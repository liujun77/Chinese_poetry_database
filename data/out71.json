[
    {
        "author": "梁诗正", 
        "era": "清", 
        "subtype": "七言律诗", 
        "text": [
            "垂绅几载共趋官，松菊今怡老去颜。", 
            "黄发从容辞帝阙，青蛾迢递向家山。", 
            "特承宸藻褒耆硕，满载恩波狎鹭鹇。", 
            "信是儒生稽古力，镜湖一曲讵能班。"
        ], 
        "title": "恭和御制和侍郎沈德潜纪恩诗四首元韵 其一", 
        "type": "律诗", 
        "yun": "删"
    }, 
    {
        "author": "梁诗正", 
        "era": "清", 
        "subtype": "七言律诗", 
        "text": [
            "壮岁栖迟守敝庐，策名已是杖乡余。", 
            "贞心合作凌云干，健尾终为跋浪鱼。", 
            "吴下风骚推已久，天边知遇宠方初。", 
            "年来试检赓飏制，富过《长杨》与《子虚》。"
        ], 
        "title": "恭和御制和侍郎沈德潜纪恩诗四首元韵 其二", 
        "type": "律诗", 
        "yun": "鱼"
    }, 
    {
        "author": "梁诗正", 
        "era": "清", 
        "subtype": "七言律诗", 
        "text": [
            "去住多为朝野钦，礼优曾记昔年吟。", 
            "遄归偶许寻游钓，亟返犹时望诵箴。", 
            "臣迹忍离双阙远，圣情直注五湖深。", 
            "草堂此日卢鸿往，何限鸣琴想德愔。"
        ], 
        "title": "恭和御制和侍郎沈德潜纪恩诗四首元韵 其三", 
        "type": "律诗", 
        "yun": "侵"
    }, 
    {
        "author": "梁诗正", 
        "era": "清", 
        "subtype": "七言律诗", 
        "text": [
            "宫帛携归映绿萝，紫团如凤尾婆娑。", 
            "衔恩长矢瞻云日，养素无须赋轴薖。", 
            "雅会重寻夸洛社，新诗频咏应渔歌。", 
            "遥知每饭难忘处，清梦时时到禁坡。"
        ], 
        "title": "恭和御制和侍郎沈德潜纪恩诗四首元韵 其四", 
        "type": "律诗", 
        "yun": "歌"
    }, 
    {
        "author": "梁浚", 
        "era": "清", 
        "subtype": "七言律诗", 
        "text": [
            "偶来初地倚危楼，风景萧条望里收。", 
            "寒雁下时秋草没，晚钟开处岭云稠。", 
            "千章古柏依山矗，一带汾河尽日流。", 
            "到此已能空色相，不须更上最高头。"
        ], 
        "title": "登石佛山", 
        "type": "律诗", 
        "yun": "尤"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "频年落拓在天涯，吾道艰难莫怨嗟。", 
            "骨肉无多妻作弟，关山远别客为家。", 
            "欲如橘老终藏橘，试问茶神学种茶。", 
            "屈计生涯赢几许，霜毛一半近来加。"
        ], 
        "title": "二月十八日", 
        "type": "律诗", 
        "yun": "麻"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "日出霜华碧瓦烟，敝袍畏立晓风前。", 
            "富非吾分犹奢望，老喜人称尚少年。", 
            "久客浑忘长去国，不官自算始归田。", 
            "苦无公子千金赠，辜负平生鲁仲连。"
        ], 
        "title": "霜晓漫题", 
        "type": "律诗", 
        "yun": "先"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "东海神驹性不羁，姜人黄土怆馀悲。", 
            "在天在地相思愿，疑雨疑云绝妙词。", 
            "周鼎重轻何用问，楚弓得失岂能知。", 
            "凭君且隐鸡笼市，乞食吹箫和竹枝。"
        ], 
        "title": "徐莘田见示奼红女史遗诗并纵论东洋大局赋寄", 
        "type": "律诗", 
        "yun": "支"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "未到吾能梦见之，神山缥渺海迷离。", 
            "求童男女开仙国，得好江山助我诗。", 
            "萧飒鬓毛为客久，屯邅骨相上官迟。", 
            "宣尼有说应三复，君子何心陋九夷。"
        ], 
        "title": "约人游日本久不来赋日本一首", 
        "type": "律诗", 
        "yun": "支"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "蛮腰素口笑辞之，勿向人前哭别离。", 
            "童女三千吾有妾，达夫五十老娱诗。", 
            "归犹缓缓卿何恋，来怪珊珊尔独迟。", 
            "襆被恐因私顾婢，乘桴或自畏居夷。"
        ], 
        "title": "因欲游日本遣妾回粤待同游者仍不来次前韵", 
        "type": "律诗", 
        "yun": "支"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "块磊仍非酒可浇，吒闻喝落厦门潮。", 
            "圣人西海还东海，大局南朝与北朝。", 
            "衣服一均从赵改，诗书何罪继秦烧。", 
            "毛锥我亦嫌无用，入市先求八尺刀。"
        ], 
        "title": "束装有感", 
        "type": "律诗", 
        "yun": null
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "万斛舟难一日停，停舟又恨雨冥冥。", 
            "山如新妇常遮面，地想神仙不露形。", 
            "顾我奔腾头半白，冀君盼睐眼终青。", 
            "贵人谢客寻常有，世外烟岚几见经。"
        ], 
        "title": "长崎雨泊驰笑山灵（二首之二）", 
        "type": "律诗", 
        "yun": "青"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "江户山川彩笔收，挂帆又作厦门游。", 
            "弄风燕马何思越，识巷殷人尚入周。", 
            "诗义毛笺多岁月，家风糊口自春秋。", 
            "两情蛩蟨原难别，天意重教苦雨留。"
        ], 
        "title": "雨过新竹闻郑君毓臣将赴厦门", 
        "type": "律诗", 
        "yun": "尤"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "剪棘诛茅旧筑堂，堂前潋滟水平塘。", 
            "李衡奴婢三千橘，诸葛生涯八百桑。", 
            "茧足连年歌兕虎，磨牙尽日走豺狼。", 
            "伤心今作无家别，我比新庄是故乡。"
        ], 
        "title": "新开庄", 
        "type": "律诗", 
        "yun": "阳"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "分疆鼎峙各西东，一水依然两地通。", 
            "大海潮回烟燄黑，内山雨过浪花红。", 
            "曾无艋舺招人渡，尚有輶轩问土风。", 
            "惟见买茶他国客，来如春燕去如鸿。"
        ], 
        "title": "淡水眺望呈陈淑程道兄", 
        "type": "律诗", 
        "yun": "东"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "不见完时见缺时，断缣残素欲何为。", 
            "河山破碎谁司责，人物彫零事可知。", 
            "云散风流王粲恨，天倾地陷屈平悲。", 
            "补空当有丹青手，欲赠如椽笔一枝。"
        ], 
        "title": "破画", 
        "type": "律诗", 
        "yun": "支"
    }, 
    {
        "author": "梁成楠", 
        "era": "清", 
        "subtype": "七言律诗", 
        "text": [
            "古锦囊空喜见君，偏师亦足壮吾军。", 
            "尚留声价三分重，未等诗书一炬焚。", 
            "死后长卿封禅草，生前瑕叔战场文。", 
            "早知灰劫应藏腹，勿任词人醉墨薰。"
        ], 
        "title": "残稿", 
        "type": "律诗", 
        "yun": "文"
    }, 
    {
        "author": "梁份", 
        "era": "清", 
        "subtype": "五言律诗", 
        "text": [
            "相逢言未了，意气倍相亲。", 
            "君欲成何事，余惭负此身。", 
            "赁舂仍避汉，蹈海不知秦。", 
            "耻作桃源客，春风坐误人。"
        ], 
        "title": "送人", 
        "type": "律诗", 
        "yun": "真"
    }, 
    {
        "author": "梁份", 
        "era": "清", 
        "subtype": "五言律诗", 
        "text": [
            "最愁浮汉沔，晚泊向寒汀。", 
            "山夹天垂幕，舟轻水建瓴。", 
            "家从云外望，猿到夜分听。", 
            "却爱乡园树，苍茫到眼青。"
        ], 
        "title": "送杨而上还剑上", 
        "type": "律诗", 
        "yun": "青"
    }, 
    {
        "author": "梁份", 
        "era": "清", 
        "subtype": "七言律诗", 
        "text": [
            "曾期南国共苔岑，班马萧萧泪满襟。", 
            "北去沙尘千里暗，西来风雨九秋深。", 
            "匡时争重天人学，作客难忘水石心。", 
            "寄语白云休怅望，燕台非羡筑黄金。"
        ], 
        "title": "送梅定九北上", 
        "type": "律诗", 
        "yun": "侵"
    }, 
    {
        "author": "梁玉绳", 
        "era": "清", 
        "subtype": null, 
        "text": [
            "风声飒飒吹帆樯，菰蒲夹岸如人长。", 
            "行尽菰蒲凡几曲，船头船尾明月光。", 
            "月光照彻篷窗几，惊醒幽人夜半起。", 
            "不坐舟中坐舟顶，恍然身在层霄里。", 
            "应君轩爽张君豪，仰天大笑倾金舠。", 
            "余沥还将洒湖水，欲把明湖变浊醪。", 
            "是时残魄没幽岭，坐久水风侵袂冷。", 
            "万蛙声里一孤舟，东方欲白星辰静。"
        ], 
        "title": "同应叔雅及仲雅丈往毗陵过黄埠墩坐篷顶玩月小饮", 
        "type": "古风", 
        "yun": null
    }, 
    {
        "author": "梁玉绳", 
        "era": "清", 
        "subtype": null, 
        "text": [
            "故衣未可弃，故人未可忘。", 
            "衣故身所便，人故情益长。", 
            "自君长安去，谁与共翱翔。", 
            "登高望四野，烟水苍茫茫。", 
            "愿随北飞鸟，扶摇到君旁。", 
            "君旁不可到，风急毛羽伤。", 
            "缁尘三十丈，素衣变玄裳。", 
            "长安非易居，何不归故乡。"
        ], 
        "title": "古意寄汤吉甫", 
        "type": "古风", 
        "yun": "阳"
    }, 
    {
        "author": "梁玉绳", 
        "era": "清", 
        "subtype": null, 
        "text": [
            "先生读书万卷破，可怜一字不求饿。", 
            "块垒惟将杯酒浇，孤咏幽吟少人和。", 
            "中年奔走向长安，长安热客冷眼看。", 
            "往来素心只三四，哀歌击筑相鸣弹。", 
            "久之入直中书省，涕长一尺衣衾冷。", 
            "旋复对策改郎官，不乐文书乐闲静。", 
            "翻然便赋《归去来》，老屋数间门不开。", 
            "家徒壁立何所有，但有及榻青青苔。", 
            "忆昔京华暂侨寄，我时幼小犹能记。", 
            "频向床头索纸笔，东涂西抹供游戏。", 
            "悲哉转瞬几经秋，先生修文归玉楼。", 
            "人间万事半陈迹，如露如电如水沤。", 
            "留传手稿千番纸，身后空名惟此耳。", 
            "诗能穷人穷益工，自古才人皆若是。"
        ], 
        "title": "读王谷原比部遗稿", 
        "type": "古风", 
        "yun": null
    }, 
    {
        "author": "梁无技", 
        "era": "清", 
        "subtype": null, 
        "text": [
            "病因饮酒得，病愈酒难忘。", 
            "故人知我癖，贻我书八行。", 
            "劝我申酒戒，毋为狂药伤。", 
            "当此秋清夜，明月白露光。", 
            "白露沾我衣，明月照我床。", 
            "焚香不能寐，怀人天一方。", 
            "虫声正聒耳，修夜殊未央。", 
            "此际若不饮，余生何用长。"
        ], 
        "title": "秋日病起斋中偶作", 
        "type": "古风", 
        "yun": "阳"
    }, 
    {
        "author": "梁无技", 
        "era": "清", 
        "subtype": null, 
        "text": [
            "秋风一夜山桑落，雨雀晴鸠飞绰绰。", 
            "鹌鹑飞不越藩篱，弋人山半张罗幕。", 
            "得鹑贵雄不贵雌，铁喙金眸知善攫。", 
            "携笼下山索价高，少年争市出东郭。", 
            "少年买鹑不惜钱，要与王孙赛金橐。", 
            "手把金笼夜不眠，啖以粒粟频跳跃。", 
            "鹌鹑养就处囊中，放之即出争剥啄。", 
            "氍毹铺向华堂间，无端贵贱纷相搏。", 
            "鹌鹑斗死人心平，不惜千金酬一诺。", 
            "鹌鹑负，少年呼，鹌鹑胜，少年乐。", 
            "鹌鹑兴阑，少年寂寞。", 
            "少年不治家人产，平生生计鹌鹑托。", 
            "吁嗟风俗争效尤，孔孟诗书如败箨。", 
            "子衿佻达满城隅，鹭羽飘零散西泽。", 
            "君不见斗鸡走狗五陵儿，姓名岂上凌烟阁。"
        ], 
        "title": "斗鹌鹑歌", 
        "type": "古风", 
        "yun": null
    }, 
    {
        "author": "梁化凤", 
        "era": "清", 
        "subtype": "七言律诗", 
        "text": [
            "六出寒花云外飘，天宫错落撒琼瑶。", 
            "群鸦乱噪笼烟树，孤鹤频惊带月潮。", 
            "茅屋一时成玉宇，曲蹊忽转起银桥。", 
            "围炉共酌金罍酒，独惜山中有采樵。"
        ], 
        "title": "夜雪", 
        "type": "律诗", 
        "yun": "萧"
    }, 
    {
        "author": "梁允植", 
        "era": "清", 
        "subtype": "五言律诗", 
        "text": [
            "维舟芳草岸，帆影乱澄江。", 
            "山市斜通渡，岩花艳到窗。", 
            "狎入鸥泛泛，掠水燕双双。", 
            "信宿期良友，孤怀对酒缸。"
        ], 
        "title": "桐庐道中泊舟候张东太不至", 
        "type": "律诗", 
        "yun": "江"
    }, 
    {
        "author": "梁允植", 
        "era": "清", 
        "subtype": "五言律诗", 
        "text": [
            "鸦飞城阙静，霜色晓凄其。", 
            "野阔烟浮远，山高日出迟。", 
            "依云看古寺，觅径绕村篱。", 
            "东下黄河险，汤汤无尽时。"
        ], 
        "title": "蒲坂早发", 
        "type": "律诗", 
        "yun": "支"
    }, 
    {
        "author": "梁允植", 
        "era": "清", 
        "subtype": "七言律诗", 
        "text": [
            "摇落吾徒道日非，疏情应与世相违。", 
            "喜看侠客芙蓉剑，学制骚人薜荔衣。", 
            "已分青毡甘懒慢，何妨白眼看轻肥。", 
            "栖迟燕市悲今昔，易水萧萧木叶飞。"
        ], 
        "title": "秋怀", 
        "type": "律诗", 
        "yun": "微"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "都梁西下路，云草望中繁。", 
            "积石甃山郭，孤城抱水村。", 
            "江峰屋半赭，野火树同髡。", 
            "汤沐余残邑，难从耆旧论。"
        ], 
        "title": "盱眙道中", 
        "type": "律诗", 
        "yun": "元"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "飘零华表处，令节忍思家。", 
            "万井龙蛇雨，三春杜宇花。", 
            "禁烟犹冀北，宿草已边沙。", 
            "椒醑南天土，乾坤泪眼遮。"
        ], 
        "title": "清明日雨北奠感怀", 
        "type": "律诗", 
        "yun": "麻"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "小邑连沧海，耕桑有万家。", 
            "鹿疃齐麦秀，龙尾护堤沙。", 
            "要害分秦郡，神功控禹槎。", 
            "览图思黑子，建革感星华。"
        ], 
        "title": "安东道中 其一", 
        "type": "律诗", 
        "yun": "麻"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "黄云横百里，落日大河堤。", 
            "谣俗分南北，江山割楚齐。", 
            "人家蚕月近，海徼卤烟低。", 
            "膏雨劳田畯，侁侁服犊犁。"
        ], 
        "title": "安东道中 其二", 
        "type": "律诗", 
        "yun": "齐"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "雨雪关河路，谁驱妻子行。", 
            "百年犹念乱，吾道此孤鸣。", 
            "草木荒中垒，江山老步兵。", 
            "苍茫甓湖水，莫辨鼓楇声。"
        ], 
        "title": "送王于一移家秦邮", 
        "type": "律诗", 
        "yun": "庚"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "独蹇黄河路，风埃赋北征。", 
            "龙沙团日气，雁阵度兵声。", 
            "海坞耕烟远，山城哨火横。", 
            "知君年正少，终有弃繻情。"
        ], 
        "title": "送祈永还山东", 
        "type": "律诗", 
        "yun": "庚"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "尺幅西陵地，偏增旅话长。", 
            "暮笳鸣戍火，晓角动星芒。", 
            "马饮残湖水，萤飞故苑墙。", 
            "只余图画里，孤笠吊斜阳。"
        ], 
        "title": "西湖杂兴", 
        "type": "律诗", 
        "yun": "阳"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "四山青欲下，众树密难名。", 
            "时有竹光入，远闻泉水声。", 
            "鼯抨石子落，猿挂翠微行。", 
            "对境忘言说，玄情去复生。"
        ], 
        "title": "登韬光庵", 
        "type": "律诗", 
        "yun": "庚"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "陟险寻源入，危桥石齿连。", 
            "老梅犹碍日，野鹿不知年。", 
            "壁绝山精隐，泉甘药草鲜。", 
            "夕阳归路滑，人影乱枫前。"
        ], 
        "title": "白鹿泉", 
        "type": "律诗", 
        "yun": "先"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "灭烛扪心语，风吹古大河。", 
            "壮游薪胆尽，兵法鬓毛皤。", 
            "匹蹇冲春雪，危楼坐绿萝。", 
            "同裳人几在，愁听渐离歌。"
        ], 
        "title": "与马习仲话有赠", 
        "type": "律诗", 
        "yun": "歌"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "薄暮交游尽，残山老弟昆。", 
            "漂摇羽尾急，跋涉胫毛存。", 
            "落叶辞荆树，荒云守蕨根。", 
            "暂归犹胜客，敢作故乡论。"
        ], 
        "title": "岁暮望大兄不至", 
        "type": "律诗", 
        "yun": "元"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "念乱忧方大，披荆尔忽来。", 
            "乍询家室在，初谂甲兵回。", 
            "海峤风秋劲，芜城门昼开。", 
            "秣陵云气好，重上射陵台。"
        ], 
        "title": "于一避乱卢家堡来晤因得闻江上信", 
        "type": "律诗", 
        "yun": "灰"
    }, 
    {
        "author": "梁以樟", 
        "era": "清", 
        "subtype": "五言律诗", 
        "text": [
            "停轺问土俗，踯躅越王城。", 
            "古月移前垒，荒风宿鬼兵。", 
            "燎衣残灶火，击柝远河声。", 
            "午夜看星气，晨鸡或肯鸣。"
        ], 
        "title": "晚宿越城", 
        "type": "律诗", 
        "yun": "庚"
    }, 
    {
        "author": "梁以樟", 
        "era": "清", 
        "subtype": "七言律诗", 
        "text": [
            "贺鉴祠前酒一杯，霜枫千里夕阳回。", 
            "江山白发归人远，杵臼西风过雁哀。", 
            "许剑几人同汐社，埋云无路哭荒台。", 
            "时违重惜衣冠别，肯使秦庭片铁灰。"
        ], 
        "title": "秋日鉴湖留别万履安诸子", 
        "type": "律诗", 
        "yun": "灰"
    }, 
    {
        "author": "梁以樟", 
        "era": "清", 
        "subtype": "七言律诗", 
        "text": [
            "楚水云荒过雁声，檐花细雨落芜城。", 
            "同裳昔日犹侨札，异国人间几弟兄。", 
            "梦断衡阳天一握，话残梼杌烛三更。", 
            "无端翠袖扶残醉，泪湿湘娥未忍倾。"
        ], 
        "title": "集汉阳王怀人亦世邸中", 
        "type": "律诗", 
        "yun": "庚"
    }, 
    {
        "author": "梁玉绳", 
        "era": "清", 
        "subtype": "五言律诗", 
        "text": [
            "欲共春风语，轻舟逐鸟飞。", 
            "落花沽酒店，芳草钓鱼矶。", 
            "平野天边尽，遥山烟外微。", 
            "村童挑荠菜，笑趁夕阳归。"
        ], 
        "title": "春暮自吴门至松江 其一", 
        "type": "律诗", 
        "yun": "微"
    }, 
    {
        "author": "梁玉绳", 
        "era": "清", 
        "subtype": "五言律诗", 
        "text": [
            "忽听吴歌起，歌声趁轧哑。", 
            "残潮随去艇，远树带飞鸦。", 
            "几点过云雨，新枝闰月花。", 
            "溪湾将泊处，挂网两三家。"
        ], 
        "title": "春暮自吴门至松江 其二", 
        "type": "律诗", 
        "yun": "麻"
    }, 
    {
        "author": "梁玉绳", 
        "era": "清", 
        "subtype": "七言律诗", 
        "text": [
            "燕北书传一雁过，年华每自惜蹉跎。", 
            "尘埃袍草功名薄，风雨槐花涕泪多。", 
            "已是言愁推卫玠，那逢荐士有常何。", 
            "剧怜都讲谈经处，岁月相思发浩歌。"
        ], 
        "title": "得王栗臣孝廉札奉寄", 
        "type": "律诗", 
        "yun": "歌"
    }, 
    {
        "author": "梁玉绳", 
        "era": "清", 
        "subtype": "七言律诗", 
        "text": [
            "剪得幽崖一片云，云生芳草翠交纷。", 
            "墙阴最好经微雨，亭角偏宜揽夕曛。", 
            "回匝色连青绮幄，蒙茸光汎碧罗裙。", 
            "海棠蕉树凭相赏，非雾非烟澹不分。"
        ], 
        "title": "翠云草和王栗臣孝廉韵", 
        "type": "律诗", 
        "yun": "文"
    }, 
    {
        "author": "梁清标", 
        "era": "清", 
        "subtype": null, 
        "text": [
            "花六出，凝妆绣幕前。", 
            "春纤冷，懒整玉钗偏。"
        ], 
        "title": "十六字令 闺雪", 
        "type": "词", 
        "yun": "先"
    }, 
    {
        "author": "梁清标", 
        "era": "清", 
        "subtype": null, 
        "text": [
            "风习习，小院午阴稠。", 
            "鸦带斜阳清影乱，梦回疏簟碧烟浮。", 
            "疑坐晚山秋。"
        ], 
        "title": "望江南 蕉林", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "漏三更，香一缕。", 
            "妾梦长随岭上云，郎停锦缆何州雨。"
        ], 
        "title": "明月斜 闺情 其一", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "灯半昏，寒犹峭。", 
            "绣被浓薰百和匀，春纤冷拨幺弦小。"
        ], 
        "title": "明月斜 闺情 其二", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "大茂山前雨乍收。", 
            "韩河水涨浪花浮。", 
            "新笠子，小渔舟。", 
            "我欲垂竿白鹭洲。"
        ], 
        "title": "渔父 乡思", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春昼永，烂漫赏花时。", 
            "风动紫英双蝶绕，香凝翠幄早莺知。", 
            "人立夕阳迟。"
        ], 
        "title": "望江南 其一", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "栅初引，清露缀枝斜。", 
            "黄鸟啼残窥画槛，玉蟾影转上窗纱。", 
            "偏称一阑花。"
        ], 
        "title": "望江南 其二", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋满阁，蹑屐望遥空。", 
            "赵苑烟花城阙柳，玉屏山色佛楼钟。", 
            "半在月明中。"
        ], 
        "title": "望江南 其三", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "朝捲幔，红日照前楹。", 
            "窗色弄晴来燕子，檐花飞片落棋枰。", 
            "竹里沸泉声。"
        ], 
        "title": "望江南 其四", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "云漠漠，怪石碧苔斑。", 
            "长揖颠来同海岳，解酲贵不数平泉。", 
            "秋入小湖山。"
        ], 
        "title": "望江南 其五", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "罗浮梦，寒夜醉春杯。", 
            "高士雪中疏影瘦，美人月下暗香来。", 
            "东阁几枝开。"
        ], 
        "title": "望江南 其六", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "斋似舫，窗外雨潇潇。", 
            "仿佛棹移湘水曲，溟濛客渡洞庭潮。", 
            "一半在芭蕉。"
        ], 
        "title": "望江南 其七", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "谁家女，十四正妑头。", 
            "临水窥窗分黛色，惊人却步褪莲勾。", 
            "怕惹燕莺愁。"
        ], 
        "title": "谢秋娘 舟中女", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春水流。", 
            "春水流。", 
            "岭南雨气似深秋。", 
            "苦忆故园花事好，寒云片片夜猿愁。"
        ], 
        "title": "潇湘神 春日 其一", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春草肥。", 
            "春草肥。", 
            "越王台畔布帆归。", 
            "何处酒旗堪醉客，晓莺声里一花飞。"
        ], 
        "title": "潇湘神 春日 其二", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春日晴。", 
            "春日晴。", 
            "海天回首绿烟平。", 
            "箫鼓千船牵锦缆，几番花醉五羊城。"
        ], 
        "title": "潇湘神 春日 其三", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春岫齐。", 
            "春岫齐。", 
            "素馨丛里鹧鸪迷。", 
            "游女踏歌花外去，双双罗袜蹴香泥。"
        ], 
        "title": "潇湘神 春日 其四", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "寒烟暝色乱清樽。", 
            "呖呖虚窗旅雁闻。", 
            "暮角声催断客魂。", 
            "一灯昏。", 
            "细雨孤城尽闭门。"
        ], 
        "title": "忆王孙 春雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "莲落叶。", 
            "新生月。", 
            "制来也伴烧灯节。", 
            "红帮三寸香，芳心一星热。", 
            "一星热。", 
            "莫向孤眠爇。"
        ], 
        "title": "一叶落 橘皮鞋灯", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "夜凉人静小庭空。", 
            "花影乱，碧阴重。", 
            "披襟消受晚槐风。", 
            "往事叹匆匆。", 
            "贪露坐，斜月转梧桐。"
        ], 
        "title": "甘州子 夜坐", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春梦诧。", 
            "零落乱红花卖罢。", 
            "游丝飞絮春归乍。", 
            "欲留无计眉慵画。", 
            "帘钩亚。", 
            "莺儿苦把东风骂。"
        ], 
        "title": "归自谣 惜春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "风摵摵，漏沉沉。", 
            "眉横螺子绿，鬓压辟寒金。", 
            "梅英一瓣飞香雪，引起春愁到翠衾。"
        ], 
        "title": "江南春 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "露下秋宵方永。", 
            "睡起残妆犹靓。", 
            "携手步虚檐，人面月华相映。", 
            "绝胜。", 
            "绝胜。", 
            "小立满身花影。"
        ], 
        "title": "如梦令 其一 秋夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "一夜西风轻剪。", 
            "小院幽花初绽。", 
            "芳沼立蜻蜓，掠水飞来庭畔。", 
            "闲盼。", 
            "闲盼。", 
            "秋到江南深浅。"
        ], 
        "title": "如梦令 其二 题画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "翡翠衾寒拖逗。", 
            "恼煞鸡声偏骤。", 
            "带得御香归，犹喜晓妆才就。", 
            "生受。", 
            "生受。", 
            "正是画眉时候。"
        ], 
        "title": "如梦令 其三 朝回", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蝴蝶东家交映。", 
            "捉送蕉林三径。", 
            "惊醒老庄周，来弄碧阴晴景。", 
            "偏胜。", 
            "偏胜。", 
            "点缀竹篱秋影。"
        ], 
        "title": "如梦令 其四 家弟送蝶至", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "清簟琅玕初展。", 
            "残角数声风断。", 
            "不寐检新诗，雨打芭蕉零乱。", 
            "人倦。", 
            "人倦。", 
            "一夕荷花缸满。"
        ], 
        "title": "如梦令 其五 夜雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "屋角银涛千顷。", 
            "纤手携将修绠。", 
            "素足傍清流，溅湿凌波不整。", 
            "矶冷。", 
            "矶冷。", 
            "风动半江花影。"
        ], 
        "title": "如梦令 其六 女汲", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "阑干小。", 
            "几处金银花绽了。", 
            "香入兰闺晓。", 
            "东家蝴蝶飞来早。", 
            "奁镜悄。", 
            "莫使扑轻罗，留伴秋光好。"
        ], 
        "title": "望江怨 题画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "暮霭生虚幌。", 
            "雪片飘如掌。", 
            "蝉鬓微松，水沉香冷，帘旌休敞。", 
            "望远游孤客。", 
            "蜡媒消尽，金钗坠响。"
        ], 
        "title": "连理枝 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "茶铛沸，篆烟收。", 
            "伴春愁。", 
            "天气宜晴宜雨，弄轻柔。", 
            "子野闻歌添恨，仲宣漫赋登楼。", 
            "怅望所思人不见，水空流。"
        ], 
        "title": "春光好 旅况", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "河梁别妾时，落叶纷庭榭。", 
            "春草已芊芊，不见嘶骢马。", 
            "鹦鹉未知愁，絮语将人骂。", 
            "小步怨东风，掩泪秋千下。"
        ], 
        "title": "生查子 其一 春闺", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "兰汤浴罢时，箫局沉烟缕。", 
            "偷取远山青，描作眉儿谱。", 
            "茉莉几枝开，小摘还频数。", 
            "香汗等闲消，一阵黄昏雨。"
        ], 
        "title": "生查子 其二 夏夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "深院雁来时，红落青苔冷。", 
            "为爱锦城花，移自柴桑径。", 
            "昨夜一枝开，绰约新妆靓。", 
            "赊得半江秋，留住霜天影。"
        ], 
        "title": "美少年 其二 斋中芙蓉移自家园，喜开甚盛", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "歌按凉州，灯前喜识春风面。", 
            "傍谁庭院。", 
            "碧玉闺中怨。", 
            "淡服新妆，无语频凝盼。", 
            "思量遍。", 
            "幽情一线。", 
            "付与闲花片。"
        ], 
        "title": "点绛唇 其一 偶赠", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "急雨空阶，西风乍入帘栊晓。", 
            "秋葵开了。", 
            "掩映疏篱小。", 
            "梦醒黄梁，万斛愁如扫。", 
            "长安道。", 
            "驱驰人老。", 
            "都付闲花草。"
        ], 
        "title": "点绛唇 其二 初秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘阁春温，匆匆待漏缘何事。", 
            "香馀翠被。", 
            "不惯孤眠味。", 
            "坐数残更，窗外风儿细。", 
            "鸦声碎。", 
            "寒侵半臂。", 
            "悔嫁金闺婿。"
        ], 
        "title": "点绛唇 其三 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "昨夜冥冥，开窗霁色帘栊晓。", 
            "海棠绽了。", 
            "过雨红偏好。", 
            "横笛高楼，几许人嚬笑。", 
            "莺声老。", 
            "落英多少。", 
            "何处寻芳草。"
        ], 
        "title": "点绛唇 其四 春霁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘押风柔，伤心往事斜阳里。", 
            "当年花底。", 
            "芍药栏同倚。", 
            "依旧芳菲，岁月看流水。", 
            "春残矣。", 
            "乱红如绮。", 
            "草绿人千里。"
        ], 
        "title": "点绛唇 其五 忆旧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春困恹恹，斜风细雨寒吹阁。", 
            "银屏珠箔。", 
            "苦把花枝缚。", 
            "虚倚薰笼，旧事思量著。", 
            "情差错。", 
            "海棠零落。", 
            "对下秋千索。"
        ], 
        "title": "点绛唇 其六 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "玉冷秦台，凤箫响绝闲萧史。", 
            "芙蓉落矣。", 
            "璧月怜秋水。", 
            "谁与温存，小阁香肩倚。", 
            "孤眠里。", 
            "画笳声起。", 
            "偏到愁人耳。"
        ], 
        "title": "点绛唇 其七 悼亡", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "古槐疏柳度轻飙。", 
            "荷香隔院飘。", 
            "棚阴清露缀葡桃。", 
            "开樽兴倍豪。", 
            "金跳脱，紫檀槽。", 
            "有人态色饶。", 
            "解襟灭烛影萧萧。", 
            "严更促丽谯。"
        ], 
        "title": "醉桃源 季夏雨后，饮舅氏园中", 
        "type": "词", 
        "yun": null
    }, 
    {
        "author": "曹涌江", 
        "era": "清", 
        "subtype": "七言律诗", 
        "text": [
            "薄命方悲失所天，岂甘改节在青年。", 
            "憎他暴行含孤愤，完我贞操赴九泉。", 
            "闭户自经情恻恻，覆盆未雪恨绵绵。", 
            "纵然遇有褒扬日，博得芳名死后传。"
        ], 
        "title": "吊烈妇徐孺人", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君不见霜华洗寒月，淩淩砭肌骨。", 
            "客途岁晏光景沉，幽房夜寒绮思发。", 
            "江水连云照黑头，南乌一夕催华发。", 
            "耿耿么弦秋怨多，绵绵独茧朝机歇。", 
            "长绳不系日西飞，最好光阴忽沦忽。", 
            "行路难，行路难，举头不觉青天远，马迁戴盆发长叹。"
        ], 
        "title": "行路难拟释宝月", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "君不见，风吹朝华白日变，春愁如缕复如片。", 
            "始妾自谓可君意，容光伯仲照阳燕。", 
            "流苏白玉香屑霏，葡萄海马精金鍊。", 
            "衣袂压香囊，裙带双鸳鸯。", 
            "物物各殊异，要以永不忘。", 
            "一朝见宠怜，当无生弃捐。", 
            "宓妃椒涂岂速化，陈王豆萁叹急煎。", 
            "安得东风惜杨柳，从教脱絮飞上天。", 
            "兰膏粉黛常自弃，传红写翠为谁妍。", 
            "长羡江淮尺半鱼，逍遥比目游深渊。"
        ], 
        "title": "行路难儗费昶", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "昆山之阳石齿齿，倒落尘埃惰不起。", 
            "昔日吞咽高天云，今旦弃掷潢污水。", 
            "洛阳名工名卞和，一日三顾重挲摩。", 
            "庙堂宝器不终没，手持沙石亲研磨。", 
            "圭之璧之称厥材，光阶光照千门开。", 
            "天子曰咨联有庆，一朝携上建章台。", 
            "建章他年世宝垂，雍容华贵生光仪。", 
            "沈檀为匮锦为里，岂念生来顽石姿。", 
            "不学荆台三献璞，惨遭谗毁无人知。"
        ], 
        "title": "行路难拟吴均", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "白狼河水西北流，西乌日夕上城头。", 
            "美人荷珠隔黄土，韩生德钦空抱愁。", 
            "左罗殽核右浆酒，暗草萧萧生陇邱。", 
            "深情幽意两未通，长夜急景难久留。", 
            "他年此意当语谁，天鸡旦旦无人知。"
        ], 
        "title": "韩生夜奠荷珠歌辞", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "行行重行行，出门何所之。", 
            "暮薄黄尘飞，相送不尽辞。", 
            "平地载双轮，去去风飙驰。", 
            "风飙亦已急，嗒然当路歧。", 
            "露草萎阶除，新树发华滋。", 
            "时节倏迁易，会言长相思。", 
            "焉知东流水，潮汐无还期。", 
            "忧思寄鸿雁，测测心不持。", 
            "日月有光煇，惠照松柏姿。"
        ], 
        "title": "拟行行重行行", 
        "type": "乐府曲辞", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "休洗红，洗多红。", 
            "转漫朱明会几时，颜色倏回换。", 
            "旧人不敌新人新，后来居上如积薪。"
        ], 
        "title": "代休洗红二首 其一", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "休洗红，洗多红。", 
            "色故旧爱牵人心，那如胶漆固。", 
            "婕妤早年长信词，先秋纨扇当知之。"
        ], 
        "title": "代休洗红二首 其二", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "日出东南隅，照见西北楼。", 
            "楼上秦罗敷，姣好无与俦。", 
            "阳春二三月，杨柳何脩脩。", 
            "大道多风尘，采桑南陌头。", 
            "还归白日晚，行行过芳洲。", 
            "红颜坐愁叹，重闭谢良谋。"
        ], 
        "title": "日出东南隅（感梁鼎芬入山）", 
        "type": "乐府曲辞", 
        "yun": "尤"
    }, 
    {
        "author": "曹家达", 
        "era": "清", 
        "subtype": null, 
        "text": [
            "浮云从长风，东西南北各自驰。", 
            "人心类朝阳，倏忽阴晦安可知。", 
            "金樽美酒且为乐，焉能郁郁伤鬓丝。", 
            "川中校书才望多，昔时红粉今则那。"
        ], 
        "title": "将进酒二首 其一", 
        "type": "乐府曲辞", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "星河耿耿涤残暑，碧月向人如欲语。", 
            "夜光代烛撤莲炬，美人如花歌白纻。", 
            "玉箫四上竞激楚，明日明年在何处，劝君更尽中山醑。"
        ], 
        "title": "将进酒二首 其二", 
        "type": "乐府曲辞", 
        "yun": "语"
    }, 
    {
        "author": "曹家达", 
        "era": "清", 
        "subtype": null, 
        "text": [
            "谷风催雨云逄逄，梅花夜落春酒缸。", 
            "美人劝我且尽醉，清歌妙靡惊帝江。", 
            "秦青以后无此曲，皎皎白纻节节双。", 
            "少年欢乐及时多，明日明年将奈何。"
        ], 
        "title": "白纻歌辞", 
        "type": "乐府曲辞", 
        "yun": null
    }, 
    {
        "author": "曹倜", 
        "era": "清", 
        "subtype": null, 
        "text": [
            "大江东去无今古，只恐江防少门户。", 
            "是何造物大神通，擎得君山出水府。", 
            "君山出地千万年，岿然一柱亘江天。", 
            "三十三山尽朝拱，大江如带环其前。", 
            "在昔春申封此地，宾朋珠履日骄恣。", 
            "百万貔貅驻此山，天堑绕城更何忌。", 
            "一朝惨死委蒿莱，章华寥落存空台。", 
            "此山终古矗天外，江涛滚滚从西来。", 
            "我欲瞰江登绝顶，海门东望烟波迥。", 
            "乘风破浪待何时，聊汲石泉煮春茗。"
        ], 
        "title": "登君山", 
        "type": "古风", 
        "yun": null
    }, 
    {
        "author": "曹倜", 
        "era": "清", 
        "subtype": null, 
        "text": [
            "河水何茫茫，云是牛女渡。", 
            "君志在四海，去增无回顾。", 
            "昂头日月低，举目烟霞护。", 
            "即此有仙源，何必溷尘雾。", 
            "忆昔有张骞，荒词鲜所据。", 
            "何源有定所，织女在何处。", 
            "我愿乘长风，鼓棹大江去。", 
            "手持照水犀，怪物尽剖著。", 
            "展君乘槎图，莫教俗眼觑。"
        ], 
        "title": "题丁绶丞司马乘槎图", 
        "type": "古风", 
        "yun": null
    }, 
    {
        "author": "曹麟阁", 
        "era": "清", 
        "subtype": "七言绝句", 
        "text": [
            "合罗川里冰蚕浴，碎叶城边桑叶肥。", 
            "织女自夸花蕊巧，亲从河上得支机。"
        ], 
        "title": "塞上竹枝词叙", 
        "type": "绝句", 
        "yun": "微"
    }, 
    {
        "author": "曹麟开", 
        "era": "清", 
        "subtype": "七言律诗", 
        "text": [
            "戍士无劳夜枕戈，永宁城外散鸣驼。", 
            "东回姑墨千峰雪，南下于阗九折河。", 
            "五翕侯仍招旧部，二昆弥已靖沙陀。", 
            "吹鞭争唱天鹅曲，不数摩诃兜勒歌。"
        ], 
        "title": "乌什", 
        "type": "律诗", 
        "yun": "歌"
    }, 
    {
        "author": "曹爚", 
        "era": "清", 
        "subtype": "五言律诗", 
        "text": [
            "雅会杂山农，风流羡仲容。", 
            "秋光成五色，寒影见千重。", 
            "日晚开高阁，村深闻远钟。", 
            "杖头吾未办，率尔一相从。"
        ], 
        "title": "集次典寿香亭对菊限韵", 
        "type": "律诗", 
        "yun": "冬"
    }, 
    {
        "author": "曹耀珩", 
        "era": "清", 
        "subtype": "五言律诗", 
        "text": [
            "霞散澄江绮，风微浪不生。", 
            "前山衔落照，远水浸孤城。", 
            "客意偏宜晚，渔舟信是轻。", 
            "谁家茅屋近，隐隐读书声。"
        ], 
        "title": "放舟夜归", 
        "type": "律诗", 
        "yun": "庚"
    }, 
    {
        "author": "曹籀", 
        "era": "清", 
        "subtype": "五言律诗", 
        "text": [
            "一榻卧花阴，瀼瀼露满襟。", 
            "小园今夕话，明月故乡心。", 
            "海内论交晚，生平感遇深。", 
            "隔邻弦管急，怆我独清吟。"
        ], 
        "title": "夏夜与龚定庵王子若豫园话月子若为作图", 
        "type": "律诗", 
        "yun": "侵"
    }, 
    {
        "author": "曹翰田", 
        "era": "清", 
        "subtype": null, 
        "text": [
            "石磴何盘纡，烟萝相映护。", 
            "仰陟双峰凹，俯窥一线路。", 
            "泉声鸣幽涧，鸟道出高树。", 
            "隔岭有数村，疑向桃源住。"
        ], 
        "title": "碎石岭", 
        "type": "古风", 
        "yun": "遇"
    }, 
    {
        "author": "曹翰田", 
        "era": "清", 
        "subtype": null, 
        "text": [
            "小圃不半亩，草树交蒙茏。", 
            "荷锄理荒秽，亦加斤斧功。", 
            "稍稍见条理，兰菊成芳丛。", 
            "就中有特立，翠柏柯如铜。", 
            "其旁接密荫，蔼蔼青梧桐。", 
            "梧桐易摇落，柏劲凌寒冬。"
        ], 
        "title": "漫咏", 
        "type": "古风", 
        "yun": null
    }, 
    {
        "author": "曹麟阁", 
        "era": "清", 
        "subtype": "七言律诗", 
        "text": [
            "曾试华清第二泉，温汤复此弄漪连。", 
            "沸珠洞底歊朱火，皎镜潭心喷紫烟。", 
            "黍谷气蒸飞作雨，渠黎波暖溉为田。", 
            "依稀共话巴山夜，剪烛西窗忆往年。"
        ], 
        "title": "温泉夜雨", 
        "type": "律诗", 
        "yun": "先"
    }, 
    {
        "author": "曹倜", 
        "era": "清", 
        "subtype": "五言排律", 
        "text": [
            "当代师儒望，文星应寿昌。", 
            "宦情轻俗吏，逸兴付诗囊。", 
            "矍铄精神固，优游茀禄长。", 
            "悬弧徵瑞霭，赐杖荷恩光。", 
            "系出旄车族，声高翰墨场。", 
            "才华嗤袜线，学业富巾箱。", 
            "意气殊窥管，功名薄钓璜。", 
            "潜心尝蔗味，早岁撷芹芳。", 
            "食饩名先立，明经道益彰。", 
            "同怀均爽垲，妙手擅文章。", 
            "潘锦离词艳，江花入梦香。", 
            "奇思新壁垒，健笔固金汤。", 
            "邺制追风雅，班薰可颉颃。", 
            "字如兵甲铸，才岂斗升量。", 
            "杼柚胸中运，烟云腕下忙。", 
            "百篇觇蕴藉，万顷著汪洋。", 
            "黄绢题辞古，青莲得句狂。", 
            "思饶驴背上，理析鼠毫芒。", 
            "体偶参台阁，胎原仿柏梁。", 
            "性灵双管下，慧业一编藏。", 
            "绣虎功先擅，雕虫技孰妨。", 
            "印泥鸿有爪，刻石凤成行。", 
            "迹幻形摹鸟，书工帖换羊。", 
            "双钩清点画，八法写琳琅。", 
            "大笔垂飞白，奇姿拭硬黄。", 
            "隶精秦汉晋，法备卫钟王。", 
            "红篆文原别，青藤格异常。", 
            "淡描和靖趣，巧绘寿阳妆。", 
            "园作高贤宅，门题处士庄。", 
            "幽闲梅号癖，清净佛为肠。", 
            "烹茗来林下，焚香夹水傍。", 
            "名花时灌溉，益友共徜徉。", 
            "大器连珠树，奇才织锦裳。", 
            "清谈珠唾落，雅度玉山方。", 
            "种德浮闾里，娱亲感上苍。", 
            "分金犹古道，斗酒即仙乡。", 
            "乐善身先导，施仁任独当。", 
            "天心宏爱育，俗态绝炎凉。", 
            "不惜囷倾粟，何期树爱棠。", 
            "恤嫠恩自厚，保赤视如伤。", 
            "困每苏鱼辙，饥还散鹜粮。", 
            "庇寒开广厦，渡众有慈航。", 
            "食客谁弹铗，同侪孰乞浆。", 
            "运筹方借箸，采蕨岂承筐。", 
            "邻里云霓慰，灾区雨露霶。", 
            "济施周远迩，耕凿免流亡。", 
            "毣毣期无倦，拳拳恐未遑。", 
            "亲疏无异视，甘苦愿同尝。", 
            "祠已长生建，碑应众口详。", 
            "一庐惟洒落，群寇忽狓猖。", 
            "风鹤纷吴赵，沙虫满梓桑。", 
            "重围穷鹿铤，伏莽尽鸱张。", 
            "内地惊无备，坚城虑失防。", 
            "军书传叠叠，露布睹煌煌。", 
            "百战争驰骤，千言倚赞襄。", 
            "荐贤丹陛近，从事白眉良。", 
            "宏论侔班马，奇谋比杜房。", 
            "谈兵登幕府，草疏达朝堂。", 
            "奏凯君颜霁，平戎壮志偿。", 
            "汉军觇拔帜，江岸快移艎。", 
            "泽靖宵无雁，烽销路净狼。", 
            "河山恢带砺，剑戟敛锋芒。", 
            "勋业新铭鼎，乾坤旧震硠。", 
            "鸿逵仪可用，虎帷策曾商。", 
            "丕绩蒙嘉乃，天威懔肃将。", 
            "殊猷清玉宇，温诏拜金阊。", 
            "兢述经纶伟，交称气节强。", 
            "衡材堪牧令，特达卜圭璋。", 
            "雄略垂青简，劳心拟赤鲂。", 
            "成章看倚马，得志快腾骧。", 
            "翠羽头衔耀，鸾纶姓氏扬。", 
            "理烦辞荐牍，避热趣归装。", 
            "淡泊安儒素，徵求却庙廊。", 
            "鸣琴阶许进，秉铎愿难忘。", 
            "转瞬膺铨选，先声颂吉康。", 
            "讲帷推领袖，冷署任回翔。", 
            "道学严矜式，经师树表坊。", 
            "奇书搜艺圃，古籍备曹仓。", 
            "教本由于养，柔还克以刚。", 
            "人材资训迪，文运赖扶匡。", 
            "浴德开风化，嘘枯润雨旸。", 
            "分廉新殿宇，立法去苞稂。", 
            "寒畯蒙培植，名流许激昂。", 
            "菁莪赓雅什，桃李列门墙。", 
            "朗朗栽桢干，雍雍盛党庠。", 
            "志高怀鉴曲，行洁赋沧浪。", 
            "作室崇根本，齐家肃纪纲。", 
            "至情敦棣萼，同气梦池塘。", 
            "风月无今古，门庭有善良。", 
            "燕贻应弗替，鲤训抑何臧。", 
            "子并无双士，官迁列宿郎。", 
            "石摩麟有种，笏卜象盈床。", 
            "多祜徵三祝，蕃釐集百祥。", 
            "人奇文潞国，天眷郭汾阳。", 
            "花甲筵初敞，林壬福不唐。", 
            "耆英宜入画，嘉客竞吹簧。", 
            "帝诰频申命，篯年正未央。", 
            "凤辉殷企仰，鹭堠阻趋跄。", 
            "冈阜倾心颂，云天引领望。", 
            "百龄遥献嘏，俚句侑称觞。"
        ], 
        "title": "徐漱珊封翁六十寿诗百韵", 
        "type": "排律", 
        "yun": "阳"
    }, 
    {
        "author": "曹倜", 
        "era": "清", 
        "subtype": "七言绝句", 
        "text": [
            "漫将风雅识蛾眉，玉骨冰心只自知。", 
            "筑得山庄种红豆，相思都作断肠词。"
        ], 
        "title": "题柳夫人小像二首 其一", 
        "type": "绝句", 
        "yun": "支"
    }, 
    {
        "author": "曹倜", 
        "era": "清", 
        "subtype": "七言绝句", 
        "text": [
            "已难红袖拂浮尘，花乱音残不是春。", 
            "共说夫人留节义，虞山遗老一诗人。"
        ], 
        "title": "题柳夫人小像二首 其二", 
        "type": "绝句", 
        "yun": "真"
    }, 
    {
        "author": "曹倜", 
        "era": "清", 
        "subtype": "七言律诗", 
        "text": [
            "疏狂犹说少年游，碌碌今将四十秋。", 
            "客里光阴偏耐久，囊中诗句惯多愁。", 
            "饱看世态成苍狗，拚把闲情伴白鸥。", 
            "天地有心留缺憾，大江终古向东流。"
        ], 
        "title": "于役山左，归省匪易，排闷作此。时壬辰夏日也", 
        "type": "律诗", 
        "yun": "尤"
    }, 
    {
        "author": "曹倜", 
        "era": "清", 
        "subtype": "七言律诗", 
        "text": [
            "何处笙歌午夜喧，懒招明月到芳樽。", 
            "旧游云散春无主，新恨潮添梦有痕。", 
            "灯火雕栏还照影，琵琶软语为谁温。", 
            "离人总是伤心路，不听歌声已断魂。"
        ], 
        "title": "津门夜泊闻歌", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": null, 
        "text": [
            "山虚水深，残雪萧萧。", 
            "古月堕碧，高天泬寥。"
        ], 
        "title": "梅花四言", 
        "type": "四言诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": null, 
        "text": [
            "两桨桥头心事违，门前乌桕伯劳飞。", 
            "西洲风月无人管，暮雨催归金缕衣。"
        ], 
        "title": "采莲词四首（甲午） 其一", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "南塘秋色照人颜，香重和烟压鬓鬟。", 
            "作意低头弄莲子，好将心苦寄人间。"
        ], 
        "title": "采莲词四首（甲午） 其二", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "生小湖滨不解颦，淩波罗袜暗生尘。", 
            "花深却被旁人妒，荡入湖心不见人。"
        ], 
        "title": "采莲词四首（甲午） 其三", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "兜搭沿堤不自由，肯将杜若采芳洲。", 
            "去时频作回眸盼，贪看鸳鸯浴渡头。"
        ], 
        "title": "采莲词四首（甲午） 其四", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "袅袅垂垂罨御沟，春明门外不胜愁。", 
            "相思怕被青丝绾，尽日东风莫倚楼。"
        ], 
        "title": "杨柳枝词六首 其一", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "一掬风花付曲尘，江头无恙别来津。", 
            "可怜攀折长条尽，才送行人又送春。"
        ], 
        "title": "杨柳枝词六首 其二", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "不胜幽怨只垂头，镇日风光水上楼。", 
            "却为渔洋感摇落，秣陵烟景似残秋。"
        ], 
        "title": "杨柳枝词六首 其三", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "眉样临风画不齐，溪光烟景总凄迷。", 
            "江南风日清明好，少多行人唱大堤。"
        ], 
        "title": "杨柳枝词六首 其四", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "体态苗条不自持，春来瘦损旧腰肢。", 
            "谁怜飞絮娇无力，缓带斜阳上酒旗。"
        ], 
        "title": "杨柳枝词六首 其五", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "短长堤外短长条，新绿随风软浪摇。", 
            "终是乳鸦啼不住，一春烟雨几魂销。"
        ], 
        "title": "杨柳枝词六首 其六", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "千年老树花顽铁，孤根屹屹齧冰雪。", 
            "热肠冰眼羞苟同，三尺琳琅不堪折。", 
            "独立无偶全天真，天与朗月生和神。", 
            "空山暮夜北风起，送出人寰第一春。", 
            "春花如玉瑟其璨，白石为骨山为干。", 
            "何人对此耐苦吟，篡取江南春一半。", 
            "点化膏沐烟光融，盘际太古椎空濛。", 
            "众芳垂尽不改色，逆挽造化天无功。", 
            "始知剥复互消息，芳年谁与灼奇特。", 
            "由来高调希匹俦，留与岁寒照颜色。", 
            "吁嗟乎根器盘错多且坚，兀傲不屈淩风烟。", 
            "不然且为不材木，移树广莫终天年。", 
            "佳人日暮守空谷，寒潭写影清于沐。", 
            "一片忠臣烈士心，霜天响裂柯亭竹。"
        ], 
        "title": "梅花吟", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "昔闻娲皇石补天，一拳堕落东海边。", 
            "不如几千万劫啮冰雪，人间才结梅花缘。", 
            "傲骨荦确不可贬，冻云野鹤翔其巅。", 
            "三生以上难纪极，伐毛洗髓称癯仙。", 
            "霜清月落寡侪偶，冷香夜夜生春烟。", 
            "泊然天与木石性，米颠逋老相忘年。", 
            "孤山距此三百里，故人招我梅花篇。"
        ], 
        "title": "拳石梅花篇", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "拙巢画梅如转毂，一夕可了三百幅。", 
            "研墨隆隆水漉漉，中夜呼茶恼顽仆。", 
            "旭东先生信此言，直道南人不惮烦。", 
            "谁知一幅三百日，尘埋素纸蒙奇冤。", 
            "笔乾墨秃棘生指，但非素纸已可喜。", 
            "君不见古来画师懒如牛，十日一石五日水。"
        ], 
        "title": "为潍邑高旭东画梅", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "寒月沉沉隐芳榭，金尊酒满春无价。", 
            "传言姑射冰雪姿，开颜发色美清夜。", 
            "佳人日暮倚修竹，肯为王郎十五嫁。", 
            "徐熙粉本和靖诗，昔所未信今见之。"
        ], 
        "title": "梅花四章 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "合江渡头风雪多，合江园里春婆娑。", 
            "一泓凉水照寒夜，酒阑翠羽能清歌。", 
            "横吹三弄听不得，美人岁晚何蹉跎。", 
            "芳华楼空渺何处，蜀王不归江水去。"
        ], 
        "title": "梅花四章 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "九疑山上团团月，红罗亭下飘风发。", 
            "四荒求女日复暮，忍使芳年坐消歇。", 
            "何人传语寄春君，花气上天浮白云。"
        ], 
        "title": "梅花四章 其三", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "西洲鬓影鸦雏色，欲采寒花寄江北。", 
            "伯劳飞时郎不归，高天海水空相忆。", 
            "塞笛梅花归梦迟，知妾江南肠断时。"
        ], 
        "title": "梅花四章 其四", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "抱有孤高性，脱然遣众芳。", 
            "严霜拂巉石，纤月堕寒塘。", 
            "鹤梦新年警，乌啼春夜长。", 
            "何人暮中酒，独立伫昏黄。"
        ], 
        "title": "梅花四首 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春色故无赖，将愁抱驿来。", 
            "横吹塞上笛，惊破陇头梅。", 
            "但见蛟螭卧，难为蜂蝶媒。", 
            "夫君独不见，谁与尽馀杯。"
        ], 
        "title": "梅花四首 其二", 
        "type": "古风", 
        "yun": "灰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "积雪连云暗，浮山向暮青。", 
            "江船一声笛，江郭雨冥冥。", 
            "倒影垂荒涧，寒香过别汀。", 
            "骑驴寻不得，浪说有仙灵。"
        ], 
        "title": "梅花四首 其三", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "向晚苦不适，苍茫自咏诗。", 
            "经年风信动，昨夜月明知。", 
            "皎皎清寒韵，离离霜霰姿。", 
            "东风吹暮雀，啼上最高枝。"
        ], 
        "title": "梅花四首 其四", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春花和冷春夜长，空山无人霏冻香。", 
            "风吹好月作悬镜，美人杂佩摇明光。", 
            "荒涧寒多隔云水，对此欲折劳相望。", 
            "他时日暮重延伫，巫阳下招花应语。"
        ], 
        "title": "梅花", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "北风吹人不可仰，谽谺嘘吸发怪响。", 
            "乱云深黑时既昏，山路雪花大如掌。", 
            "何人吹笛夜登楼，高寒旷朗白漭瀁。", 
            "此时疲驴冻且僵，安得寻梅寄清赏。", 
            "夜深梦忆罗浮村，山家酒熟发瓮盎。", 
            "锵然踏碎冻蛟脊，寒光耿耿照孤往。", 
            "但见梅花冒雪开，玉尘倒泻百千丈。", 
            "翠羽不鸣山气深，美人劝酒空遐想。", 
            "青山犹是陈迹非，明朝此意问罔两。"
        ], 
        "title": "雪梅篇", 
        "type": "古风", 
        "yun": "养"
    }, 
    {
        "author": "曹家达", 
        "era": "清", 
        "subtype": null, 
        "text": [
            "悬车灭没红阑干，花气冥冥江水寒。", 
            "横吹嘹亮更凄咽，随风飞上青冥端。", 
            "青冥霜气鉴毛发，山月欲出大如磐。", 
            "春灯花照美人来，流霞满注黄金杯。"
        ], 
        "title": "画梅", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "荒鸦盘云山月低，山头雪花初化泥。", 
            "沧江万里冻蛟死，元精耿耿难为稽。", 
            "珠光剑气霜霰质，清寒不散香四出。", 
            "天涯岁晏孰华予，东皇夜驾罗郁居。"
        ], 
        "title": "画梅为陆简敬 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "空山寂历苦延伫，千年老鹤作人语。", 
            "仙人不来生白晓，天光梦影堕烟渚。", 
            "似闻踪迹寄幽崖，欲往从之无处所。", 
            "瑶华散下青云端。", 
            "一声白纻春灯寒。"
        ], 
        "title": "画梅为陆简敬 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "朔风飞呼木叶嘶，东方欲明星汉低。", 
            "酒阑顿忆隔宵梦，但闻郊野催寒鸡。", 
            "芳心岁晚不摇落，微阴冥冥光照溪。", 
            "山中一夜啼翠羽，玄云叫破漏寒雨。"
        ], 
        "title": "画梅为陆简敬 其三", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "神人独立藐姑射，绰约容光歌昔昔。", 
            "怅望寥天无与归，星光照野动寒碧。", 
            "微风泠泠摇杂佩，掩抑芳心伫遥夕。", 
            "荒山无人石路古，悄然何处寻行迹。", 
            "谁家处子愁不眠，绿苔珠露生春烟。"
        ], 
        "title": "画梅为陆简敬 其四", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "广庭独翔步，飘风吹我裳。", 
            "子之隔晨夜，引领空徬徨。", 
            "徬徨日西匿，鸿雁天一方。", 
            "春华岂不爱，幽兰离早霜。", 
            "安得追古欢，履发上高堂。"
        ], 
        "title": "拟古三首（壬辰） 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "郁郁园中葵，朝阳白露晞。", 
            "与君一以别，但惊时节非。", 
            "青苔夹长路，高林风叶稀。", 
            "孟冬行肃令，万物閟光辉。", 
            "思君复何益，泪下沾裳衣。"
        ], 
        "title": "拟古三首（壬辰） 其二", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "俄俄垣上蒿，濯濯园中林。", 
            "人心岂草木，岁寒改此心。", 
            "弃捐勿可知，短歌托哀吟。", 
            "世故复何益，日暮怀知音。"
        ], 
        "title": "拟古三首（壬辰） 其三", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "含香寄怀袖，春归百花散。", 
            "风摇高木稀，庭下斜阳乱。", 
            "已感别经时，长路今漫漫。", 
            "长路今悠悠，采莲明月舟。", 
            "莲心比侬苦，莲花不解愁。", 
            "日暮鸂𪄠鸣，烟水东西流。", 
            "东西长河曲，尺素珍如玉。", 
            "八月蝴蝶黄，南园秋草绿。", 
            "秋草绿成帏，天涯去梦稀。", 
            "愿为秋草色，万里随君归。"
        ], 
        "title": "抚晋人西洲曲意", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "车尘藉芳草，衫袖乱飞花。", 
            "落下吟诗里，临邛卖酒家。", 
            "暗雨长新笋，春潮没浅沙。", 
            "林烟半城郭，山秀生谽谺。", 
            "日暮美人醉，酡颜发朝霞。"
        ], 
        "title": "游春（乙未）", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "晨登泰山巅，下俯青州道。", 
            "对此殊茫茫，立行苦不早。", 
            "时荣非所慕，出山为小草。", 
            "金石有时燬，岂能称寿考。", 
            "大年古夷齐，不数长乐老。"
        ], 
        "title": "梦中得", 
        "type": "古风", 
        "yun": "皓"
    }, 
    {
        "author": "曹家达", 
        "era": "清", 
        "subtype": null, 
        "text": [
            "慈乌哑哑勤哺儿，儿长母老穷巫医，断肉续骨摧肝脾。", 
            "儿剜臂，母心痛，海水欲滥天为冻。", 
            "愿乞千年万年寿，莱衣粲粲娱觞豆。", 
            "从来天性厚古愚，见有生我无诗书，一挥霜刃断尺肤。", 
            "断儿肤，延亲寿，颍川孝子年冲幼。", 
            "孝子呼天天脉脉，娲皇下遗补天石。"
        ], 
        "title": "题陈笙镛（常）先哲协篪先生刲臂疗亲图", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "孤村带层阜，野水生黏苔。", 
            "老渔寒不归，秋阴潭上来。"
        ], 
        "title": "暮山寒雨", 
        "type": "古风", 
        "yun": "灰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "张生运笔大如椽，矫如剑侠轻飞仙。", 
            "僵熊奇鬼毕万态，一掷化龙飞上天。", 
            "天高夜云碍出没，奇气欲发苦勃窣。", 
            "狂龙怒吼不可忍，猛裂江云照秋月。", 
            "秋月高高上界浮，罡风颢气俱清遒。", 
            "阳乌下追夸父命，不周倒植共工头。", 
            "玉笥集，难为派，黄河倒走天为隘。", 
            "五百年来无此君，空山夜夜出光怪。"
        ], 
        "title": "读元张思廉（宪）玉笥集乐府", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "秋风起河梁，野烟寒欲霏。", 
            "送君出城郭，临流淡忘归。", 
            "伫立倏已暝，仰看鸿雁飞。", 
            "星汉耿夜碧，参辰判夕晖。", 
            "素怀自可亮，不恤知音稀。", 
            "使心如明月，随照归人衣。"
        ], 
        "title": "陈少蘅（佩实）自南菁告假旋里诗以送之二首 其一", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "贫交羞赠行，一掬衣衫尘。", 
            "将归劝拂拭，厚意犹相亲。", 
            "拂拭岂无厌，当我怀故人。", 
            "寒云蔽秋树，欲涉河无津。", 
            "青山江上屏，肠中千辐轮。"
        ], 
        "title": "陈少蘅（佩实）自南菁告假旋里诗以送之二首 其二", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "六合幻我如锤炉，觥觥芒角天为徒。", 
            "纵横万里不得意，酒杯在手空嗟吁。", 
            "功名未立老且至，枉负宝剑随饥驱。", 
            "昏灯夜雨出匣啸，似有神鬼嗔泥涂。", 
            "男儿贵在得死所，失此奇崛非丈夫。", 
            "噫嘻乎，生不用巢父之巢壶公壶，愿跨辽海摧强胡。", 
            "纵教杀贼誓不返，归来马革千金躯。", 
            "不然抱奇不用朽铁似，坐令白发侵头颅。", 
            "而况佞臣之头颈斫不得，天柱崩折谁匡扶。", 
            "对此茫茫百端集，酒枉在乎空嗟吁。"
        ], 
        "title": "宝剑篇和赵韵臣（世修）", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "孽氛未尽夷氛来，翠华西幸重城开。", 
            "人言日远长安近，黑风吹倒黄金台。", 
            "孽夷两窜金台下，城狐凭城社鼠社。", 
            "天昏地坼庙鬼哭，幽燕已碎长平瓦。", 
            "何人淅米炊剑头，南邦大帅甘事雠。", 
            "保全群慝敦密约，败常不顾江神羞。", 
            "夜猎将军负奇节，睚眦北望燕云裂。", 
            "满腔热血百沸煎，江海东流助呜咽。", 
            "南来乞借勤王师，吞雠未卜神先驰。", 
            "男儿当为国难死，坐视安用孤臣为。", 
            "岂料南军夙羸瘵，敌锋未试神先败。", 
            "晨星夏暑不告惄，惜哉枉为南人卖。", 
            "噫吁嘻，生不恋列屋粉黛千黄金，愿得刚气摧群阴。", 
            "南山木石用不得，秋风大海悲冤禽。", 
            "臣功未就罪当先，皇天后土鉴此心。"
        ], 
        "title": "挽李忠节公秉衡", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "天地正气扶人纲，振载河岳成元黄。", 
            "金流火燥不能铄，谁欤见者文天祥。", 
            "皇路清夷四隩奠，笔抵日月森光芒。", 
            "不幸生为国难死，泰山北斗相低昂。", 
            "文忠养此称浩然，大伦系命身家忘。", 
            "辟邪距诐法邹峄，攘夷秉笔师春王。", 
            "庚子秋边大入寇，宫车暮出殊仓皇。", 
            "守官无人念奔问，中兴遗老今颓唐。", 
            "手无寸铁志不辱，遂以一死羞封疆。", 
            "磅礴丹青照万古，根据道义光旂常。", 
            "忝颜乃有长乐老，杀士媚敌真无良。", 
            "我欲酬君君弗辞，幡然被发下帝旁。"
        ], 
        "title": "挽世叔文忠公崇绮（文山）", 
        "type": "古风", 
        "yun": "阳"
    }, 
    {
        "author": "梁清标", 
        "era": "清", 
        "subtype": null, 
        "text": [
            "深院秋千绣带轻。", 
            "衣沾香汗玉钗横。", 
            "最怜节气近清明。", 
            "怕见落英春欲暮，倦开翠幌梦频惊。", 
            "碧桃花下戏调莺。"
        ], 
        "title": "浣溪沙 其一 春闺", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "郊外提壶籍草茵。", 
            "桃花春涨水粼粼。", 
            "暖风吹散隔溪云。", 
            "柳色暗催羁客泪，莺声愁煞画楼人。", 
            "两般心事总沾巾。"
        ], 
        "title": "浣溪沙 其二 春怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "人闲清昼抛书立。绿阴深处蝉声急。", 
            "一树紫薇开。翩翩引蝶来。", 
            "篱边相逐舞。摹作滕王谱。", 
            "槐老入新秋。西风蝶也愁。"
        ], 
        "title": "菩萨蛮 其一 花间双蝶", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "玳梁当日栖双燕。碧桃花下看人面。", 
            "往事耐思量。银灯照晚妆。", 
            "宝钿空瑟瑟。愁煞西堂客。", 
            "肠断只三声。长更与短更。"
        ], 
        "title": "菩萨蛮 其二 悼亡", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "乱鸦啼处春风晓。流苏香暖金钩小。", 
            "晴影入窗纱。街头卖杏花。", 
            "鸳鸯初睡足。偏堕云鬟绿。", 
            "拂镜试新妆。低回问粉郎。"
        ], 
        "title": "菩萨蛮 其三 春闺", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "板桥流水湖山靓。桃花人面红相映。", 
            "唤婢采芳兰。妆成小步看。", 
            "苔侵罗袜湿。爱向春风立。", 
            "莫问落花香。当年误阮郎。"
        ], 
        "title": "菩萨蛮 其四 题画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "家山漠漠思千缕。杏花零落廉纤雨。", 
            "燕语恨春归。河桥柳絮飞。", 
            "游骢何处驻。野水棠梨路。", 
            "泥滑阻郊行。芳堤误早莺。"
        ], 
        "title": "菩萨蛮 其五 春雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "可怜九十春光尽。南窗疏竹生新笋。", 
            "榆荚雨潇潇。花寒夜寂寥。", 
            "河桥垂柳折。柳絮飞如雪。", 
            "茅店闭黄昏。孤灯何处村。"
        ], 
        "title": "菩萨蛮 其六 暮春雨中十五弟归里", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "伏城明月浑如昔。往来照尽长征客。", 
            "今日我重过。其如孤影何。", 
            "遥看云外树。总是来时路。", 
            "莫喜到家乡。乡愁到更长。"
        ], 
        "title": "菩萨蛮 其七 宿伏城驿", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "驿亭秋尽寒风起。离人今夜思千里。", 
            "刻烛几踟蹰。南来少雁书。", 
            "酒樽聊独对。半是闺中泪。", 
            "且莫盼书来。音书乱客怀。"
        ], 
        "title": "菩萨蛮 其八 旅怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "泥墙草屋鸡声咽。二千里外看明月。", 
            "地已入江淮。风沙何倍来。", 
            "乡愁人似醉。强伴昏灯睡。", 
            "雁到怪无书。连朝并雁无。"
        ], 
        "title": "菩萨蛮 其九 大店驿", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "斜风细雨清宵永。徘徊忽见灯前影。", 
            "命薄每伤神。偏怜薄命人。", 
            "轻罗回小扇。省识如花面。", 
            "百媚坐来生。无情若有情。"
        ], 
        "title": "菩萨蛮 其十 赠伎", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "高城月上阴云敛。芙蕖远送清香满。", 
            "一叶井梧秋。西风吹鬓愁。", 
            "笙箫华馆沸。搅得蝉声碎。", 
            "乍觉晚凉多。闻歌唤奈何。"
        ], 
        "title": "菩萨蛮 其十一 立秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "樽前若个歌金缕。盈盈十五芳如许。", 
            "笑靥半含羞。骄憨不解愁。", 
            "眉痕青尚浅。秋水双眸剪。", 
            "何处耐人思。歌停掩袖时。"
        ], 
        "title": "菩萨蛮 其十二 赠女伶", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "皇州一夕传宫烛。五侯宅里烟凝绿。", 
            "何处最关愁。佳人倚画楼。", 
            "水边萦醉客。金犊驱油壁。", 
            "乡思黯黄昏。梨花深闭门。"
        ], 
        "title": "菩萨蛮 其十三 寒食", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "散衙晴暖茅斋小。落花寂寂鸣山鸟。", 
            "白昼放春闲。那堪春又阑。", 
            "往时春酒社。系马垂杨下。", 
            "今日任东风。羞看寂寞红。"
        ], 
        "title": "菩萨蛮 其十四 春暮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "空岩漠漠溪云起。人家茅屋泉声里。", 
            "谁为写沧洲。当年顾虎头。", 
            "冥濛潭上黑。波涌鱼龙泣。", 
            "好作卧游看。江南雨后山。"
        ], 
        "title": "菩萨蛮 其十五 题画", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "火云飞下三千尺。我思赤脚层冰立。", 
            "待得月昏黄。轻风拂体凉。", 
            "短篱微带露。两两流萤度。", 
            "乍喜却齐纨。一帘花影寒。"
        ], 
        "title": "菩萨蛮 其十六 夏夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "奈何有梦频惊醒。落花如雨闲阶冷。", 
            "憔悴为疼花。凭阑日又斜。", 
            "空帘栖薄雾。仿佛凝妆处。", 
            "谁料可怜春。新莺唤煞人。"
        ], 
        "title": "菩萨蛮 其十七 春暮有感", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晶帘雨过空天碧。芙蓉笑靥斜阳立。", 
            "花影正重重。人从花底逢。", 
            "月高丝管沸。溜出歌声脆。", 
            "对此意茫茫。偏怜秋夜长。"
        ], 
        "title": "菩萨蛮 其十八 秋日观邗郎演剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "远峰历历青如髻。驿亭几缕墟烟细。", 
            "西望凤城遥。山空夜寂寥。", 
            "杏花三月雨。眼见春如许。", 
            "无计挽东皇。怜他蝶翅忙。"
        ], 
        "title": "菩萨蛮 其十九 送春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "箫局微温候，灯篝乍剪时。", 
            "端相带笑又佯推。", 
            "欲睡故迟迟。", 
            "银蒜垂帘悄，金钗落枕欹。", 
            "淡红耙袜映唇脂。", 
            "低问小名儿。"
        ], 
        "title": "巫山一段云 春宵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绿杨影里子规啼。", 
            "催得鬓丝丝。", 
            "撩人暮春天气，画阁晚妆时。", 
            "新柳困，远山低。", 
            "思依依。", 
            "五更细雨，半夜归鸿，一片花飞。"
        ], 
        "title": "诉衷情 其一 忆家", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "猩红弓样试风流。", 
            "贴地软香浮。", 
            "凌波巧笼纤笋，锦幄倍清幽。", 
            "莲折瓣，月微钩。", 
            "玉温柔。", 
            "苔痕池上，泥印花间，尘迹楼头。"
        ], 
        "title": "诉衷情 其二 咏莲", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "夕阳古道敛残霞。", 
            "南雁数行斜。", 
            "何缘人却如雁，迢递驿程赊。", 
            "回首处，凤城遐。", 
            "乱云遮。", 
            "灯寒香阁，风起邮亭，人去天涯。"
        ], 
        "title": "诉衷情 其三 旅怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雪儿十载罢歌喉。", 
            "一纸远相投。", 
            "为伊暗想当日，牵动几般愁。", 
            "银烛夜，彩云留。", 
            "笑回眸。", 
            "三更幽梦，千里风烟，何处红楼。"
        ], 
        "title": "诉衷情 其四 无题", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "草短马蹄轻，乱踏落红归去。", 
            "遥指杏花村里，问酒家何处？", 
            "一溪春水浸春寒，犹是来时路。", 
            "闰月东风未老，天亦怜迟暮。"
        ], 
        "title": "好事近 归途", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "宝鸭被重薰，茉莉香先透。", 
            "两两鸳鸯宿碧纱，私语人知否。", 
            "夜雨袅残灯，朝露沾罗袖。", 
            "怪煞开奁促晓妆，好梦浓如酒。"
        ], 
        "title": "卜算子 其一 闺晓", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晨起火云生，棋罢珠帘午。", 
            "暗送墙头夜合香，粉蝶双飞去。", 
            "汗滴透罗衣，手倦挥纨素。", 
            "乍喜风来似故人，几点榴花雨。"
        ], 
        "title": "卜算子 其二 喜雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春色耐繁华。", 
            "车幰碾晴沙。", 
            "吹皱小桥池面，杨柳逐风斜。", 
            "尘世几回嗟。", 
            "齐分付、夜雨梨花。", 
            "东家蝴蝶，却因何事，飞过西家。"
        ], 
        "title": "绣带子 闲意", 
        "type": "词", 
        "yun": "麻"
    }, 
    {
        "author": "梁清标", 
        "era": "清", 
        "subtype": null, 
        "text": [
            "绿窗才启。雨过苔青阶似洗。", 
            "咫尺烟霞。风动朱栏芍药花。", 
            "梦回如醉。人语惊残鹦鹉睡。", 
            "三径谁开。篱外多应二仲来。"
        ], 
        "title": "减字木兰花 其一 斋中微雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "垂杨别馆。矗矗高楼当翠巘。", 
            "草绿闲阶。蛱蝶寻芳自往来。", 
            "主人何处。客醉金卮愁日暮。", 
            "燕入谁家。落尽东风第一花。"
        ], 
        "title": "减字木兰花 其二 冯庄看海棠", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西风暗换。秋到碧梧金井畔。", 
            "人立斜曛。望见家山一片云。", 
            "香闺病后。小槛疏兰花影瘦。", 
            "蟋蟀声催。似为多情宋玉来。"
        ], 
        "title": "减字木兰花 其三 立秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "疏烟暮霭。人在斜阳秋草外。", 
            "梦绕天涯。知是当垆第几家。", 
            "舞裙歌扇。犹忆遏云花底宴。", 
            "楚客愁多。欲采芙蓉奈远何。"
        ], 
        "title": "减字木兰花 其四 偶忆", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋葵带露。红满窗纱蝉满树。", 
            "不管闲愁。倚仗浮云度画楼。", 
            "雨丝风片。消受新凉深小院。", 
            "蝶过谁家。闲煞墙头野合花。"
        ], 
        "title": "减字木兰花 其五 雨后", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "风吹禾黍。几阵潇潇山市雨。", 
            "秋色三分。让与渔家水竹村。", 
            "藓阶独立。万户声催双杵急。", 
            "柳外寒塘。牛背归来正夕阳。"
        ], 
        "title": "减字木兰花 其六 夕阳", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋宵凉乍。淡月疏星清露下。", 
            "剪剪风来。茉莉当檐几枝开。", 
            "竹篱绿满。往事追寻人已远。", 
            "帘影霏微。叶底流萤自在飞。"
        ], 
        "title": "减字木兰花 其七 秋夜露坐", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "短檠孤馆。锦幄温存天际远。", 
            "澹扫铅华。半在邯郸侠少家。", 
            "多情耽误。一笑姻缘艰陌路。", 
            "马上墙头。不见当时旧画楼。"
        ], 
        "title": "减字木兰花 其八 邯郸遣兴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "遥汀疏柳。画舫兰桡沙岸口。", 
            "小坐篝灯。堤外青骢嘶未曾。", 
            "黄昏有约。明月芦花无定着。", 
            "茗碗香炉。十样蛮笺薛校书。"
        ], 
        "title": "减字木兰花 其九 题画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "场空禾黍。", 
            "终岁田家苦。", 
            "脱却朝衣耕瘠土。", 
            "闲逐樵歌渔鼓。", 
            "溪翁提挈儿孙。", 
            "骑驴买醉前村。", 
            "野外人家如画，柴扉灯火黄昏。"
        ], 
        "title": "清平乐 西村", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "人新沐。波溅一枝寒玉。", 
            "半著轻罗香馥馥。妆残重结束。", 
            "桃簟凉生绣缛。小立漏声偏速。", 
            "换緉鞋儿刚一掬。奈何郎又促。"
        ], 
        "title": "其一 谒金门（垂杨碧）·新浴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春寂寂。鸿雁几行归北。", 
            "谁道家山浑咫尺。层层云树碧。", 
            "十载伤心泪滴。往事不堪重忆。", 
            "欲扫旧愁新又积。风柔难借力。"
        ], 
        "title": "谒金门 其二 感怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "才过传柑佳夕。", 
            "晓窗飞雪。", 
            "重重帘幕落梨花，总不碍、灯和月。", 
            "潇洒柴门尘绝。", 
            "又添春色。", 
            "踏歌声罢灞桥诗，天未许、风光歇。"
        ], 
        "title": "洛阳春 元宵后雪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "涛声咽。", 
            "萧萧亭照金台月。", 
            "金台月。", 
            "千年易水，为谁寒热。", 
            "狗屠燕市风流绝。", 
            "荒田督亢飞残雪。", 
            "飞残雪。", 
            "悲风落日，今古销歇。"
        ], 
        "title": "忆秦娥 其一 上谷怀古", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "香风飏。", 
            "黄昏院落花初放。", 
            "花初放。", 
            "银灯试照，别来无恙。", 
            "美人奁镜偏宜傍。", 
            "珠簪金络增新样。", 
            "增新样。", 
            "珊瑚枕畔，绿云鬟上。"
        ], 
        "title": "忆秦娥 其二 茉莉", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "深院秋千罢。", 
            "细雨梨花夜。", 
            "晓起闲庭一片飞，忍又见、山桃谢。", 
            "蛱蝶枝头挂。", 
            "苦忆前春话。", 
            "门外东风镜里颜，背人无语夕阳下。"
        ], 
        "title": "眉峰碧 春暮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绕砌试探芳信，捲帘放出香烟。", 
            "小楼几阵廉纤雨，寒食杏花天。", 
            "鸾镜羞窥瘦影，鸳衾愁里春眠。", 
            "呢喃唤醒深闺梦，双燕到堂前。"
        ], 
        "title": "锦堂春 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "寂寥春院思千缕。", 
            "陌上柳、新黄才吐。", 
            "暝色入西楼，雁影沉南浦。", 
            "黄昏灯火无情绪。", 
            "遗梦到、家山犹阻。", 
            "惆怅打梨花，点点飞窗雨。"
        ], 
        "title": "海棠春 夜雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "谩道春风不世情。", 
            "愁中吹上鬓边星。", 
            "归雁带来云外恨，断肠声。", 
            "日暖平芜晴牧马，月明绮阁夜调笙。", 
            "无限韶光多少泪，共谁评。"
        ], 
        "title": "山花子 春愁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "屋角碧阴浓，岩畔朱楼窅。", 
            "摵摵西风一叶飞，闲倩奚童扫。", 
            "捲幔茗烟沉，开径羊求到。", 
            "手把残书岸帻吟，目送秋鸿小。"
        ], 
        "title": "百尺楼 题汪蛟门百尺梧桐阁图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春江艇子看人面，脸晕生霞。", 
            "鬓影堆鸦。", 
            "艳似孤村二月花。", 
            "深藏生怕蜂窥见，懒扫铅华。", 
            "悄映窗纱。", 
            "借问当垆第几家。"
        ], 
        "title": "罗敷媚 偶见", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "碧天无际近中秋。", 
            "台高树影稠。", 
            "雪儿一曲韵悠悠。", 
            "箫声出画楼。", 
            "银箭促，暮云流。", 
            "娟娟月似钩。", 
            "寒消酒力兴偏幽。", 
            "佳人翠袖愁。"
        ], 
        "title": "阮郎归 登楼酹月", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "深秋院落房栊暮。", 
            "倚栏细数经行处。", 
            "浓香画幔挂珊瑚，锁疏烟薄雾。", 
            "空阶风飒飒，吹散芳魂几缕。", 
            "一帘灯火又昏钟，疼煞黄花雨。"
        ], 
        "title": "阳台梦 悼亡", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": "五言排律", 
        "text": [
            "和靖湖边宅，蜀王江上园。", 
            "崖荒疑有路，溪薄不知源。", 
            "残月碧堕水，长烟素匝原。", 
            "夕阴带山郭，霜气薄关门。", 
            "萼绿凝宵露，嫣红逗晓暾。", 
            "买春冰雪窟，洗艳苧萝村。", 
            "滴尽江妃泪，难招湘女魂。", 
            "双鱼随驿使，啼鸟送王孙。", 
            "冻雨催诗思，微霞晕酒痕。", 
            "幽芳藉危石，清韵数芳樽。", 
            "宫样初妆额，薰笼罢艺黁。", 
            "百花魁旧占，三弄曲新翻。", 
            "北道未堪寄，南枝当负暄。", 
            "粉惭何晏傅，香毕令公温。", 
            "旅思閒攀树，孤情傲结根。", 
            "低迷迎白晓，消息漏黄昏。", 
            "独木卧深涧，横枝欹缭垣。", 
            "美人倦歌舞，野客耻笼樊。", 
            "一阕江城引，思君未敢言。"
        ], 
        "title": "为鲤南四弟画梅", 
        "type": "排律", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言排律", 
        "text": [
            "何处搀枪起，东南天一隅。", 
            "危城忌投鼠，丛薄诈鸣狐。", 
            "同与名空借，共和道亦殊。", 
            "练丝悲墨翟，歧路哭杨朱。", 
            "廉耻充然丧，纲常不可扶。", 
            "营营降贼辈，滚滚搢绅徒。", 
            "岂有心兵恃，全蒙口惠愚。", 
            "知交化豺虎，涕泗满江湖。", 
            "易水波犹定，钟山气不孤。", 
            "元戎告三捷，指望造天诛。"
        ], 
        "title": "忧乱", 
        "type": "排律", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "鸟啼元夜静，斜月过寒井。", 
            "何处咏花人，寒灯落疏影。"
        ], 
        "title": "题梅", 
        "type": "绝句", 
        "yun": "梗"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "雨暗虚庭竹，烟荒堕石苔。", 
            "归鸦栖不稳，飞上短墙来。"
        ], 
        "title": "题梅绝句奉嘉定秦芍舲师三首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "斜阳淡远林，溪云散空谷。", 
            "山僧暮不归，微雪入寒竹。"
        ], 
        "title": "题梅绝句奉嘉定秦芍舲师三首 其二", 
        "type": "绝句", 
        "yun": "屋"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "山随白雪远，花与春风长。", 
            "酒力薄遥夜，南枝霏暗香。"
        ], 
        "title": "题梅绝句奉嘉定秦芍舲师三首 其三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "江天夜云静，斜月飞孤景。", 
            "独鹤横江来，高寒数声迥。"
        ], 
        "title": "绝句题梅花画箑二首 其一", 
        "type": "绝句", 
        "yun": null
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "烟光荡吟魄，潭月漾深碧。", 
            "湘妃出水寒，独立冻蛟脊。"
        ], 
        "title": "绝句题梅花画箑二首 其二", 
        "type": "绝句", 
        "yun": "陌"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "疏影落毵毵，相思心上担。", 
            "东风吹不醒，昨夜梦江南。"
        ], 
        "title": "写梅", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "寒风动茅屋，孤芳自空谷。", 
            "荒山人迹稀，明月照幽独。"
        ], 
        "title": "题画梅", 
        "type": "绝句", 
        "yun": "屋"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "坚冰碎石骨，众芳殚消歇。", 
            "空山风雪寒，独立抱明月。"
        ], 
        "title": "画梅绝句", 
        "type": "绝句", 
        "yun": "月"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "疏林倚寒沼，幽芳动岁杪。", 
            "渡头风雪多，啼鸦弄清晓。"
        ], 
        "title": "又四首 其一", 
        "type": "绝句", 
        "yun": "筱"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "可人期不来，天寒日复暮。", 
            "徙倚下庭阶，回风动芳树。"
        ], 
        "title": "又四首 其二", 
        "type": "绝句", 
        "yun": "遇"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "何处鹤声来，飞入寥天一。", 
            "回飙动地起，江潭树萧瑟。"
        ], 
        "title": "又四首 其三", 
        "type": "绝句", 
        "yun": "质"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "无限江南北，芳华胜迹留。", 
            "即今人不见，明月满江楼。"
        ], 
        "title": "又四首 其四", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "山崖冻欲裂，啼鸟正幽绝。", 
            "笔花寒不飞，中含太古雪。"
        ], 
        "title": "题画梅四首 其一", 
        "type": "绝句", 
        "yun": "屑"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "行踪不到处，石路生青苔。", 
            "东风动南枝，微阴潭上来。"
        ], 
        "title": "题画梅四首 其二", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "山深日复暮，幽花才半树。", 
            "不见咏花人，长烟约轻素。"
        ], 
        "title": "题画梅四首 其三", 
        "type": "绝句", 
        "yun": "遇"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "樛枝耸复低，逶迤带渌水。", 
            "思君此何极，流溯终靡已。"
        ], 
        "title": "谢生幼陶鼎镕临行属画梅并集玄晖语为四绝句 其一", 
        "type": "绝句", 
        "yun": "纸"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "江陲得清赏，良辰竟何许。", 
            "香风蕊上发，春心澹容与。"
        ], 
        "title": "谢生幼陶鼎镕临行属画梅并集玄晖语为四绝句 其二", 
        "type": "绝句", 
        "yun": "语"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "生烟纷漠漠，坐视阶前湿。", 
            "幽客滞江皋，夜夜空伫立。"
        ], 
        "title": "谢生幼陶鼎镕临行属画梅并集玄晖语为四绝句 其三", 
        "type": "绝句", 
        "yun": "缉"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "别后思今夕，尊酒若平生。", 
            "春物正骀荡，婵娟空复情。"
        ], 
        "title": "谢生幼陶鼎镕临行属画梅并集玄晖语为四绝句 其四", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "江驿迢迢路，山塘浅浅波。", 
            "清歌托三弄，子野意如何。"
        ], 
        "title": "题梅三首 其一", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "数里入空谷，小桥支断木。", 
            "幽香潭上来，微风弄寒竹。"
        ], 
        "title": "题梅三首 其二", 
        "type": "绝句", 
        "yun": "屋"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "骑驴苦寻觅，杳霭过荒溪。", 
            "霁色见林表，春鸦时一啼。"
        ], 
        "title": "题梅三首 其三", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "涓涓野水生，冷冷断冰消。", 
            "荒山不见人，东风吹枝条。"
        ], 
        "title": "题梅四首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "星月耿寒夜，余情亦信芳。", 
            "庭阴仙子下，新换苧萝裳。"
        ], 
        "title": "题梅四首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "终南有嘉卉，岁久琼枝蔚。", 
            "庞然素雪交，中有清寒气。"
        ], 
        "title": "题梅四首 其三", 
        "type": "绝句", 
        "yun": "未"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "江妃灿若霞，宋璟心如铁。", 
            "刚健含婀娜，画意此两绝。"
        ], 
        "title": "题梅四首 其四", 
        "type": "绝句", 
        "yun": "屑"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "野水静不流，孤云澹无既。", 
            "独鹤夜飞来，远带高寒气。"
        ], 
        "title": "题墨梅为许康侯豫作四首 其一", 
        "type": "绝句", 
        "yun": "未"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "山崖倒垂枝，天风漫吹折。", 
            "贞操耐岁寒，常此心如铁。"
        ], 
        "title": "题墨梅为许康侯豫作四首 其二", 
        "type": "绝句", 
        "yun": "屑"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "皑皑月坠地，萧萧风满林。", 
            "相思劳寄赠，寥落故人心。"
        ], 
        "title": "题墨梅为许康侯豫作四首 其三", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "何处东风早，江潭寂寞春。", 
            "孤芳谁采撷，输与弄珠人。"
        ], 
        "title": "题墨梅为许康侯豫作四首 其四", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "凉云带澄浦，江岸半烟树。", 
            "落叶下扁舟，稳载秋风住。"
        ], 
        "title": "观王石谷倪云林山水拟题各系二绝 其一", 
        "type": "绝句", 
        "yun": "遇"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "崭石赭其腹，峻坂童其巅。", 
            "恐是采樵人，斫破秋林烟。"
        ], 
        "title": "观王石谷倪云林山水拟题各系二绝 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "秋光入林薄，野桥秋水生。", 
            "不见买山人，山与斜阳平。"
        ], 
        "title": "观王石谷倪云林山水拟题各系二绝 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "归鸦没西岭，群壑暧清景。", 
            "何处牛羊下，疏树淡无影。"
        ], 
        "title": "观王石谷倪云林山水拟题各系二绝 其四", 
        "type": "绝句", 
        "yun": "梗"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "千里送行人，东风陌上尘。", 
            "谁怜杨柳色，不是故乡春。"
        ], 
        "title": "偶成", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "孤村烟树紫，行人还未已。", 
            "却怨暮天云，东风吹不起。"
        ], 
        "title": "暮抵郝家集", 
        "type": "绝句", 
        "yun": "纸"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "天怀冲澹处，梦觉无端绪。", 
            "夜深蝙蝠飞，灯花独自语。"
        ], 
        "title": "静夜", 
        "type": "绝句", 
        "yun": "语"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "积雨林泉迥，春云四山静。", 
            "回风山外来，夕阳数峰影。"
        ], 
        "title": "定山上塳", 
        "type": "绝句", 
        "yun": "梗"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "采杞复采杞，潍阳三月春。", 
            "还将苦心意，持赠意中人。"
        ], 
        "title": "采杞谣", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "岁寒驱人去，多时不在家。", 
            "窗棂留片纸，犹见昔年花。"
        ], 
        "title": "旧画窗帘四今存其二感赋一绝", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "清溪带长薄，芳草随人远。", 
            "偷閒为买山，不恨西风晚。"
        ], 
        "title": "题山水", 
        "type": "绝句", 
        "yun": "阮"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "孤月下澄碧，斜川霏暝烟。", 
            "寒吟出霜后，高眼著春先。", 
            "酒晕流霞盏，香融泼墨笺。", 
            "年年江树影，消瘦客愁边。"
        ], 
        "title": "写梅二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "鲁酒罢遥夜，烟深澄暗香。", 
            "乌啼半山月，鹤梦一林霜。", 
            "高韵托孤屿，疏痕落野塘。", 
            "独怜寒竹外，幽意满潇湘。"
        ], 
        "title": "写梅二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "人影杂烟峦，寻幽眼界宽。", 
            "跛驴过荒涧，孤鹤唳高寒。", 
            "冰玉毫端坠，关山笛里看。", 
            "馀芳凭晚出，桃李属春官。"
        ], 
        "title": "梅花为赵芸孙（维城）同年作四首 其一", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "问讯神仙尉，幽栖静掩关。", 
            "晓钟还近寺，春梦不离山。", 
            "高木荒鸦噪，寒窗粉蝶閒。", 
            "东风拦不住，一夜到人间。"
        ], 
        "title": "梅花为赵芸孙（维城）同年作四首 其二", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "荒鸡动遥夜，春思满横塘。", 
            "山月吐深碧，溪云浮暗香。", 
            "和神带清峭，疏韵出微茫。", 
            "何事连宵咏，听残晓角霜。"
        ], 
        "title": "梅花为赵芸孙（维城）同年作四首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "水驿花团晕，霜崖树倒垂。", 
            "烟光明翡翠，潭影卧蛟螭。", 
            "高士林泉癖，神人霜雪姿。", 
            "和羹留后验，还仗帝王师。"
        ], 
        "title": "梅花为赵芸孙（维城）同年作四首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "潭静片云宿，山荒冻鸟拳。", 
            "奈兹果园叟，责我咏花篇。", 
            "寄兴聊复尔，写生滋惘然。", 
            "何时北风起，吹梦过江天。"
        ], 
        "title": "果园叟潍县郭蓉汀恩孚索画墨梅媵以小诗四首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "学书虽不就，必自检柔翰。", 
            "并世已非偶，相逢况大难。", 
            "图成众芳歇，权当一枝看。", 
            "独得清刚气，挥毫霜月寒。"
        ], 
        "title": "果园叟潍县郭蓉汀恩孚索画墨梅媵以小诗四首 其二", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "花事北窗早，离家空自怜。", 
            "好春不渡海，晴日为摊笺。", 
            "倒影漾寒水，长条拂暝烟。", 
            "欲凭江驿寄，高浪暮横天。"
        ], 
        "title": "果园叟潍县郭蓉汀恩孚索画墨梅媵以小诗四首 其三", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁暮忽不惬，曰归思更沉。", 
            "遥知向阳萼，犹抱耐冬心。", 
            "日暖飘寒蝶，霜高惊暮禽。", 
            "好寻望乡处，健步一登临。"
        ], 
        "title": "果园叟潍县郭蓉汀恩孚索画墨梅媵以小诗四首 其四", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "齧尽睡荄雪，先春良独难。", 
            "石崖压骨瘦，潭月照神寒。", 
            "谁信笛中奏，只应天上看。", 
            "清刚最耐久，未便早摧残。"
        ], 
        "title": "梅花次唐崔道融韵", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "一出万花尽，匹俦良独难。", 
            "君方病疏野，我亦梦高寒。", 
            "持赠有馀意，相思追古欢。", 
            "山中大风雪，何处访袁安。"
        ], 
        "title": "梅花次元和张京度韵", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "可怜润霜质，更得似梅花。", 
            "伫立望日昃，承春挺素华。", 
            "瑶台函碧雾，玉貌映朝霞。", 
            "孤对相思夕，房栊月影斜。"
        ], 
        "title": "梅花集玉台新咏十六首 其一", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "画扇拂游尘，梅香渐著人。", 
            "非怜江浦佩，不信洛川神。", 
            "细树含残景，回花半隐身。", 
            "上山采琼蕊，愿得及阳春。"
        ], 
        "title": "梅花集玉台新咏十六首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "会是无人见，向隅心独伤。", 
            "高轩通夕月，峻节贯清霜。", 
            "晚霰飞银砾，馀晖曜玉床。", 
            "谁堪空对此，日暮想清扬。"
        ], 
        "title": "梅花集玉台新咏十六首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "别有当窗艳，罗帏风夜吹。", 
            "含情寄杯酒，窥镜比蛾眉。", 
            "唤取真来映，相看爱此时。", 
            "逍遥独延伫，暮雀上南枝。"
        ], 
        "title": "梅花集玉台新咏十六首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "花里寄春情，兰缸当夜明。", 
            "回飙卷高树，落宿半遥城。", 
            "对影独含笑，怀风殊复清。", 
            "所思不可寄，阶上绿苔生。"
        ], 
        "title": "梅花集玉台新咏十六首 其五", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "掩抑有奇态，岁寒无与同。", 
            "泠泠玉潭水，淅淅振条风。", 
            "流靡园塘侧，相看云雾中。", 
            "鸣笳芳树曲，流涕忆辽东。"
        ], 
        "title": "梅花集玉台新咏十六首 其六", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "引领望天末，山川阻且难。", 
            "夕阴结空幕，浮景映清湍。", 
            "渺渺凌长道，悠悠怀所欢。", 
            "瑶华未忍折，踯躅独吟叹。"
        ], 
        "title": "梅花集玉台新咏十六首 其七", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "夜夜有明月，广栏含夜阴。", 
            "折花望远道，堕珥答琴心。", 
            "寒谷待鸣律，清香复入襟。", 
            "玉关信史断，中阔似辰参。"
        ], 
        "title": "梅花集玉台新咏十六首 其八", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "清气荡喧浊，此期良可嘉。", 
            "游仙聚灵旅，素女执琼华。", 
            "洛浦疑回雪，轻轩垂紫霞。", 
            "美人称绝世，顾插步摇花。"
        ], 
        "title": "梅花集玉台新咏十六首 其九", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "长风正骚屑，白日入西山。", 
            "飞鸟亦何乐，高枝不可攀。", 
            "游尘随影入，馀思待君还。", 
            "发藻玉台下，春花竞玉颜。"
        ], 
        "title": "梅花集玉台新咏十六首 其十", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "清吹要碧玉，朝霞喻洛妃。", 
            "华容溢藻幄，冰宇澹清晖。", 
            "芳草生未积，梁尘将欲飞。", 
            "思君随岁晚，清露下罗衣。"
        ], 
        "title": "梅花集玉台新咏十六首 其十一", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁律薄阳景，佳人殊不来。", 
            "月斜树倒影，烛尽炭成灰。", 
            "春草揽可结，朝花乱欲开。", 
            "谁知独不见，取镜上空台。"
        ], 
        "title": "梅花集玉台新咏十六首 其十二", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "相看常不足，暮入绮窗前。", 
            "秋尽冬复及，夕华晨更鲜。", 
            "飞光已飘忽，是节最暄妍。", 
            "屡见流芳歇，新年非故年。"
        ], 
        "title": "梅花集玉台新咏十六首 其十三", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "徙倚爱容光，清晖悬洞房。", 
            "香随远风入，影落暮阴长。", 
            "汉渚水初落，歌台弦未张。", 
            "铅华谁不慕，持此寄寒乡。"
        ], 
        "title": "梅花集玉台新咏十六首 其十四", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "入林看碚垒，赏至莫停杯。", 
            "贵里临妆馆，屏风隐镜台。", 
            "春机思窈窕，夜静灭氛埃。", 
            "独寐多远念，中山安在哉。"
        ], 
        "title": "梅花集玉台新咏十六首 其十五", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "梅花自烂发，倡妾不胜愁。", 
            "长叹充幽闼，湔裙出乐游。", 
            "谁知心曲乱，还向影中羞。", 
            "绮态随颜变，无因寄陇头。"
        ], 
        "title": "梅花集玉台新咏十六首 其十六", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "鹤唳四山应，花开月有棱。", 
            "朔风残腊鼓，微雪上元灯。", 
            "沙碛晨逾静，烟光夜不凝。", 
            "待招仙子下，远在最高层。"
        ], 
        "title": "画梅为章次公成之题四首 其一", 
        "type": "律诗", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "为谁厌尘世，屏迹入荒林。", 
            "山月冻逾瘦，溪烟春转深。", 
            "清寒高士梦，静穆贵人心。", 
            "欲觅追陪者，茫茫不可寻。"
        ], 
        "title": "画梅为章次公成之题四首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁暮苦萧瑟，寥寥江上村。", 
            "丹砂难换骨，冰雪与招魂。", 
            "野水有馀韵，长烟留片痕。", 
            "人间寡巢许，契赏更谁论。"
        ], 
        "title": "画梅为章次公成之题四首 其三", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "姑射渺何许，神人不可逢。", 
            "林寒尚啼鸟，山静欲成龙。", 
            "超淡尊前影，萧条世外踪。", 
            "冷香无著处，摇落暮天钟。"
        ], 
        "title": "画梅为章次公成之题四首 其四", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "吾爱赵撝叔，当年善画梅。", 
            "幽花明夜雪，直干奋春雷。", 
            "笔墨馀残幅，河山换劫灰。", 
            "风流谁比似，未敢附舆台。"
        ], 
        "title": "仿悲庵画梅为秦伯未作", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "云傍溪烟宿，霜衔山月低。", 
            "林昏孤鹤梦，花发野禽啼。", 
            "和靖得佳处，实斋怀旧题。", 
            "春归留粉本，粉本亦凄迷。"
        ], 
        "title": "梅花四首 其一", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "路隘山深处，无人独赏音。", 
            "绝殊姿媚态，常抱岁寒心。", 
            "冰雪自太古，竹松非异岑。", 
            "亦知移不得，健步一登临。"
        ], 
        "title": "梅花四首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "问讯江南客，新诗近几篇。", 
            "湖山人去后，风雨鹤归年。", 
            "林下觅高隐，人间有散仙。", 
            "生香谁画得，萧飒起寒烟。"
        ], 
        "title": "梅花四首 其三", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "诗成标宋格，树老识唐年。", 
            "野气随风远，清光带晓妍。", 
            "灯烧春夜月，酒薄暮寒天。", 
            "为忆罗浮梦，山中思悄然。"
        ], 
        "title": "梅花四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "灯落元宵市，酒阑江上楼。", 
            "好风扶霁月，飞上树梢头。", 
            "气向閒中静，香从澹处求。", 
            "何年寄江北，夜夜梦西洲。"
        ], 
        "title": "梅花儗张莲民二首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "韵逐孤云远，梦随流水长。", 
            "霜天耿寒碧，月地半昏黄。", 
            "霭霭浮春气，停停生夕芳。", 
            "无言与相契，伫立久彷徨。"
        ], 
        "title": "梅花儗张莲民二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山路阴阴雪，春寒漠漠苔。", 
            "十重香世界，万树旧楼台。", 
            "驿使经年过，星桥昨夜开。", 
            "试灯风不定，催破玉胚胎。"
        ], 
        "title": "梅花四首 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "何处山林好，相逢眼便青。", 
            "微云仙子下，啼鸟酒人醒。", 
            "白纻新翻曲，红罗别有亭。", 
            "小桥驴背上，独自采芳馨。"
        ], 
        "title": "梅花四首 其二", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东水三江远，南云五岭长。", 
            "生成耐寒性，遍作散花场。", 
            "野水照疏影，虚亭生静香。", 
            "相看不忍折，几度月昏黄。"
        ], 
        "title": "梅花四首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "皑皑雪盈树，骚骚风渡河。", 
            "孤标拔地迥，春思入关多。", 
            "小院霜禽下，寥天野鹤过。", 
            "欲将花寄远，如隔夜云何。"
        ], 
        "title": "梅花四首 其四", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "风雨西洲路，何人赋忆梅。", 
            "为留姑射影，多费魏王才。", 
            "寒意入瑶瑟，微吟续玉台。", 
            "伯劳飞日暮，延伫几相猜。"
        ], 
        "title": "梅花", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "晴雪四山白，新年驿马蹄。", 
            "灯明上元夜，香泛小桥西。", 
            "流水淡无影，野云寒更栖。", 
            "师雄方被酒，愁听暮禽啼。"
        ], 
        "title": "梅花", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "瘦马踏残雪，荒鸦啄冻云。", 
            "江楼吹玉笛，高调复谁闻。", 
            "幽独羌无侣，高寒才见君。", 
            "年年弄班管，所得是清芬。"
        ], 
        "title": "画梅", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "花意动林薄，先春谁赏音。", 
            "探幽白日晚，不觉空山深。", 
            "野水有清气，霜天入远心。", 
            "一枝漫栖托，湖上下胎禽。"
        ], 
        "title": "梅花四首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "高格不可状，苦吟无奈何。", 
            "红颜皎寒月，绿意剪春波。", 
            "流韵雪千里，藏香云一窝。", 
            "自将花寄远，夜夜梦关河。"
        ], 
        "title": "梅花四首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "数尽莓墙月，倒拖花影长。", 
            "和神抵绛雪，清梦落玄霜。", 
            "世外神仙眷，人间铁石肠。", 
            "巡檐且忍俊，无奈是清狂。"
        ], 
        "title": "梅花四首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "野性自孤僻，当春懒入城。", 
            "山槎出媚态，塞笛有寒声。", 
            "气霁露先觉，香浮云欲行。", 
            "酸咸皆至味，庸得及调羹。"
        ], 
        "title": "梅花四首 其四", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "冻雀觉春动，鹍鸡连夜鸣。", 
            "朔风当树发，寒月照花明。", 
            "傲骨铅华洗，霁怀流水清。", 
            "聊将一枝赠，无限故人情。"
        ], 
        "title": "梅花", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寒色上帘钩，空明月在楼。", 
            "林亭迥遥夜，星汉动高秋。", 
            "雁过烟郊阔，虫荒露草愁。", 
            "凄凉不胜意，锦幕未曾收。"
        ], 
        "title": "月夜", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "日下群壑暝，一峰淡著烟。", 
            "夕风扫高木，霁霞澄暮天。", 
            "黄菊瘦犹发，丹枫寒欲燃。", 
            "静观见真意，倦鸟几回旋。"
        ], 
        "title": "九月十七日晚眺", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "秋心动瑶瑟，江上早寒多。", 
            "昨见只如此，相思今若何。", 
            "高天虚雁足，远道唱骊歌。", 
            "无限怀人意，凉云带晓河。"
        ], 
        "title": "有怀雄伯即次其和赵韵臣韵", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "秋云淡无际，江上已凉天。", 
            "高树碧垂幄，乱山青入船。", 
            "光阴仍此日，萧槭入残年。", 
            "向晚西风急，孤村沉暮烟。"
        ], 
        "title": "章黻云（国华）山水画扇", 
        "type": "律诗", 
        "yun": "先"
    }, 
    {
        "author": "梁清标", 
        "era": "清", 
        "subtype": null, 
        "text": [
            "上谷节义乡，异人称辈出。", 
            "容城有两贤，高名掩白日。", 
            "流风今未衰，闾巷多可述。", 
            "忆昔过范阳，懿德喧街术。", 
            "烈女动鬼神，庭葩改素质。", 
            "臧获护主丧，万里有始卒。", 
            "稚儿牵母裳，风雨来𩘟𩘟。", 
            "今复闻刘子，孝诚何专一。", 
            "举刃血沾濡，忘身疗母疾。", 
            "避人嫌钓名，天地为萧瑟。", 
            "奇行虽不经，至性岂恒匹。", 
            "古远俗日偷，畴能全天秩。", 
            "卓矣追前贤，后先并崒嵂。", 
            "垂范千万年，炳烺良史笔。"
        ], 
        "title": "题新安刘孝子卷", 
        "type": "古风", 
        "yun": "质"
    }, 
    {
        "author": "梁清标", 
        "era": "清", 
        "subtype": null, 
        "text": [
            "渔阳重镇临边隅，将军燕颔赤虬须。", 
            "少小结发事行阵，弯弓自请当单于。", 
            "军中行酒青油幕，马上穿杨金仆姑。", 
            "养士家财能立散，摧锋遍体无完肤。", 
            "将军胆略古无两，逐北直取封侯赏。", 
            "大小身经数百战，九边形势如指掌。", 
            "报主濒死沙场中，论功欲绘凌烟上。", 
            "岂知岁月空蹉跎，将军已老双鬓皤。", 
            "内外一家方罢战，毳帐满地驱明驼。", 
            "边备不修闲士马，归来小猎南山阿。", 
            "猿臂无力射猛虎，雄心卧看浮云过。", 
            "宝刀既卖宾客散，柴门反闭张雀罗。", 
            "幽州健儿夜吹角，梦魂犹绕白狼河。"
        ], 
        "title": "渔阳老将行", 
        "type": "古风", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西直门外清泉流，李园钜丽甲皇州。", 
            "苑内潺湲疏碧沼，天际窈窕开朱楼。", 
            "锦堂绣幕列钟鼎，曲房密室鸣箜篌。", 
            "戚畹生当全盛世，张筵招客多贵游。", 
            "十五妖姬伺后阁，千金騕袅罗前头。", 
            "珠履称觞金凿落，牙樯载酒木兰舟。", 
            "胜赏四时欢不改，花落花开春常在。", 
            "已分风月为主人，岂料桑田变沧海。", 
            "予来系马门前树，寂寂池塘锁烟雾。", 
            "不见当年歌舞人，春雨秋霜自朝暮。", 
            "画栋欹斜落燕巢，芰荷零乱眠鸥鹭。", 
            "殷勤但见白发翁，自言少小居园中。", 
            "主人华贵拥金穴，为园钜万泥沙同。", 
            "奇石移来俨幽壑，飞桥夭矫如长虹。", 
            "芙蕖香满槐庭月，水阁凉生杨柳风。", 
            "行乐几时宾客散，往事欻忽云烟空。", 
            "池不种荷惟种稻，年年输税归王宫。", 
            "吁嗟老翁何愚蒙，盛衰自昔犹转蓬。", 
            "君不见石家金谷谁为主，丞相平泉亦尘土。", 
            "李君李君昔何雄，慷慨相看泪如雨。"
        ], 
        "title": "李园行", 
        "type": "古风", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "主人疏放麋鹿性，小筑茆茨爱幽靓。", 
            "地偏偶结陶潜庐，客至暂开蒋诩径。", 
            "种蕉阴阴如绿天，北窗长日疑小年。", 
            "攒茎抽叶布清影，赤日障蔽空堂寒。", 
            "倚槛数竿竹，仿佛潇湘浦。", 
            "秋晚畦流漠漠云，夜凉帘卷声声雨。", 
            "主人乐此长闭关，檐花如绮图书闲。", 
            "当门不种钩衣草，入室频移幽谷兰。", 
            "车马九衢任杂遝，坐拥万卷心悠然。", 
            "焚香偃仰复何事，萧飒志在沧洲间。", 
            "尘壒纷纷安所极，独上元龙楼百尺。", 
            "自笑平生与世违，且对蕉林共晨夕。", 
            "出门波涛滚滚来，仰视浮云兴太息。"
        ], 
        "title": "蕉林书室歌", 
        "type": "古风", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "曾读遗书叹直臣，遥阡极望更沾巾。", 
            "一身生死留天地，两疏淋漓泣鬼神。", 
            "鸟集墓门名不恭，鹤归华表恨如新。", 
            "行行立马秋风急，杯酒何年荐涧蘋。"
        ], 
        "title": "过椒山先生墓", 
        "type": "古风", 
        "yun": "真"
    }, 
    {
        "author": "梁清标", 
        "era": "清", 
        "subtype": null, 
        "text": [
            "王铁枪，真男儿。", 
            "人留名，豹留皮。", 
            "河上血战志不移，梁运既去一木支。", 
            "问破敌，期三日。", 
            "谗毁既已行，大功那可必。", 
            "斗鸡小儿事业成，国耻未雪宁偷生！", 
            "朝梁暮晋者谁子，段凝之辈真如蚁。", 
            "嗟乎义士一死重太山，砀山朱三群盗耳。", 
            "良禽栖木贵能择，将军之死亦可惜。"
        ], 
        "title": "王铁枪", 
        "type": "古风", 
        "yun": null
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "解鞍忆昔坐桥头，数见徐河清浅流。", 
            "今日重过双鬓白，澹烟疏柳一天秋。"
        ], 
        "title": "徐河桥", 
        "type": "绝句", 
        "yun": "尤"
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "梦中家岫碧于簪，儿女团圞话正酣。", 
            "津吏唤人斜月落，不知身在古淮南。"
        ], 
        "title": "旅梦", 
        "type": "绝句", 
        "yun": "覃"
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "行行牛角挂农书，雨后村田晚自锄。", 
            "客至一樽秋露下，烹葵剥枣事何如。"
        ], 
        "title": "寄德滋弟 其一", 
        "type": "绝句", 
        "yun": "鱼"
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "数椽十亩更何求，酒满樽罍月满楼。", 
            "庑下妻孥频举案，西风人醉稻花秋。"
        ], 
        "title": "寄德滋弟 其二", 
        "type": "绝句", 
        "yun": "尤"
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "淡烟晴日满帘栊，春色依依上小红。", 
            "客为看花频载酒，海棠开否问东风。"
        ], 
        "title": "蕉林书屋绝句", 
        "type": "绝句", 
        "yun": "东"
    }, 
    {
        "author": "梁清标", 
        "era": "清", 
        "subtype": "七言绝句", 
        "text": [
            "军中轶事语如新，磊落宁南百战身。", 
            "为问信陵当日客，侯门谁是报恩人？"
        ], 
        "title": "柳敬亭南归白下", 
        "type": "绝句", 
        "yun": "真"
    }, 
    {
        "author": "梁清标", 
        "era": "清", 
        "subtype": "五言律诗", 
        "text": [
            "万古悲凉地，徘徊夕照中。", 
            "河山余涕泪，寝庙动秋风。", 
            "夜雨旌旗出，晴沙战垒空。", 
            "白头诸父老，指点说英雄。"
        ], 
        "title": "汤阴拜武穆祠", 
        "type": "律诗", 
        "yun": "东"
    }, 
    {
        "author": "梁清标", 
        "era": "清", 
        "subtype": "五言律诗", 
        "text": [
            "岁岁登高处，凭阑此复同。", 
            "客情秋色里，世事乱云中。", 
            "坛影连残照，汀沙起断鸿。", 
            "天南频极目，燧火至今红。"
        ], 
        "title": "九日", 
        "type": "律诗", 
        "yun": "东"
    }, 
    {
        "author": "梁清标", 
        "era": "清", 
        "subtype": "五言律诗", 
        "text": [
            "晨驱清客思，春墅峭寒时。", 
            "雨气涵危岭，花梢媚短篱。", 
            "绕田村水活，隔岸柳阴移。", 
            "不断山云出，徘徊马去迟。"
        ], 
        "title": "蓟门道中", 
        "type": "律诗", 
        "yun": "支"
    }, 
    {
        "author": "梁清标", 
        "era": "清", 
        "subtype": "五言律诗", 
        "text": [
            "五岭天垂尽，曾经马伏波。", 
            "气蒸飞鸟避，木合夜猿多。", 
            "徭洞堪传檄，楼船尚枕戈。", 
            "汉家铜柱在，事业莫蹉跎。"
        ], 
        "title": "送李蘅若同年之岭右", 
        "type": "律诗", 
        "yun": "歌"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "轻阴细雨响庭柯，开径唯应二仲过。", 
            "蕉影上窗新笋直，蛛丝垂户落花多。", 
            "焚香自信无机事，退食宁能废啸歌。", 
            "门外尽教尘十丈，坐销白日似山阿。"
        ], 
        "title": "初夏斋中", 
        "type": "律诗", 
        "yun": "歌"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "绿窗唤醒梦于于，清昼雕笼婉转呼。", 
            "淡扫偏嫌螺黛染，晓妆偷取远山图。", 
            "不须好句驯鹦鹉，绝胜佳人唱《鹧鸪》。", 
            "想像当年京兆笔，赵家姊妹妒还无。"
        ], 
        "title": "画眉", 
        "type": "律诗", 
        "yun": "虞"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "名城犹忆少年游，此日寒烟朔雁秋。", 
            "桑柘依然怜故苑，河山无恙壮邢州。", 
            "一身生死孤儿在，千古艰难国士酬。", 
            "唐相丰碑遥可望，西风萧瑟起松楸。"
        ], 
        "title": "过顺德感怀", 
        "type": "律诗", 
        "yun": "尤"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "彭蠡湖边落照低，大孤山下草凄凄。", 
            "烟峦庐岳新飞瀑，庙貌康郎旧鼓鼙。", 
            "皎月影翻鸿雁阵，黄芦寒听鹧鸪啼。", 
            "云帆一片风催客，何处东林问虎溪。"
        ], 
        "title": "彭蠡湖", 
        "type": "律诗", 
        "yun": "齐"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "帝子云栖去不回，短筇今见石堂开。", 
            "虚岩鸣磬潮音回，客路凭阑暮景催。", 
            "风雨光中珠殿出，藤萝阴里玉环来。", 
            "定心泉水悬千尺，为乞清泠露一杯。"
        ], 
        "title": "游飞来寺", 
        "type": "律诗", 
        "yun": "灰"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "寒风猎猎木棉裘，燕领书生赋远游。", 
            "歧路一尊河朔泪，夕阳万里陇云愁。", 
            "函关夜雪鸣鸡度，洮水春冰绕塞流。", 
            "惜别酒杯须更进，男儿壮事在吴钩。"
        ], 
        "title": "送宝臣舅氏之任临洮", 
        "type": "律诗", 
        "yun": "尤"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "墙东避世卧江村，隐几翛然对酒樽。", 
            "邗上荷衣今散客，兰陵华胄旧王孙。", 
            "烟云自绕沧洲笔，车辙多停薜荔门。", 
            "为写蕉林惊绝技，安能把臂与同论。"
        ], 
        "title": "寄赠维扬萧灵曦", 
        "type": "律诗", 
        "yun": "元"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "修竹东原澹夕晖，阳春独唱和偏希。", 
            "风流先代名才子，落拓淮南有布衣。", 
            "好我远投青玉案，避人长掩白云扉。", 
            "通家十载劳魂梦，缩地何由问钓矶。"
        ], 
        "title": "维扬宗梅岑寄余诗扇赋此寄谢", 
        "type": "律诗", 
        "yun": "微"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "缓带翩翩早策勋，旌旄北逐雁鸿群。", 
            "日高涿鹿消边雪，马渡飞狐起朔云。", 
            "却敌吹笳刘越石，弯弓饮羽李将军。", 
            "坐看紫塞烽烟绝，盾墨先驰露布文。"
        ], 
        "title": "送萧都阃之云中", 
        "type": "律诗", 
        "yun": "文"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "甲帐风清昼不欢，壮君三十早登坛。", 
            "每烧北阙莲花炬，俄进西台獬豸冠。", 
            "组练千群应变色，塞垣六月自生寒。", 
            "居庸关外山形峻，涿鹿云开驻马看。"
        ], 
        "title": "送张仲若司马开府云中", 
        "type": "律诗", 
        "yun": "寒"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "生别妻孥出塞门，严城哀角动黄昏。", 
            "文章自昔憎时命，痛哭终当感至尊。", 
            "汉吏多持廷尉法，中朝谁举鲍生幡？", 
            "此行渐入龙庭去，不用投诗吊屈原。"
        ], 
        "title": "送李吉津出塞", 
        "type": "律诗", 
        "yun": "元"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "衔命西行白简寒，儒臣初著惠文冠。", 
            "蚕丛惟有青磷起，伏莽当如赤子看。", 
            "按部诸侯争负弩，洗兵三峡见安澜。", 
            "兹行雨露沾殊俗，无复兴歌《蜀道难》。"
        ], 
        "title": "送张伯珩同年按蜀", 
        "type": "律诗", 
        "yun": "寒"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "孝肃祠堂剑佩闲，香花墩畔听潺湲。", 
            "严霜落后瞻遗像，浊水澄时见笑颜。", 
            "异代姓名童语习，中宵风雨鹤飞还。", 
            "古今此地无关节，白日孤城冷蜀山。"
        ], 
        "title": "包孝肃祠", 
        "type": "律诗", 
        "yun": "删"
    }, 
    {
        "author": "梁清标", 
        "era": "清", 
        "subtype": "七言律诗", 
        "text": [
            "名城蹀血共安危，道左飞尘剩古祠。", 
            "六矢当年知号令，千秋为万见旌旗。", 
            "江淮力障孤军日，睥睨风生苦战时。", 
            "每读昌黎书传后，伤心南八是男儿。"
        ], 
        "title": "拜张许六王祠（归德即古睢阳）", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君乘天汉槎，仆家江水湄。", 
            "天风吹下乘槎客，人间会合各有期。", 
            "暮烟萧槭催帆去，独立苍茫更谁语。", 
            "今宵祝梦到天涯，迤西百里落君家。", 
            "君家堂上双白头，顾我宁非人子俦。", 
            "从今交勉承颜色，暂时分手莫相忆。"
        ], 
        "title": "陈少蘅岁暮旋里留别答以赠言一章", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "天地一何隘，君生胡不辰。", 
            "朝设两楹奠，夕与泥土亲。", 
            "茫茫大暮中，千载永弗晨。", 
            "昔为掌中珠，今为泉下尘。", 
            "安能复归来，招具空备陈。", 
            "送君出南郭，伫立徒伤神。"
        ], 
        "title": "女弟章兰修（湘文）哀辞三首 其一", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "残暑不受谢，白日变朝卉。", 
            "三剂促人算，君行鲜弟昆。", 
            "视我如同气，坐视不一援。", 
            "忧伤莫能慰，良医真可畏。"
        ], 
        "title": "女弟章兰修（湘文）哀辞三首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "薤露发哀吹，旷野多悲风。", 
            "生存亲戚意，焉能达殡宫。", 
            "形骸本虚器，况乃争鸡虫。", 
            "遥山带长薄，槁木犹飞蓬。", 
            "高坟何嶕嶕，骨肉将为融。", 
            "安得刘伶锸，先时为发蒙。"
        ], 
        "title": "女弟章兰修（湘文）哀辞三首 其三", 
        "type": "古风", 
        "yun": "东"
    }, 
    {
        "author": "曹家达", 
        "era": "清", 
        "subtype": null, 
        "text": [
            "壬寅六月丙午日，黑风倒捲天河溢。", 
            "天神欲下群鸟翔，东海波涛猝僵立。", 
            "指顾苍莽烟尘翻，抉荡万怪迷乾坤。", 
            "丰隆下劈蛰龙起，飞廉怒挟群山奔。", 
            "人人对此神色变，都道年来不曾见。", 
            "高原下隰咄嗟遍，惧有洪流漂九县。", 
            "方今江海群狐嗥，铜轮万里追风涛。", 
            "陆沉在厄谁能逃，上方劫后荒无毛。", 
            "可能粒食需江皋，忧国无聊复静坐。", 
            "坐觉清凉满怀袖，莫说江南天更漏。", 
            "应是仁恩及旱苗，帝怀廑我生民瘦。", 
            "不然内地奸民多，嗷嗷鸿雁纷关河。", 
            "谁与枵腹定干戈，及今倖际太平岁，瘠壤膏沃腾秧歌。", 
            "愿挽天河洗铁甲，筹边三策无蹉跎，李唐刘贶今谁何。"
        ], 
        "title": "大雨行", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "溽暑窘残夜，揽衣见明星。", 
            "圆荷托静气，微凉生广庭。", 
            "徘徊涉故怀，急景难暂停。", 
            "宵露堕膏沐，白鸟趋晦冥。", 
            "欲采芙蓉花，迢迢荐芳馨。"
        ], 
        "title": "暑夜感怀（时裔伯三弟遨庠距弟妇夏诒霖之卒方三载）二首 其一", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春晖蔼青淑，嘉德难具陈。", 
            "空谷发兰芽，恶露殊荆榛。", 
            "一朝失所天，溉养需路人。", 
            "焉知寄生草，懵然胡与秦。", 
            "同根本相耀，谁能判参辰。"
        ], 
        "title": "暑夜感怀（时裔伯三弟遨庠距弟妇夏诒霖之卒方三载）二首 其二", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "樗材法檃栝，拳曲无旧痕。", 
            "百川学大海，巨细同一源。", 
            "浮交昔已薄，所负在师门。", 
            "师门忽代谢，三载殊凉温。", 
            "閒庭闭白日，重级生軿轩。", 
            "素怀远莫致，怆恍思旧言。"
        ], 
        "title": "先业师陈翔翰先生以庚子十二月朔日讳于今三年矣。秋夜沈沈，怆然旧意，百端交集，作感旧三章 其一", 
        "type": "古风", 
        "yun": "元"
    }, 
    {
        "author": "曹家达", 
        "era": "清", 
        "subtype": null, 
        "text": [
            "高楼春日晖，结茝揽庭树。", 
            "回廊带曲室，一一旧趋步。", 
            "古欢十二载，针砭起沈痼。", 
            "隆冬素雪飞，桑榆冻已暮。", 
            "回风动地来，人事变新故。", 
            "安得三神山，借作长年驻。"
        ], 
        "title": "先业师陈翔翰先生以庚子十二月朔日讳于今三年矣。秋夜沈沈，怆然旧意，百端交集，作感旧三章 其二", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "白露下庭草，寒蝉休树林。", 
            "独弦发哀歌，中夜调素琴。", 
            "高言媲教德，观海难为深。", 
            "忧怀觏群小，呐呐如不任。", 
            "世无赵文子，焉知随会心。", 
            "帝乡日以远，言笑不可寻。", 
            "愿托晨风翮，遐寄冲霄音。"
        ], 
        "title": "先业师陈翔翰先生以庚子十二月朔日讳于今三年矣。秋夜沈沈，怆然旧意，百端交集，作感旧三章 其三", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "淄渑不能辨，动与俗流乱。", 
            "胶漆不能固，适为泥水判。", 
            "念我丹徒师，高言瑟玉璨。", 
            "古道照人颜，进我广陵散。", 
            "群阴巧相搆，中道忽冰炭。", 
            "盈盈一江水，北流无畔岸。", 
            "相去不盈咫，风飙路中断。", 
            "疚怀永不赎，睇古发长叹。"
        ], 
        "title": "感旧四章 其一 丁叔衡师", 
        "type": "古风", 
        "yun": "翰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "古欢已三世，里居声相闻。", 
            "清门钟瑞玉，令德荐遐芬。", 
            "高才发华藻，抗心稽典坟。", 
            "宾兴甲午岁，鸷鸟涣其群。", 
            "湘乡得椽笔，治丝除其棼。", 
            "胡为飓风发，吹灭江东云。", 
            "每怀芳杜若，不堪持赠君。"
        ], 
        "title": "感旧四章 其二 吴絅斋曾徯", 
        "type": "古风", 
        "yun": "文"
    }, 
    {
        "author": "曹家达", 
        "era": "清", 
        "subtype": null, 
        "text": [
            "才士多怫郁，陆机发高论。", 
            "山水还自寇，蒙庄观道存。", 
            "昔我同盟友，壮志天池鲲。", 
            "臭味共都梁，啜胔六籍根。", 
            "玉楼夜相召，帝天何太昏。", 
            "幡然思首邱，江潮为声吞。", 
            "朝露既溘至，握手终无言。"
        ], 
        "title": "感旧四章 其三 刘庭范国模", 
        "type": "古风", 
        "yun": "元"
    }, 
    {
        "author": "曹家达", 
        "era": "清", 
        "subtype": null, 
        "text": [
            "结怀在太虚，高天迥寒碧。", 
            "念君力疾书，纨素未尘迹。", 
            "相阔不三月，陵谷倏已易。", 
            "一朝庭下花，化作高邱柏。", 
            "时荣类刍狗，促促何所迫。"
        ], 
        "title": "感旧四章 其四 李梦花青藻", 
        "type": "古风", 
        "yun": "陌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "灯昏月黑川途悬，遥传犬吠稀人烟。", 
            "眼花倒走岸旁树，欲落不落星在天。", 
            "人生进取勿可恃，苍蝇附骥亦千里。", 
            "云何浮沉付刳木，不鉴止水鉴流水。", 
            "水能载舟水覆舟，见危于盛明于忧。", 
            "载舟覆舟一间耳，不如徒踪淩沧洲。", 
            "鱼龙夜啸海童泣，环瀛如盎天如笠。", 
            "黑风捲日天外来，百幅洪涛猝僵立。", 
            "吁嗟神禹椎鸿蒙，决荡万变天无功。", 
            "横江击楫崖山舰，涉川忠信谁与同。"
        ], 
        "title": "舟行", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "怆恍出南郭，清溪赴长道。", 
            "归鸦带寒云，朔风吹短草。", 
            "年命如朝露，几人称寿考。", 
            "行行不顾返，遗蜕路旁倒。", 
            "妖梦践夙昔，长镵坎富媪。", 
            "不见安期生，青山笑人老。"
        ], 
        "title": "先业师陈翔翰先生挽歌", 
        "type": "古风", 
        "yun": "皓"
    }, 
    {
        "author": "曹家达", 
        "era": "清", 
        "subtype": null, 
        "text": [
            "生不用，醉落东海骑长鲸，渺焉一粟浮生轻。", 
            "荒江月黑北风紧，星火鹘落春潮生。", 
            "飞廉冯夷两不让，兀地一喝山为倾。", 
            "百川呼吸毕万窍，天籁地籁并相耀。", 
            "随身宝气压不减，孤剑横飞出匣啸。", 
            "书生谔谔轻时贤，渡江击楫悲膺填。", 
            "狂言高唱动天阙，不作秋蝉鸣可怜。", 
            "君不见，铁舰铜轮变邃古，夷氛浊乱太和宇。", 
            "不恤东人杼柚空，岁币频仍作怨府。", 
            "愿乘铁甲淩沧溟，责言夜到单于庭。", 
            "安得中原息群吠，归来长揖君山青。"
        ], 
        "title": "昏夜上轮舶，北风猎猎，随潮声上下，俯仰时局，悄焉有陆沈之惧，作放歌一章", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "南人乘船类车两，直骤天堑孤情壮。", 
            "北人车两类乘船，长路崎岖出万状。", 
            "有时横风大浪作，舟出浪尖坐天上。", 
            "卒焉一蹶不可持，倒落深潭三百丈。", 
            "吁嗟游子勿沮丧，愿息长风平大浪。", 
            "康庄安吉日华高，如照江南朱雀舫。"
        ], 
        "title": "乘车行", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "春风驻芳陌，天光照吟魄。", 
            "渡头双白鸟，惊人入空碧。"
        ], 
        "title": "朝涉偶成", 
        "type": "古风", 
        "yun": "陌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "羽渊饮血黄熊化，庞狐九尾涂山嫁。", 
            "天遣真王出石纽，浊流倒撞天河下。", 
            "八年疏瀹肇启谁，崇伯有子天为悲。", 
            "大费朝发烈山焰，庚辰夜走巫支祁。", 
            "岳麓碑成专阃寄，股胫无毛不告瘁。", 
            "荆扬稻稌桑土蚕，一凿龙门开美利。", 
            "西门邺令锄奸狙，绵钱十万穿漕渠。", 
            "二千年来故道徙，遂令淮海悲其鱼。", 
            "汉家永平二渠酾，依然曲直一千里。", 
            "惜哉故事不允终，修筑金堤计方轨。", 
            "吁嗟乎千秋万岁颂神禹，九载勤劳作怨府。", 
            "云何师鲧不受诛，我为崇伯呼天告冤苦。"
        ], 
        "title": "黄河篇", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "羸车朝向南山隮，直上磕磕摩崖低。", 
            "乱峰突向车前倒，山石荦确奔马蹄。", 
            "马蹄崛佶更勃窣，双轮跳舞兀心骨。", 
            "惊雷隐辚出山腰，前乎兔后起落鹘。", 
            "安得长途春日暄，蒲轮千里驱平原。", 
            "柳丝风里掉鞅去，桃花笑客兰为言。", 
            "吁嗟客子勉加餐，我为兴歌蜀道难。"
        ], 
        "title": "陟山谣", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "柳丝绵绵春日晖，鞭丝曳曳征尘飞。", 
            "绾住春光送行客，两丝相较情相违。", 
            "柳丝如梦复如雾，江潭凄恻春将暮。", 
            "愿祝柳丝繫春住，鞭丝又送南归路。"
        ], 
        "title": "春车吟", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "壮夫不歌行路难，三杯芒角生肺肝。", 
            "纵横海宇仗孤剑，醉乡一落天地宽。", 
            "危床坦卧尽所适，龟支兀兀安于磐。", 
            "君不见班生一脱章甫冠，朝驱支郅暮楼兰。", 
            "又不见卢生选梦奔邯郸，后为累囚先宰官。", 
            "人生万事作平等，安用双鲤言加餐。", 
            "不向南华讨真趣，拙哉歧路双汍澜。"
        ], 
        "title": "放言", 
        "type": "古风", 
        "yun": "寒"
    }, 
    {
        "author": "曹家达", 
        "era": "清", 
        "subtype": null, 
        "text": [
            "豫州墙头绿草肥，芙蓉江上思春晖。", 
            "扬眉矮屋日傍午，东风乱捲黄埃飞。", 
            "黄埃飞驰野马恒，河百丈从天下安。", 
            "安得春膏净九边，飞龙秋秋游上天。"
        ], 
        "title": "二场题号舍壁", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "道旁碑多如积薪，按摩年月新复新。", 
            "衰俗好谀重小数，一官代德一碑仆。", 
            "怜新弃旧如恶娼，明日萧郎即行路。", 
            "从知时谀皆可疑，宰官见此应三思。", 
            "云何明禁弗加厉，一一甘被奸民欺。", 
            "噫吁嘻，止水无原不常保，卉木无根中易槁。", 
            "为去害马不谐俗，竟遭辱骂官大好。", 
            "贤宰官，何悠悠，侈言德政无乃羞。", 
            "君不见郑家虿尾孔麛裘。"
        ], 
        "title": "道旁碑（有引）", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "癸卯中秋月既望，欲雨不雨天洸洸。", 
            "陡然九道错黑白，煤炱一搭天中央。", 
            "星河石气撒沙出，昏灯爝火森光芒。", 
            "我闻太阴之弓救月矢，神夭夜遁无何乡。", 
            "周官废弛管子出，掌阴乃及修刑章。", 
            "霸王同迹不同意，滴水辨味知滇沧。", 
            "匪必先民尽愚鲁，隐寓忠孝维乾纲。", 
            "使民爱日并爱月，妇孺敌忾建厥良。", 
            "怒蛙螳臂岂足用，聊以推戴知勤王。", 
            "中朝天算自古有，神道设教非诪张。", 
            "不见淮南一家子，阳乌同轨陵宵光。", 
            "后人推步胜古昔，彼月而蚀维其常。", 
            "翻笑周官设庭氏，天行谬假神谋匡。", 
            "我为月蚀重太息，掷杯起问天苍茫。"
        ], 
        "title": "月蚀篇", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "铜鼓山头风怒号，赤溪城里蛮云高。", 
            "炎荒不蚀孤臣骨，边秋乱捲灵胥涛。", 
            "和州防禦自千古，苍茫天意骄胡虏。", 
            "虫沙一片下临安，不见赵家乾净土。", 
            "当年误国贾平章，宫人狎客耽馀杭。", 
            "半闲堂中磕睡汉，黄柑荔枝倾樊襄。", 
            "杭州歌缓秋阳烈，黯淡滩荒水清洌。", 
            "为国锄奸郑虎臣，草閒偷活终一决。", 
            "维扬再举公前驱，舟师并命焦山隅。", 
            "祝融回禄倒相遏，焦头夜走彭咸居。", 
            "中天两两晨晨斗，游魂炽盛横江兽。", 
            "潜军退保南兰陵，𤭢瓦江山支锦绣。", 
            "兰陵城边妖鸟飞，金山语谶胎危机。", 
            "姚陈授命安节死，将军铁骑离重围。", 
            "弟兄挥手不相顾，只身入海忧天步。", 
            "屡濒十死志不回，慷慨当年旧都护。", 
            "谁怜天步稽厓山，裹尸马革臣无还。", 
            "酒酣望海一恸哭，血泪迸落胸怀间。", 
            "胡尘南窜军书急，馀烬南来更收拾。", 
            "微臣碎首不可赎，海枯石烂天为泣。", 
            "买家遗慝陈宜中，背城谋沮倾三宫。", 
            "当时怒断卞彪舌，耿耿热血张侯同。", 
            "厓山百里道相距，荒祠岁岁登燔俎。", 
            "八百年来光照人，省识佳城葬公处。", 
            "迄今山郭屹朝晖，堂堂更换人民非。", 
            "我读斯编重恻恻，海天凭吊魂来归。"
        ], 
        "title": "表忠录题辞", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "骄阳亘天天昭昭，颓云不动蒸炎歊。", 
            "莺鸠渺小榆枌荫，渴马怨思东海遥。", 
            "忽然大块发噫气，丽此长嬴摧肖翘。", 
            "元黄倒行海水立，龙雀酣战山根摇。", 
            "车石磕磕出木魅，物怪炯炯淩魅杓。", 
            "雨师突出万鸣镝，天神下走千云轺。", 
            "桃梗土偶自相语，裂缺玉女技飞飙。", 
            "鲲溟冲当地轴徙，鱼尾兀向天门烧。", 
            "朱明抑伏灵造景，析木泻作平原潮。", 
            "炎毒叨陪玉川破，块磊绝胜中山浇。", 
            "斜影孤飞层阜迥，高杵忽落群阴销。", 
            "陌上閒花动暮色，大堤芳树抽烟条。", 
            "谁使沉霾善解脱，顿觉郁怒纾刁调。", 
            "莫向前途计晴雨，一枝何处无鹪鹩。"
        ], 
        "title": "将次龙家集天大雷雨以风是日晚晴遣兴十四韵", 
        "type": "古风", 
        "yun": "萧"
    }, 
    {
        "author": "梁清标", 
        "era": "清", 
        "subtype": null, 
        "text": [
            "夜儿长，风儿细。", 
            "吹入孤眠春思。", 
            "青镜畔，玉楼中。", 
            "枕函有路通。", 
            "横空雁，黄昏雨。", 
            "梦里不知客苦。", 
            "情脉脉，意迟迟。", 
            "迷离乍醒时。"
        ], 
        "title": "更漏子 梦寤", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "日射晴窗静无哗。", 
            "风袅柳枝斜。", 
            "有人深院，凝妆独坐，门掩桃花。", 
            "追思往日重回首，心事付啼鸦。", 
            "隔墙笑语，却疑春色，只在邻家。"
        ], 
        "title": "眼儿媚 春昼", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "院落沉沉晚风清。", 
            "蚱蜢送秋声。", 
            "星明河汉，汗消残暑，夜露泠泠。", 
            "昨宵几阵芭蕉雨，苔影上衣青。", 
            "花香入座，高囗见月，疏牖飞萤。"
        ], 
        "title": "秋波媚 夏夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "院院烧灯何早。", 
            "重把金樽倾倒。", 
            "桂阙影，一分亏，碧海青天人老。", 
            "红袖桥边微笑。", 
            "点缀春风多少。", 
            "银花合，玉珂鸣，歌楼万点星毬小。"
        ], 
        "title": "醉乡春 十六夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小雨才收。", 
            "平沙细草，绿满西畴。", 
            "柳眼青归，桃腮红晕，人倚高楼。", 
            "家家绣幕帘钩。", 
            "春不管、斜阳旅愁。", 
            "罗绮风前，秋千影里，马上墙头。"
        ], 
        "title": "柳梢青 春日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "啼莺恰恰到窗纱。", 
            "几缕晓烟斜。", 
            "此日春城，汉宫传蜡，散入五侯家。", 
            "三分春色愁中度，一半在梨花。", 
            "肠断黄昏，酒醒残月，门外即天涯。"
        ], 
        "title": "少年游 春愁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "琐窗黄鸟，傍人啼逗，恹恹天气。", 
            "送离愁、一寸柔肠里。", 
            "偏不分、鹦哥睡。", 
            "画阑风雨催花坠。", 
            "欹枕非关醉。", 
            "算春光九十，匆匆过了，多少闺中泪。"
        ], 
        "title": "探春令 闺情用晏叔原韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "莺声曲岸轻阴乍。春水涨城南台榭。", 
            "谁家高结秋千声架。人在卖花帘下。", 
            "踏青鞋、旧游重话。记挟弹、芳原试马。", 
            "杏花小雨西村社。放了东风宽假。"
        ], 
        "title": "杏花天 花朝过金鱼池", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "临水柴门槐影护。", 
            "只合幽人住。", 
            "篱落带斜阳，一架蔷薇，习习香风度。", 
            "绿阴碧藓开樽处。", 
            "客醉忘归去。", 
            "远树杜鹃啼，溪静林深，疑是江南路。"
        ], 
        "title": "醉花阴 其一 临济村赏蔷薇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "疏影一枝风袅袅。", 
            "暗送寒香小。", 
            "浅水照横斜，高士山中，春色生多少。", 
            "黄昏孤枕江声悄。", 
            "新月窥人好。", 
            "遥忆绮窗前，晴雪霏霏，银蒜垂帘早。"
        ], 
        "title": "醉花阴 其二 瓶梅", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋色好，檐外晚凉天。", 
            "弈罢一樽携翠袖，绿窗纤手弄冰弦。", 
            "二八正韶年。", 
            "秋色好，莫问夜何其。", 
            "风月蹉跎人老大，十年心事鹭鸥知。", 
            "灯灺酒阑时。"
        ], 
        "title": "双调望江南 秋夜小饮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "日影旧窗纱。", 
            "昼静藏鸦。", 
            "东风谨护牡丹芽。", 
            "珠箔深深垂绮户，便是儿家。", 
            "娇小鬓云斜。", 
            "暗度韶华。", 
            "春愁不减脸边霞。", 
            "绣得双鸳新画谱，并蒂荷花。"
        ], 
        "title": "浪淘沙 闺词", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "满载离愁听晓鸡。", 
            "一天风雨昼凄凄。", 
            "朝来画艇春波滑，云暗遥峰黛色低。", 
            "魂欲断，路还迷。", 
            "山深恼煞鹧鸪啼。", 
            "镜中珍重朱颜好，指日帆悬楚水西。"
        ], 
        "title": "鹧鸪天 春雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "人远雕栊闲屈戍，芙蓉影瘦三秋。", 
            "春来懒整玉搔头。", 
            "山桃开尽，何处滞兰舟。", 
            "紫燕不知侬落胆，飞飞触响帘钩。", 
            "楝花风起入妆楼。", 
            "嗔郎薄倖，珠串湿香篝。"
        ], 
        "title": "庭院深深 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "抛残线帖。", 
            "金钿巧衬芙蓉颊。", 
            "花间小步香生屧。", 
            "凤子蜻蛉，觅遍闲枝叶。", 
            "画眉人远肠千结。", 
            "满园秋色同谁说。", 
            "笑携女伴风前瞥。", 
            "扇扑轻罗，恼煞双飞蝶。"
        ], 
        "title": "一斛珠 题扇头扑蝶图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "忽闻燕，来何处。", 
            "向树底、双双小语。", 
            "一春消息，故人情重，不爽佳期唯汝。", 
            "自怜每被多情误。", 
            "频劝取、不须飞去。", 
            "絮泥衔得，为谁辛苦。", 
            "空傍人家门户。"
        ], 
        "title": "金凤钩 其一 燕来", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春偷减，赊无计。", 
            "怪非雨、非晴天气。", 
            "梨花开落，情多生怨，难向芳草修禊。", 
            "长安水畔新蒲细。", 
            "可更有、佳人拾翠。", 
            "兰房徙倚，梦回窥镜试。", 
            "验朱颜凋未。"
        ], 
        "title": "金凤钩 其二 上巳", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "前夜残灯薄雾。", 
            "燕燕莺莺无数。", 
            "联袂香停，弄箫人远，几阵廉纤雨。", 
            "几倚乌皮吟短句。", 
            "红烛依人如故。", 
            "看有限风光，无端春思，不分闲窗暮。"
        ], 
        "title": "雨中花 灯宵后小雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "花飞南陌东风暮。", 
            "肠断王孙芳草路。", 
            "绿槐影里雨初晴，黄鸟声中春暗去。", 
            "乱山叠叠看无数。", 
            "故国遥遮云外树。", 
            "一年佳景等闲抛，好梦欲寻无觅处。"
        ], 
        "title": "玉楼春 其一 送春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "烧残鱼片凝妆坐。", 
            "懒把蛮笺催晓课。", 
            "砑罗裙子蝶须牵，玉燕钗梁花刺堕。", 
            "香泥小步苔痕破。", 
            "报道春归眉暗锁。", 
            "绣窗儿女太憨生，手弄樱桃红数颗。"
        ], 
        "title": "玉楼春 其二 春闺", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "百尺楼中香一缕。", 
            "梦乍醒、庄生栩栩。", 
            "栖半亩烟云，几竿修竹，咫尺潇湘浦。", 
            "趺坐垂帘浑不语。", 
            "听淅沥、落英无数。", 
            "怪风袅孤灯，凉生衫袖，多是芭蕉雨。"
        ], 
        "title": "雨中花第四体 听雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "近郭遍青畴。", 
            "深柳孤村杜若洲。", 
            "菡萏自开还自落，悠悠。", 
            "野水闲云泛白鸥。", 
            "斜卧绿阴稠。", 
            "瓜种东陵觅故侯。", 
            "小阮柴扃留夕照，飕飕。", 
            "蝉咽西风遍地愁。"
        ], 
        "title": "南乡子 其一 柳村小憩", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "深院雨廉纤。", 
            "燕子飞来傍故檐。", 
            "清昼困人无气力，酣酣。", 
            "浅晕腮痕印枕函。", 
            "新样剪轻衫。", 
            "独坐凝妆倚镜奁。", 
            "闻道春风将暮也，厌厌。", 
            "开尽桃花不捲帘。"
        ], 
        "title": "南乡子 其二 春暮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋草泣寒螀。", 
            "桦烛高烧映琐窗。", 
            "宛转歌声云自驻，悠扬。", 
            "拼醉佳人锦瑟傍。", 
            "新月照空廊。", 
            "仰视明河更漏长。", 
            "万事闲中堪一笑，何妨。", 
            "脱帽呼卢老更狂。"
        ], 
        "title": "南乡子 其三 秋夜小饮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "花市歌楼帘半捲，六街酒碧灯红。", 
            "家家行乐醉春风。", 
            "五陵年少，何处系游骢。", 
            "小妇新妆蝉翼巧，那知愁上眉峰。", 
            "垂垂柳色夕阳中。", 
            "陌头惊见，悔却觅侯封。"
        ], 
        "title": "临江仙 初春", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "扁舟来往处，相望水边楼。", 
            "欲住榜人发，回头烟树秋。"
        ], 
        "title": "自苏台旋里青阳道中次渔洋山人韵四首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "潮落蔡经水，云昏峨耳山。", 
            "人言祖龙迹，鞭石到人间。"
        ], 
        "title": "自苏台旋里青阳道中次渔洋山人韵四首 其二", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "秋虫鸣树巅，平芜乱溪曲。", 
            "渔人夜不归，秋灯满寒绿。"
        ], 
        "title": "自苏台旋里青阳道中次渔洋山人韵四首 其三", 
        "type": "绝句", 
        "yun": "沃"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "郎住君山陲，妾家芙蓉湖。", 
            "日暮采芙蓉，相思乱菰蒲。"
        ], 
        "title": "自苏台旋里青阳道中次渔洋山人韵四首 其四", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "团扇复团扇，可怜怀袖中。", 
            "冷暖在时节，不敢怨秋风。"
        ], 
        "title": "团扇歌", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "陈迹掩黄埃，虚庭长绿苔。", 
            "野鸦如有恨，啼上圮墙来。"
        ], 
        "title": "过三贤庙吊赵茂才", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "大局今难定，愚忠亦可哀。", 
            "年年坟上草，吹绿过江来。"
        ], 
        "title": "书赵茂才传后（代通州某）四首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "旧日三贤庙，先生痛剧秦。", 
            "门荒人物改，愁煞渡江人。"
        ], 
        "title": "书赵茂才传后（代通州某）四首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "虚庭半苔藓，访旧泪盈怀。", 
            "野庙多风雨，无人绿上阶。"
        ], 
        "title": "书赵茂才传后（代通州某）四首 其三", 
        "type": "绝句", 
        "yun": "佳"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "大寿在千古，偷生丧汝躯。", 
            "先生固未死，不敢怨黄垆。"
        ], 
        "title": "书赵茂才传后（代通州某）四首 其四", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "夕阴带野秀，秋气生亭皋。", 
            "老鹤未归来，寥天惜羽毛。"
        ], 
        "title": "题张少槎太姻丈山水三首 其一", 
        "type": "绝句", 
        "yun": "豪"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "杳杳樵人踪，石路蹇且缦。", 
            "木末早凉生，微阴动荒涧。"
        ], 
        "title": "题张少槎太姻丈山水三首 其二", 
        "type": "绝句", 
        "yun": "谏"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "小桥隔修埼，蔼蔼松林长。", 
            "但见白云外，高峰明夕阳。"
        ], 
        "title": "题张少槎太姻丈山水三首 其三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "城市类山谷，斜阳挂林麓。", 
            "风吹午梦痕，洒然抱修竹。"
        ], 
        "title": "七月二十日痴盦小卧二首 其一", 
        "type": "绝句", 
        "yun": "屋"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "神交在师友，要眇不可寻。", 
            "脱然忘形骸，醉乡深复深。"
        ], 
        "title": "七月二十日痴盦小卧二首 其二", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "人间复何世，风雪早寒天。", 
            "满地江湖晚，苍茫独钓船。"
        ], 
        "title": "约陆菊裳同年游虎邱欲雪不果菊以诗代简次韵答之二首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "遥天擘云絮，终朝息尘虑。", 
            "山头冻杀雀，梦魂自来去。"
        ], 
        "title": "约陆菊裳同年游虎邱欲雪不果菊以诗代简次韵答之二首 其二", 
        "type": "绝句", 
        "yun": "御"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "昨夜相思寄，芦墟水阁亭。", 
            "伊人独不见，秋思晚冥冥。"
        ], 
        "title": "寄怀许盥孚吴江芦墟严苍山宁海水阁亭", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "伯益许由事，高风不可寻。", 
            "空馀一片月，分照让王心。"
        ], 
        "title": "陈肩苍以画意徵题择其近怀古者赋之箕山秋月", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "饮马长城窟，阴山雪尚攒。", 
            "牧羊人未返，风落节旄寒。"
        ], 
        "title": "塞门积雪", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "魏晋漫相禅，桃花仍故颜。", 
            "遗民数行泪，随浪到人间。"
        ], 
        "title": "桃源春晓", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "被发佯狂意，登高暂鼓胡。", 
            "伤心嵇叔夜，赍志殉当涂。"
        ], 
        "title": "苏门长啸", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "木叶已萧瑟，灵均去国年。", 
            "芳馨化萧艾，摇落大招篇。"
        ], 
        "title": "洞庭秋思", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "相送情何极，长亭更短亭。", 
            "分湖望不见，帆影落空暝。"
        ], 
        "title": "送许盥孚归芦墟", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "孟夏滔滔逝，江潭草木深。", 
            "自怜忧国泪，不是屈原心。"
        ], 
        "title": "志感", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "露草有生意，风花含静姿。", 
            "晓庭人不见，独立看多时。"
        ], 
        "title": "晓凉二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "楼高见日晚，雨后得秋多。", 
            "随遇寄心赏，凭谁笑坎坷。"
        ], 
        "title": "晓凉二首 其二", 
        "type": "绝句", 
        "yun": null
    }, 
    {
        "author": "曹家达", 
        "era": "清", 
        "subtype": "五言绝句", 
        "text": [
            "张泰今安在，荒基尚可寻。", 
            "当时颂功石，化作捣衣砧。"
        ], 
        "title": "张公书院废址（故址在孙郎中池旁）", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "琼枝潦倒几斜阳，深锁瑶阶空断肠。", 
            "元鹤一声下仙子，恶风吹坏苧萝裳。"
        ], 
        "title": "落梅", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "娟娟霜月弄寒姿，点破春光上北枝。", 
            "曾是野桥风色冷，灯花催过上元时。"
        ], 
        "title": "梅花二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山塘清浅带疏林，倒影生寒澡夕阴。", 
            "江月照人愁夜永，碧天无际广平心。"
        ], 
        "title": "梅花二首 其二", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "惊闻时鸟变春朝，春到南枝閒柳条。", 
            "恍记隔宵寻梦处，淡烟和月挂溪桥。"
        ], 
        "title": "题画", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "下杵暮江孤，苍茫混海隅。", 
            "荒城清野烧，高鸟乱浮图。", 
            "画意寒逾回，诗肠晚渐枯。", 
            "遥怜远山曲，霜露满平芜。"
        ], 
        "title": "寒江晚眺", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "久聚不相顾，濒行忽忆君。", 
            "如何今夜月，还照出山云。", 
            "抗手三千界，豪情十万军。", 
            "未应诬素抱，咫尺感离群。"
        ], 
        "title": "赠储影壶（青绾）二首 其一", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "交谊论先世，文章冠上台。", 
            "謏闻惭我辈，遗业渐蒿莱。", 
            "投笔警残局，筹边爇冷灰。", 
            "中原殊未定，指望出群材。"
        ], 
        "title": "赠储影壶（青绾）二首 其二", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "亦知澹如水，冲素亮遐心。", 
            "春共和神写，秋随静气深。", 
            "大山包众植，乔木有遗音。", 
            "挥手一为别，同苔各异岑。"
        ], 
        "title": "赠梅今裴（调鼎）", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "负郭时登眺，江崖欲暮天。", 
            "片云偎野渚，瘦马立寒烟。", 
            "机阱人閒世，星霜说剑篇。", 
            "梅花无限好，催我入新年。"
        ], 
        "title": "北郭晚眺呈丁叔衡师立钧二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独鸟鸣残竹，层阴荡远林。", 
            "云山前代色，霜树古时心。", 
            "野水寒逾净，疏烟晚更沈。", 
            "苍茫寥廓外，何处托遗音。"
        ], 
        "title": "北郭晚眺呈丁叔衡师立钧二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "幽意忽不惬，时衰无奈何。", 
            "乾坤古尘积，沧海早寒多。", 
            "江统徙戎论，文山正气歌。", 
            "只今无壮士，谁与挽天河。"
        ], 
        "title": "遣怀", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春思满芳洲，横风荡客愁。", 
            "日华闯高浪，波藻窜明楼。", 
            "诗句无根草，乡情不繫舟。", 
            "花朝便经过，莫负少年游。"
        ], 
        "title": "宝应道中", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "长路赴迢迢，危车心旆摇。", 
            "水涡还病马，石路接平桥。", 
            "宿雨浮麦陇，春烟沾柳条。", 
            "风尘浑未惯，发轫自今朝。"
        ], 
        "title": "清和道中", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "多梦知人困，奔槽验马饥。", 
            "如何今夜冷，催起故园思。", 
            "房闼占灯穗，门闾繫柳丝。", 
            "仍怜小儿女，及早问归期。"
        ], 
        "title": "夜宿马牧集二首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "素纸洛阳贵，窗棂绽不缝。", 
            "水痕前夜雨，灯影一床风。", 
            "选梦眠难稳，耽诗句易工。", 
            "纵然如马厩，不相与门同。"
        ], 
        "title": "夜宿马牧集二首 其二", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春意渥沉泥，垂云横舍低。", 
            "楼台滞更鼓，风雨暗晨鸡。", 
            "内美椒兰臭，无言桃李蹊。", 
            "抡材宗匠在，不事悔行迷。"
        ], 
        "title": "中夜风雨", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "落照半城郭，秋风动渺茫。", 
            "云平孤树迥，山涌暮天苍。", 
            "夕气散群鸟，寒风薄大荒。", 
            "独怜篱下菊，晚节有馀芳。"
        ], 
        "title": "重九东城晚眺", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "孤月照愁眠，征车蒙晓烟。", 
            "软尘三尺浪，春树四围天。", 
            "沙渚带河碛，舆梁通洧川。", 
            "梁园旧时梦，回首又经年。"
        ], 
        "title": "朱曲早行", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "浮屠渺天际，高插断云根。", 
            "古刹灵光殿，寻幽无寺门。", 
            "残僧行脚尽，断瓦佛头昏。", 
            "丈六金身在，何年不坏尊。"
        ], 
        "title": "汴城铁塔寺", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "归梦经过处，苍然戏马台。", 
            "云何沛公里，高会冠军开。", 
            "山雨连城暗，溪云抱树回。", 
            "明朝駃騠去，应共水畦推。"
        ], 
        "title": "雨阻砀山", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "斗垣明照野，山月冷随车。", 
            "独犬吠烟影，荒鸡滞雨馀。", 
            "胜游春事尽，无梦夜情虚。", 
            "自有清和气，天光画不如。"
        ], 
        "title": "自张家宵行集", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "芳草语虾蟆，宵凉烟水涯。", 
            "疏星依岸照，草信断江花。", 
            "有梦絓乡树，无人问酒家。", 
            "来朝经过处，重问玉钩斜。"
        ], 
        "title": "夜泊宝应", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "板荡几材杰，遗忧独此君。", 
            "至今传胜概，太学有清芬。", 
            "碧血三朝恨，丹阳何处坟。", 
            "未如辛庆忌，徒蹝免朱云。"
        ], 
        "title": "陈东庙", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "一径入村落，危桥断木支。", 
            "苍山淩倒影，疏树弄寒漪。", 
            "幽意随孤艇，秋光上短篱。", 
            "何人解尘网，归卧白云陲。"
        ], 
        "title": "题山水画扇", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "误到长沙地，朝朝白雪歌。", 
            "家书连水远，归梦隔云多。", 
            "閒掇毛锥子，寒邀金叵罗。", 
            "应知弹铗者，日夕感长河。"
        ], 
        "title": "春雪（丁未）", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "万古江山恨，苍茫落酒杯。", 
            "残年为客尽，华发向人催。", 
            "边事开戎索，炎荒论楚才。", 
            "独怜曹子建，放废不胜哀。"
        ], 
        "title": "次张益生孝廉韵二首 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独立江船晚，翛然自咏诗。", 
            "如何今夕话，顿减故园思。", 
            "时局方龙战，豪情慕虎痴。", 
            "衡湘回首处，慷慨有馀悲。"
        ], 
        "title": "次张益生孝廉韵二首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "侧身无定所，鸥鹭托圆沙。", 
            "今古几天地，升沉各一家。", 
            "微吟还积草，枯管漫生花。", 
            "惆怅江南别，春来感蔓华。"
        ], 
        "title": "和陈莼生茂才", 
        "type": "律诗", 
        "yun": "麻"
    }, 
    {
        "author": "曹燕", 
        "era": "清", 
        "subtype": "五言律诗", 
        "text": [
            "身世本无主，居停寒暑迁。", 
            "篱疏云欲补，屋小月能穿。", 
            "诗意风前远，花光雨后妍。", 
            "寄言招隐者，曾足买山钱。"
        ], 
        "title": "葺庐", 
        "type": "律诗", 
        "yun": "先"
    }, 
    {
        "author": "曹燕", 
        "era": "清", 
        "subtype": "七言律诗", 
        "text": [
            "腊尽江皋好放春，更逢今日是灵辰。", 
            "草茅兄弟多词客，落拓乾坤一酒人。", 
            "风破玉梅寒减未，话长银箭漏添频。", 
            "朝来池草谁传句？且听西堂鼓吹新。"
        ], 
        "title": "人日小兰亭社集", 
        "type": "律诗", 
        "yun": "真"
    }, 
    {
        "author": "曹鋡", 
        "era": "清", 
        "subtype": null, 
        "text": [
            "骤雨划然至，烟雾失长空。", 
            "千峰荡微影，飞瀑垂玲珑。", 
            "深潭忽怒沸，疑是蛟龙宫。", 
            "响声振林樾，雪浪生寒风。", 
            "蹑足心欲动，举首摇双瞳。", 
            "下触石骨碎，上与银河通。", 
            "谁为开凿力，吾将问洪濛。"
        ], 
        "title": "雨中对瀑复观龙潭水涨", 
        "type": "古风", 
        "yun": "东"
    }, 
    {
        "author": "曹銮", 
        "era": "清", 
        "subtype": null, 
        "text": [
            "苦水铺，神仙过，留筒布。", 
            "断头掉尾今无人，五尺之童稳行路。", 
            "载重货，轻身过，苦水铺为甜水铺。"
        ], 
        "title": "苦水铺今名甜水铺", 
        "type": "古风", 
        "yun": "遇"
    }, 
    {
        "author": "曹蔚文", 
        "era": "清", 
        "subtype": "五言绝句", 
        "text": [
            "帆挂清江迥，连天秋水长。", 
            "烟波千万里，何处是潇湘。"
        ], 
        "title": "舟中", 
        "type": "绝句", 
        "yun": "阳"
    }, 
    {
        "author": "曹蔚文", 
        "era": "清", 
        "subtype": "七言绝句", 
        "text": [
            "小园何处堪閒眺，薄暮云峰锁断虹。", 
            "几点鸦沈残柳日，数声蝉噪晚梧风。"
        ], 
        "title": "小园晚眺", 
        "type": "绝句", 
        "yun": "东"
    }, 
    {
        "author": "曹毓英", 
        "era": "清", 
        "subtype": "七言律诗", 
        "text": [
            "不胜情处若无情，姿态虽妍骨不轻。", 
            "每向灯前吟好句，屡从弦外听新声。", 
            "浮沈薄宦卿怜我，摆脱红尘我望卿。", 
            "北地苦无风月好，闷来惟取浊醪倾。"
        ], 
        "title": "乙卯夏四月，将之都，留别巧卿词史二首 其一", 
        "type": "律诗", 
        "yun": "庚"
    }, 
    {
        "author": "曹毓英", 
        "era": "清", 
        "subtype": "七言律诗", 
        "text": [
            "兹行总莫定归期，欲去回头意已痴。", 
            "可有衷言持作佩，那堪别绪乱于丝。", 
            "良缘未订三生约，青盼难酬一夕知。", 
            "他日燕都逢郡友，幸贻尺素慰遥思。"
        ], 
        "title": "乙卯夏四月，将之都，留别巧卿词史二首 其二", 
        "type": "律诗", 
        "yun": "支"
    }, 
    {
        "author": "曹锡黼", 
        "era": "清", 
        "subtype": "五言律诗", 
        "text": [
            "夜气澄如水，西风雨后凉。", 
            "坐知庐可爱，径与世相忘。", 
            "人静虫吟壁，窗虚月到床。", 
            "萧然何所寄，满院足秋香。"
        ], 
        "title": "秋夜坐无隐庐", 
        "type": "律诗", 
        "yun": "阳"
    }, 
    {
        "author": "曹锡龄", 
        "era": "清", 
        "subtype": null, 
        "text": [
            "乌啼夜半山石裂，白杨风紧愁云结。", 
            "冰蚕凄断五十弦，一曲离鸾泪成血。", 
            "女萝菟丝本相附，既不同衾当同穴。", 
            "白骨长埋冬岭松，青山共对秋坟月。", 
            "人生百年会有尽，弹指流光何飘瞥。", 
            "惟有坚贞一片心，地老天荒终不灭。", 
            "明诗习礼本高门，取义成仁自奇节。", 
            "幽阡岁岁长苔花，不蚀生金三尺碣。"
        ], 
        "title": "乌啼曲为烈妇栋鄂氏作", 
        "type": "古风", 
        "yun": null
    }, 
    {
        "author": "曹锡淑", 
        "era": "清", 
        "subtype": "七言绝句", 
        "text": [
            "流水高山记昔年，不堪重结听琴缘。", 
            "与君同蹋西楼月，今夜冰轮依旧圆。"
        ], 
        "title": "哭表妹赵茀芸", 
        "type": "绝句", 
        "yun": "先"
    }, 
    {
        "author": "曹锡淑", 
        "era": "清", 
        "subtype": "七言绝句", 
        "text": [
            "夜长镫火莫贫眠，喜汝翻诗绕膝前。", 
            "汉魏遗风还近古，休教堕入野狐禅。"
        ], 
        "title": "镫下课大儿锡熊古诗拈示一绝", 
        "type": "绝句", 
        "yun": "先"
    }, 
    {
        "author": "曹锡宝", 
        "era": "清", 
        "subtype": null, 
        "text": [
            "向晓万籁寂，策杖登孤亭。", 
            "泉声岩际来，耳畔响泠泠。", 
            "松风乱猿鸟，潭雾澄幽灵。", 
            "悠悠变今古，淡淡历晦冥。", 
            "真机了可悟，起视数峰青。"
        ], 
        "title": "听泉", 
        "type": "古风", 
        "yun": "青"
    }, 
    {
        "author": "曹锡宝", 
        "era": "清", 
        "subtype": null, 
        "text": [
            "霜净宿莽平，风高边马壮。", 
            "我行出严关，心目恣駴浪。", 
            "岩岭争超突，泉瀑互奔放。", 
            "仄径容数骑，万雉森巨防。", 
            "巍然众峰顶，镵削出天匠。", 
            "是时夜将半，落月排叠障。", 
            "屈曲穷攀跻，直上凌空旷。", 
            "出险复入险，顷刻倏万状。", 
            "回首眺神京，烟树郁相望。", 
            "归途更登陟，壮观答微尚。"
        ], 
        "title": "出古北口", 
        "type": "古风", 
        "yun": "漾"
    }, 
    {
        "author": "曹锡宝", 
        "era": "清", 
        "subtype": null, 
        "text": [
            "常公磊落人，沈勇迈终古。", 
            "边风钟性情，朔气壮眉宇。", 
            "诗篇自雄杰，不屑傍门户。", 
            "郁郁松柏姿，苍翠含媚妩。", 
            "予忝同门友，至谊订兰谱。", 
            "岁在申酉间，谒选留畿辅。", 
            "晨夕相过从，剥啄欣旧雨。", 
            "弱羽各分飞，萍蓬难自主。", 
            "君捧西充檄，予出晋阳祖。", 
            "屈指几暌离，良辰在何许。", 
            "徒闻善政多，空复瑶华伫。", 
            "校士到平阳，西川正鼙鼓。", 
            "群蛮竞反覆，战士润野土。", 
            "君时奋义烈，骂贼身膏斧。", 
            "风烟两地隔，未得罄覼缕。", 
            "一恸惊心魂，丝泪出肺腑。", 
            "继读张公文，大节粗枚举。", 
            "转饷充糇粮，挥刀剚䝟貐。", 
            "势穷被创夷，力屈饲豺虎。", 
            "凛哉睢阳风，浩气慑降卤。", 
            "忠魂庙貌新，岁时荐椒醑。", 
            "圣主轸忠勤，哲嗣锡圭组。", 
            "惟公又何憾，一死光册府。", 
            "独有故人情，临风怨芳杜。"
        ], 
        "title": "理斋同年殉节诗", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "鳏鱼夜觉秋气寒，上忧长漏之高天。", 
            "下忧穷潦之井阑，游子出门日以远，枯桑海水来日难。"
        ], 
        "title": "秋夜怨二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "汝南晨鸡腷膊声，谯楼寒鼓催残更。", 
            "披衣起坐天欲明，欲明不明鼠啾唧，残灯光堕四壁昏。"
        ], 
        "title": "秋夜怨二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "昔人已代谢，遗编多古尘。", 
            "持将拂拭之，高言难具陈。", 
            "焜黄警秋节，怆恍念先民。", 
            "回风增惨凄，寒士多贫辛。", 
            "及时不将刈，兰茝为荒榛。"
        ], 
        "title": "励志五首 其一", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "少游洛阳里，衣冠殊下都。", 
            "亦有金张第，高车喧巷涂。", 
            "丈夫贵远志，焉能为改图。", 
            "令德侠嘉夜，芳泽搴蘅芜。", 
            "日暮鶗鴂鸣，彫落成嗟吁。", 
            "愿比晨风翮，聿迈今瞿瞿。"
        ], 
        "title": "励志五首 其二", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "老鹳巢枯松，卒为风雨倾。", 
            "秋虫鸣野草，局促无远声。", 
            "寄托失所天，龊龊将安成。", 
            "荃草自怀芳，匪必为荣名。", 
            "所慕在亮节，筳篿索茅琼。", 
            "安得绕朝策，殷勤为宵征。"
        ], 
        "title": "励志五首 其三", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "星月耿夜碧，灯火惊凉秋。", 
            "所业今犹雏，焉能驱道周。", 
            "援琴发清商，所欲在蹇修。", 
            "蹇修日以远，曼曼不可求。", 
            "徬徨复太息，中夜思远游。", 
            "俟风上帝旁，帝乡难久留。", 
            "归马思野草，向人鸣啾啾。", 
            "何当脾鬲閒，化作筹边楼。"
        ], 
        "title": "励志五首 其四", 
        "type": "古风", 
        "yun": "尤"
    }, 
    {
        "author": "曹家达", 
        "era": "清", 
        "subtype": null, 
        "text": [
            "墨翟悲素丝，杨朱泣歧路。", 
            "持守一不坚，所造非其故。", 
            "鮿生为时荣，谁能息浮慕。", 
            "如彼大海荡，百川为东注。", 
            "如彼丰草葽，女萝竞相附。", 
            "特立不可回，磐石自贞固。"
        ], 
        "title": "励志五首 其五", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "叹如水上萍，侬作陌上花。", 
            "花落还旧根，风萍岂有涯。"
        ], 
        "title": "子夜歌赠叶静山（玉森）二首 其一", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "夕风起庭角，吹我梧桐树。", 
            "梧桐凋有时，颜色可如故。"
        ], 
        "title": "子夜歌赠叶静山（玉森）二首 其二", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "孤星炯遥夜，檐角垂微光。", 
            "开轩纳夕爽，仰观心徬徨。", 
            "徬徨复太息，之子天一方。", 
            "兴言往从之，日暮河无梁。", 
            "不见牛女星，河汉遥相望。"
        ], 
        "title": "古意三首 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "冲霄企晨风，致远有六驳。", 
            "人生不得意，如鼠入牛角。", 
            "椒兰世所忌，遭命多蹇剥。", 
            "素心要可亮，方轨在称娖。", 
            "野物故不牺，自昔卑杂学。", 
            "抱质与世游，焉能变混浊。", 
            "愿得如云翼，逍遥游鸾朔。"
        ], 
        "title": "古意三首 其二", 
        "type": "古风", 
        "yun": "觉"
    }, 
    {
        "author": "曹家达", 
        "era": "清", 
        "subtype": null, 
        "text": [
            "浮观太虚表，杳霭同云飞。", 
            "东风为簸扬，佳气变朝晖。", 
            "晦明会有时，各随运数归。", 
            "淮阴感一饭，秦相衔牛衣。", 
            "穷巷讥笑腾，五都姓氏稀。", 
            "蒲轮良偶尔，千载流音徽。"
        ], 
        "title": "古意三首 其三", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "幽意值所适，冶游良未然。", 
            "木末摇东风，溪水鸣溅溅。", 
            "人心抱幽默，相激各自贤。", 
            "岂不愿安静，逼抑成沸煎。", 
            "不见魏唐睢，挺剑秦王前。"
        ], 
        "title": "咏怀", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "小人贪近市，君子怀瑾瑜。", 
            "出门苦不偶，路鬼为揶揄。", 
            "形貌故相厚，闻言代嗟吁。", 
            "受恩良独难，貌厚心迹殊。", 
            "岂不畏蛇蠍，卒卒难改涂。", 
            "黄雀无六翮，焉能保孱躯。"
        ], 
        "title": "前咏怀作未尽所言，续成二章 其一", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "三言始投杼，曾母岂不贤。", 
            "三人成市虎，里耳殊茫然。", 
            "嗟彼谗嫉人，赠以豹虎篇。", 
            "驱车出门去，隐隐何田田。", 
            "甘人有参目，靡散惊雷渊。", 
            "飘风从天来，踟蹰大道边。"
        ], 
        "title": "前咏怀作未尽所言，续成二章 其二", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "长相思，江东浔。", 
            "秋风要眇吹树林，落日团团山气阴。", 
            "飘萍无根天无柱，欲归不得江水深。", 
            "江水秋来深几尺，盈盈十丈摇空碧。"
        ], 
        "title": "拟长相思二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "流黄机，中夜寒，欲落不落星阑干。", 
            "美人天际双汍澜，行人路远空长叹。", 
            "江潭日夕风和雨，前度行人从此去。"
        ], 
        "title": "拟长相思二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风溪水生白沙，苏台杨柳啼春鸦。", 
            "踏春女郎歌落花，青骢少年多于麻。", 
            "主人避嚣息闉阇，徒步春城寻馆娃。", 
            "美人如花颜如霞，日夕不遇空还家。", 
            "肠中辘辘从风车，采芳欲寄天无涯。", 
            "愿郎为橑妾为艖，时不过兮凤在笯。", 
            "披君图，饮君酒，人生百岁争一斗，安得春华常在手。"
        ], 
        "title": "题欧阳香蝶拈花独立图", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "残梦和烟不知处，秋虫絮尽苔花雨。", 
            "泪化秋棠不上楼，捲帘西望天尽头。", 
            "天尽头，暮江曲，阑干十二人如玉。", 
            "我所思兮望不见，愿掬柔肠付归雁。"
        ], 
        "title": "凉秋吟二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "月色欲尽烟光溥，墙阴络纬催早寒。", 
            "灯花夜深落红豆，黄金为盏珠为盘。", 
            "悲凉秋，凉秋诚寡欢。", 
            "星河案户初阑干，欲变关山照绮纨。", 
            "佳人迢迢惜羽翰，欲往从之行路难。"
        ], 
        "title": "凉秋吟二首 其二", 
        "type": "古风", 
        "yun": "寒"
    }, 
    {
        "author": "曹家达", 
        "era": "清", 
        "subtype": null, 
        "text": [
            "秦皇遣使入海求神仙，穷崖荒岛无人烟。", 
            "安期不救徐福死，残骸零落东海边。", 
            "童男丱女自相偶，扶桑种族维亿千。", 
            "然后采取三神山上不死之药入中国，何人购置秦皇前。", 
            "就令祖龙朽骨挺然起，阿房焦土亦可怜。", 
            "沙邱得死乃幸事，轵道降王已万世。"
        ], 
        "title": "东洋人卖药歌", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "白日未出天陨霜，北风驱雁秋草黄。", 
            "主人暇日不得意，鞭丝在手衣在箱。", 
            "送君出门马行疾，关山不见林木长。", 
            "劝君客中免烦忧，莫遣朱颜坐凋丧。", 
            "及时垂念小儿女，归来衣绣照容光。"
        ], 
        "title": "出门行", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "虎人养虎戚自贻，天帝醉梦佯不知。", 
            "叩关人诉虎人罪，虎有大力詟天吏。", 
            "黄河之水不可澄，茧丝棼乱令乃惩。", 
            "华灯错卮勉今夕，铄金众口自古昔。"
        ], 
        "title": "咏怀拟长吉体", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "黄鹄有六翮，逍遥厉风游。", 
            "大区人生负奇气，焉能郁郁甘囚奴。", 
            "束带入京洛，酌酒浮江湖。", 
            "茫茫中野一千里，方舟有缆马有刍。", 
            "手持太阿不忍割，遂令阮籍悲穷途。"
        ], 
        "title": "行路难拟鲍明远八首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "长安少年手持明月珠，道逢采桑妇，直前抛向红罗襦。", 
            "妇言客意何区区，秋胡有妇妇有姑。", 
            "家有七尺之珊瑚，黄金白璧倾大都。", 
            "兰灯夜灿海马镜，麝烟朝晕博山炉。", 
            "良人求官妾含荼，回文织就肠泪枯。", 
            "客还将去别作图，暗陬按剑无地无。"
        ], 
        "title": "行路难拟鲍明远八首 其二", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "城头日暮坎坎鼓，东飞伯劳惜瘁羽。", 
            "此时窦家伯玉妻，飞蓬膏沐怨其雨。", 
            "丈夫意气昔自雄，叱咤麋鹿陋群处。", 
            "关塞音书年复年，梧桐金井秋如缕。", 
            "幽房绿绮中夜弹，寒虫切切暗相语。", 
            "山中金石刓有期，贱妾坚韧自终古。"
        ], 
        "title": "行路难拟鲍明远八首 其三", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "共工头触西北天，女娲练石补不全。", 
            "离合古无怨，星河当得长桥填。", 
            "行子出门车辘辘，出门割爱中道牵。", 
            "便向天边化好月，满照君怀能几年。"
        ], 
        "title": "行路难拟鲍明远八首 其四", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君不见秋边月，前夜团团今又缺。", 
            "君不见春江花，去年尘土今丹华。", 
            "人生荣落相迭代，与君长命歌上耶。", 
            "兀然中道发谗搆，虺之勿备将为蛇。", 
            "田单驰书乐毅出，金台摇落空咨嗟。"
        ], 
        "title": "行路难拟鲍明远八首 其五", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "鸡鸣天欲曙，短衣驰马出门去。", 
            "少年奇气畏摧折，安能废弃等败絮。", 
            "朝先鸾皇戒，夕息云霓御。", 
            "芳时暧暧告将罢，惆怅幽兰独延伫。"
        ], 
        "title": "行路难拟鲍明远八首 其六", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "鹏鸟负奇翮，羞与黄雀群。", 
            "扶遥羊角绝有力，茫洋怒举垂天云。", 
            "稿砧鉴此绝裾去，不惜椒兰明镜分。", 
            "江湖岁晏少舟楫，乱流芳草生夕曛。", 
            "星河在天月在树，肠断思君梦来处。"
        ], 
        "title": "行路难拟鲍明远八首 其七", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "客感倏而至，丛集如猬毛。", 
            "驰思八表外，举头但听风萧骚。", 
            "天阊瞭望远莫致，愿为溟翼将翔翱。", 
            "出山小草作大木，男儿生当为世豪。", 
            "不似金张私第座上客，意气不直千钱刀。"
        ], 
        "title": "行路难拟鲍明远八首 其八", 
        "type": "古风", 
        "yun": "豪"
    }, 
    {
        "author": "曹家达", 
        "era": "清", 
        "subtype": null, 
        "text": [
            "叶生德恭好龙客，夜上西城看太白。", 
            "星芒直落辛峰亭，宝气深埋剑花碧。", 
            "当年老蛟发嵚岑，大小六子喷毒霪。", 
            "风雷拔森海鬼啸，平地一泻洪涛深。", 
            "子羽无人佽飞死，群妖夜吼怒不止。", 
            "百灵号叫天地变，虞山戴鳌惧当徙。", 
            "谁欤许老使七星，白日一洗江风腥。", 
            "倒植西山七蛟死，至今犹如新发硎。", 
            "德恭矜述先民语，示我真人镇蛟处。", 
            "山南小儿怖夜啼，惧有灵怪攫人去。", 
            "人世沧桑三百年，孤亭夐绝西山巅。", 
            "莫教化龙上天去，苍生霖雨功德绵。"
        ], 
        "title": "辛峰亭歌", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "萧晨木叶下，朔风秋草短。", 
            "令德念共懿，所慕在彤管。", 
            "嗣世负材杰，清门设宾馆。", 
            "向以下里才，猥蒙截发款。", 
            "爰是区区意，扬徽及湔盥。"
        ], 
        "title": "代叶事周（汝济）挽某寿母二首 其一", 
        "type": "古风", 
        "yun": "旱"
    }, 
    {
        "author": "曹家达", 
        "era": "清", 
        "subtype": null, 
        "text": [
            "大命倏告至，山崖暮萧瑟。", 
            "光景垂翳翳，瞻望惮林密。", 
            "谁将塞石罅，阻此还山日。", 
            "愿托徐南州，生刍荐堂室。"
        ], 
        "title": "代叶事周（汝济）挽某寿母二首 其二", 
        "type": "古风", 
        "yun": "质"
    }, 
    {
        "author": "曹家达", 
        "era": "清", 
        "subtype": null, 
        "text": [
            "山楼高杵燕支红，天吴驱潮东海东。", 
            "乞卖桑田帝不许，鲛泪明珰遗下女。", 
            "呼龙吹篪淩高烟，山光寒绿飞上天。", 
            "云脚下垂海水立，荒崖冥冥海童泣。", 
            "搥碎珊瑚出鳞屋，数钱市儿竞捃拾。", 
            "风吹百年如流星，维摩沉醉空结形。"
        ], 
        "title": "登维摩寺望海楼浩歌放长吉体", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "黄钟动寒气，蕤宾既重裘。", 
            "备禦非不早，将为达者尤。", 
            "随分值所适，勿勿将安求。", 
            "华灯错绮筵，光照西北楼。", 
            "姜人弄瑶瑟，日夕发清讴。", 
            "所赖主人贤，聊以胜烦忧。"
        ], 
        "title": "拟枚乘杂诗六首 其一", 
        "type": "古风", 
        "yun": "尤"
    }, 
    {
        "author": "曹家达", 
        "era": "清", 
        "subtype": null, 
        "text": [
            "为高不务峻，跛羊陵其巅。", 
            "为下不务深，孺子溷其渊。", 
            "所以古之人，操行贵自全。", 
            "白龙处穷谷，下有寒潭烟。", 
            "时至风霆发，尺木飞上天。", 
            "拙哉鱼服游，大为世纲牵。"
        ], 
        "title": "拟枚乘杂诗六首 其二", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "假道枳棘林，乃求凤凰雏。", 
            "谁云径寸蚌，生此明月珠。", 
            "所资良未然，实获殆不敷。", 
            "日暮空还家，妄意世所无。", 
            "朝阳灿梧桐，秋露垂江湖。", 
            "过时不相顾，美玉成珷玞。"
        ], 
        "title": "拟枚乘杂诗六首 其三", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "飘风即云厉，不扬湛水尘。", 
            "河伯固滔虐，不溺陆地人。", 
            "世事苦相累，缘合各有因。", 
            "澹冲寡营息，畴是无怀民。", 
            "生无针芥性，凝静希大纯。", 
            "努力爱尺璧，所贵在履新。"
        ], 
        "title": "拟枚乘杂诗六首 其四", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "蛛丝出罗罻，鸟迹肇文字。", 
            "所资不在大，往往绝群类。", 
            "专精方入神，爱博古所忌。", 
            "关山送行处，下有杨朱泪。", 
            "歧路迷所往，睹此怵心意。", 
            "大巧固若拙，毋为前鱼弃。"
        ], 
        "title": "拟枚乘杂诗六首 其五", 
        "type": "古风", 
        "yun": "寘"
    }, 
    {
        "author": "曹家达", 
        "era": "清", 
        "subtype": null, 
        "text": [
            "步出东郭门，杨柳何青青。", 
            "风花二三月，摇落催芳馨。", 
            "愿得絮沾泥，勿为江上萍。", 
            "沾泥守故土，逐水成飘零。"
        ], 
        "title": "拟枚乘杂诗六首 其六", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "寒灯压花光欲沉，空房罗幕深复深。", 
            "金鸡唤回关山梦，星河耿耿照妾心。", 
            "寒叶敲窗并心碎，金井无人空夕阴。", 
            "镜奁香冷清愁冻，如片如缕来相侵。", 
            "愿结愁怀化好月，移照天涯诉藁砧。", 
            "诉藁砧，怨晓月，一夜相思变华发。", 
            "红颜相照会几时，使妾怀忧病心骨。"
        ], 
        "title": "怨晓月", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "阶前寒雨压灯花，此时望远天无涯。", 
            "一掬愁情化江水，龙宫夜静鱼吹沙。", 
            "关山不闻刀尺声，机头流黄空月华。", 
            "北风吹人霜草折，闺人愁绝空林鸦。", 
            "妾心满照君怀处，中途恐被浮云遮。", 
            "日月在天水在地，此情此语还相记。", 
            "拔心卷施当告谁，愿君分明鉴此意。", 
            "怀中半镜老青娥，妾羞锦字缄红泪。"
        ], 
        "title": "行路难拟王筠", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "元冥既代德，飘风吹北林。", 
            "林阴带曲室，清商郁素琴。", 
            "百感沸零节，梗咽成离音。", 
            "借问何所弹，将毋游子吟。", 
            "芳春抛白纻，耐兹寒暑侵。", 
            "鸡鸣复犬吠，戒备一何深。", 
            "辛苦不见亮，日暮难为心。"
        ], 
        "title": "儗曹子建杂诗五首 其一", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "河汉夜西流，织女滨其右。", 
            "牵牛负聘钱，七襄苦不就。", 
            "相望不相即，感此凉秋候。", 
            "南箕载翕舌，井垣不成甃。", 
            "灵匹尚云尔，胡为多病疚。", 
            "愿为东南风，吹落君怀袖。"
        ], 
        "title": "儗曹子建杂诗五首 其二", 
        "type": "古风", 
        "yun": "宥"
    }, 
    {
        "author": "曹家达", 
        "era": "清", 
        "subtype": null, 
        "text": [
            "微云霭清景，淩寒当户牖。", 
            "佳人去代郡，雁行翔陇首。", 
            "日月不相假，何言别离久。", 
            "岂不慕春华，过时成老丑。", 
            "所愿湘江泪，化作兰陵酒。", 
            "尺素故迟迟，虚词更何有。"
        ], 
        "title": "儗曹子建杂诗五首 其三", 
        "type": "古风", 
        "yun": "有"
    }, 
    {
        "author": "曹家达", 
        "era": "清", 
        "subtype": null, 
        "text": [
            "结思属遥夜，揽衣巡层楹。", 
            "星月耿微光，照见幽独情。", 
            "霜华转寒绿，烟草横阶生。", 
            "高天见鸿雁，厉疾方南征。", 
            "感此时节变，忧来如沸羹。", 
            "妾心如菟丝，愿借松柏荣。", 
            "君心如浮云，所过随风行。", 
            "浮云良无根，菟丝常相萦。", 
            "君言妾心改，指天以为正。"
        ], 
        "title": "儗曹子建杂诗五首 其四", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "中庭一株梅，芳春多丽娴。", 
            "飙飔飒车尘，閒此山上山。", 
            "众嫉在娥眉，善媱恣谤讪。", 
            "怀中青铜镜，惠照旧容颜。"
        ], 
        "title": "儗曹子建杂诗五首 其五", 
        "type": "古风", 
        "yun": "删"
    }, 
    {
        "author": "梁清标", 
        "era": "清", 
        "subtype": null, 
        "text": [
            "高柳蝉声，远山霁色。", 
            "田田菱叶呈秋碧。", 
            "陂塘咫尺隔红尘，荷香不傍红尘客。", 
            "露缀蒲桃，风行几席。", 
            "稻花开处黄云结。", 
            "渔村荻浦是吾家，十年噩梦同君说。"
        ], 
        "title": "踏莎行 其一 西郊观荷", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "莺啭林梢，蝶沾粉絮。", 
            "押帘银蒜牵蛛缕。", 
            "鸳鸯幔揭郁金寒，秋千索挂东风暮。", 
            "绿暗西园，雁沉南浦。", 
            "檀郎骄马知何处。", 
            "章台街里片花飞，红粉楼中三月雨。"
        ], 
        "title": "踏莎行 其二 暮春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "暖入晴窗，帘垂朱户。", 
            "阑珊花事今如许。", 
            "长天嘹呖两三声，闲愁不共征鸿度。", 
            "暗换薰风，忙催柳絮。", 
            "五陵衣马芳原暮。", 
            "画楼人倚绿肥时，落红晓捲残春去。"
        ], 
        "title": "踏莎行 其三 送春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "寒催残蜡放梅时。年华今又度、鬓先知。", 
            "故园何日是归期。春晖无寸报、负恩私。", 
            "已看江海羽书稀。嘉平新酿熟、放杯迟。", 
            "灯前争奏玉参差。莫论人世上、是谁痴。"
        ], 
        "title": "朝玉阶 初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春水溶溶寒食天。", 
            "王孙芳草绿、上风鸢。", 
            "深闺帘暮玉钩闲。", 
            "人何在，一半傍秋千。", 
            "堤外打榆钱。", 
            "酒旗频驻马、杏花烟。", 
            "莺声啭出画楼前。", 
            "牢记取，年少有金丸。"
        ], 
        "title": "小重山 其一 寒食", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "篱下参差浅澹妆。", 
            "浮云残照里、又重阳。", 
            "镜台空忆影双双。", 
            "花无主，此日为谁黄。", 
            "萧瑟罢萸囊。", 
            "风烟羞故国、远山苍。", 
            "登高纵目事荒唐。", 
            "杯入手，惊见鬓边霜。"
        ], 
        "title": "小重山 其二 重阳", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "御夹凉生衣袂早。", 
            "雁宿沙洲，处处开红蓼。", 
            "月满关河凋塞草。", 
            "一声玉笛征人老。", 
            "促织催寒秋思好。", 
            "剪烛西窗，叹息知音少。", 
            "倚仗登楼姿远眺。", 
            "白云片片西山小。"
        ], 
        "title": "蝶恋花 其一 秋夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "榆荚风清飘蜀缬。", 
            "水涨银塘，才过清明节。", 
            "绛蜡金樽歌未歇。", 
            "柳花槛外飞如雪。", 
            "旧事甘陵翻数阕。", 
            "今昔关情，优孟真奇绝。", 
            "丝管啁啾声渐彻。", 
            "鱼龙波底摇残月。"
        ], 
        "title": "蝶恋花 其二 宋荔裳观察招饮观剧次阮亭韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "红日窥窗春意逗。", 
            "剪綵为人，戴胜今朝又。", 
            "睡起尚嗔人语骤。", 
            "晓妆无力东风透。", 
            "轻暖轻寒浑似旧。", 
            "笑问檀郎，验取腰肥瘦。", 
            "六博闺中誇胜手。", 
            "鬓边不觉金钗溜。"
        ], 
        "title": "蝶恋花 其三 人日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "衣桁阑珊菱镜悄。", 
            "风雨摧花，不许朱颜老。", 
            "浅笑微颦风态杳。", 
            "琐窗犹自啼笼鸟。", 
            "只影羞人灯暗了。", 
            "长记鹣鹣，锦幄薰龙脑。", 
            "两点远山谁更扫。", 
            "沈郎一夕腰围小。"
        ], 
        "title": "蝶恋花 其四 悼亡", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "三径葳蕤翻綵缬。", 
            "魏紫姚黄，正是开时节。", 
            "疏雨淡烟游未歇。", 
            "飞花片片飘香雪。", 
            "翠袖殷勤歌一阕。", 
            "倚曲箫声，此际销魂绝。", 
            "人去亭荒音调彻。", 
            "晓风柳外吹村月。"
        ], 
        "title": "蝶恋花 其五 西村牡丹开时，追忆旧游，用蛟门韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "菖蒲斜映新妆晓。羞佩宜男草。", 
            "绮罗轻揭入薰风。不觉流年偷换酒杯中。", 
            "香闺那解愁滋味。但问花开未。", 
            "小庭结子有红榴。笑折一枝亲插内人头。"
        ], 
        "title": "虞美人 午日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "宛宛冰轮上画楼。听罢更筹。", 
            "薰罢衾裯。画眉人是旧风流。", 
            "对面温柔。背面娇羞。", 
            "双结灯花两意投。一晌低头。", 
            "半晌回眸。玉猊烟冷睡还休。", 
            "倚了香篝。褪了莲勾。"
        ], 
        "title": "一剪梅 其一 闺词", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "翠巘遥连起白云。岚色当门。", 
            "树影当门。平坡如掌静无尘。", 
            "何处闲人。来访闲人。", 
            "茅屋匡床几度春。花鸟相亲。", 
            "风月相亲。寒香一抹暗消魂。", 
            "雪意三分。梅信三分。"
        ], 
        "title": "一剪梅 其二 题画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "树色参差青未谢。", 
            "断岭重岗，一抹烟如画。", 
            "漠漠江村寒雨乍。", 
            "人家晒网疏篱挂。", 
            "门外平桥临水榭。", 
            "柔橹轻帆，清啸船窗下。", 
            "远浦归舟垂钓罢。", 
            "乘风欲问渔樵话。"
        ], 
        "title": "恋绣衾 舟过樵含", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "凉雨飞檐急，寒螀泣露多。", 
            "西窗剪烛苦吟哦。", 
            "莫问高城鼓角，夜如何。", 
            "散帙生秋思，烹泉遣睡魔。", 
            "诗成起舞影婆娑。", 
            "今夕有无好梦，到南柯。"
        ], 
        "title": "南柯子 其一 雨中夜坐", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绿映眉痕浅，钗同鬓影斜。", 
            "课儿晓起洗铅华。", 
            "一任琐窗开尽，半帘花。", 
            "续史齐班女，知书比谢家。", 
            "碧苔小径静无哗。", 
            "想像当年韦母，隔轻纱。"
        ], 
        "title": "南柯子 其二 题扇面美人课子图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "柳色摇金，莺声如剪。", 
            "谁打叠、春光成片。", 
            "落花风，寒食雨，想海棠睡晚。", 
            "重帘深院。", 
            "何限离情，这般消遣。", 
            "收拾去、韶光一半。", 
            "语东君，留暮景，把芳菲莫捲。", 
            "人归非远。"
        ], 
        "title": "锦帐春 春暮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "往日悬弧帘捲处。", 
            "花满兰房，丝竹风前度。", 
            "绿酒红灯云影驻。", 
            "斑衣儿女欢声絮。", 
            "今夜孤衾庾岭暮。", 
            "海角笙歌，无奈思千绪。", 
            "料得香闺人澹伫。", 
            "好教归梦随潮去。"
        ], 
        "title": "凤栖梧 其一 初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "罨画溪边园千亩。", 
            "有客高怀，欲与前贤耦。", 
            "种橘千林霜落后。", 
            "洞庭何似丹阳守。", 
            "绀碧剖来香雾陡。", 
            "摘句雕盘，好倩红酥手。", 
            "当日巴邛君忆否。", 
            "此中不减商山叟。"
        ], 
        "title": "凤栖梧 其二 题兰陵龚节孙种橘图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "万顷澄江翻石。", 
            "一叶渔舟，横吹中流笛。", 
            "漠漠闲云汀草碧。", 
            "高岩飞练悬千尺。", 
            "惊起眠鸥涛欲立。", 
            "囗写沧洲，道是龙眠笔。", 
            "梦到五湖三亩宅。", 
            "晨钟唤醒金门客。"
        ], 
        "title": "凤栖梧 其三 题张卣臣所藏画册", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘栊悄。", 
            "流苏小。", 
            "薰笼斜倚香还袅。", 
            "欢方嫩。", 
            "愁来顿。", 
            "纤腰非旧，湘裙争寸。", 
            "褪。", 
            "褪。", 
            "褪。", 
            "钗轻掉。", 
            "梅如笑。", 
            "银缸生晕灯花爆。", 
            "春将近。", 
            "鸿无信。", 
            "天涯人远，金钱难问。", 
            "恨。", 
            "恨。", 
            "恨。"
        ], 
        "title": "钗头凤 闺怨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小雨才收风谡谡。", 
            "修篁交响阑干曲。", 
            "澄湛一泓鸂鶒浴。", 
            "酣睡足。", 
            "鸟啼疑傍山家宿。", 
            "潇洒闲阶桐覆屋。", 
            "花开花落无拘束。", 
            "门外任他车马簇。", 
            "人新沐。", 
            "鬓云低映窗纱绿。"
        ], 
        "title": "渔家傲 其一 雨后", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "朝霁窥窗三径晓。", 
            "草堂昼静闻啼鸟。", 
            "插懂编篱随意好。", 
            "云自到。", 
            "落英一任西风扫。", 
            "啜茗摊书尘事少。", 
            "开残黄菊寒催早。", 
            "蚁战蜂围何日了。", 
            "青门道。", 
            "回头不满山人笑。"
        ], 
        "title": "渔家傲 其二 闲居", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "文吴中凋谢了。娄江留得西庐老。", 
            "茗碗香炉人静好。桐阴悄。", 
            "闲窗摹出山樵稿。词客画师称二妙。", 
            "蓬莱水浅乾坤小。一带林峦云浩渺。", 
            "尘事少。卧游似傍龙眠晓。"
        ], 
        "title": "渔家傲 其三 题王烟客摹黄鹤山樵画册", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "冰雪柴门，寂寞岁寒时候。", 
            "跳双丸、悬弧今又。", 
            "风尘澒洞人非旧。", 
            "剩得闲身，浪逐烟波叟。", 
            "叹种种颠毛，不堪回首。", 
            "春酿熟、好烹羔剪韭。", 
            "佳人翠袖殷勤，且主盟花月，漫说经纶手。"
        ], 
        "title": "锦缠道 初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "杏花烟，榆荚雨。", 
            "绿映平桥，又见春如许。", 
            "油壁车轻寒食路。", 
            "细草芳樽，邀取春光驻。", 
            "啭莺楼，归雁浦。", 
            "柳外梨梢，愁煞长亭暮。", 
            "天意也知离别苦。", 
            "片片轻云，遮断人行处。"
        ], 
        "title": "苏幕遮 其一 寒食", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "石林幽，茅屋小。", 
            "今古丹青，举似吴兴少。", 
            "蜀客移家浮玉峭。", 
            "供养烟云，挥手红尘早。", 
            "片帆轻，岚翠袅。", 
            "宛委词人，携得江山到。", 
            "懒瓒风流浑未杳。", 
            "几幅溟濛，过眼匡庐晓。"
        ], 
        "title": "苏幕遮 其二 彭湖舟中，题弘载所藏吕半隐画册", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "急雨斜风临槛听。", 
            "疏阑晚霁花初醒。", 
            "又逢此夕会天孙，频揽镜。", 
            "怜清景。", 
            "细数流年心自省。", 
            "一片秋云筵际暝。", 
            "杯光浮动星河影。", 
            "烛花重剪话团圞，萤不定。", 
            "喧才静。", 
            "新月窥人苔满径。"
        ], 
        "title": "天仙子 七夕小饮，用张先韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春色浑如昨。", 
            "烧烛闻宵柝。", 
            "追思往事总成尘，错。", 
            "错。", 
            "错。", 
            "出岫闲云，忘机鸥鸟，那堪耽搁。", 
            "三载甘萧索。", 
            "又被浮名缚。", 
            "重来人事一翻新，薄。", 
            "薄。", 
            "薄。", 
            "爆竹声中，屠苏杯底，且同斟酌。"
        ], 
        "title": "醉春风 除夕", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "赵苑烟霏，青入春山如画。", 
            "叹无端、钓纶收罢。", 
            "轻寒轻暖，有晴郊车马。", 
            "那堪酬、好天良夜。", 
            "朱门绮户，处处秋千高挂。", 
            "斗新妆、东风帘下。", 
            "花朝孤邸，怕酒阑灯灺。", 
            "何时向、成都占卦。"
        ], 
        "title": "谢池春 花朝", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帝城九日晴偏好，叹秋水、芦花老。", 
            "送目登楼云浩渺。", 
            "疏林烟霭，夕阳宫阙，数点苍山小。", 
            "经年车马东华道。", 
            "节序匆匆、寒霜早。", 
            "遥忆东篱花绽了。", 
            "新醪才熟，茱萸同插，一个人儿少。"
        ], 
        "title": "青玉案 其一 重阳", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "落花飞絮游丝罥。", 
            "傍若个、秋千院。", 
            "凤子蜻蛉双翅颤。", 
            "寻香沾粉，缀红成片。", 
            "莫使愁人见。", 
            "绿烟如织银塘慢。", 
            "性癖长耽花鸟伴。", 
            "苦被黄尘催鬓短。", 
            "谢池春咏，滕王蝶恋。", 
            "写入轻罗扇。"
        ], 
        "title": "青玉案 其二 题扇面蜂蝶", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "妆阁灯红，王孙草碧。", 
            "惊烽火、罗袖啼痕，忆远棹、粉奁寒夕。", 
            "对东风，两地牵愁，韶光抛掷。", 
            "今日江帆回北。", 
            "满船春色。", 
            "雕笼锁、鹦鹉音圆，名香选、鹧鸪斑擘。", 
            "报深闺，不爽刀环，海南归客。"
        ], 
        "title": "两同心 岭南归兴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "日射晴江，影动柳塘花坞，斗芳菲，榆烟杏粥。", 
            "五陵游冶，踏河桥新绿。", 
            "对东风，笑人孤独。", 
            "朱门此日，座拥满堂丝竹。", 
            "鹧斑烧，翠围红簇。", 
            "天涯人远，冷奁香钗玉。", 
            "怕消减，金蝉一束。"
        ], 
        "title": "卖花声 其一 清明", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "炎熇沾衣，骤雨忽来庭院。", 
            "洗京尘、不须纨扇。", 
            "凉飔入幕，袅孤灯零乱。", 
            "喜天际、轻雷渐远。", 
            "披襟杂坐，朋辈风流萧散。", 
            "遣闲情，蛮笺茗碗。", 
            "最关人意，有檐花红绽。", 
            "任阴晴、浮云舒展。"
        ], 
        "title": "卖花声 其二 夏日雨中", 
        "type": "词", 
        "yun": null
    }, 
    {
        "author": "曹锡圭", 
        "era": "清", 
        "subtype": "七言绝句", 
        "text": [
            "禁烟时节正东风，蝶舞莺啼恋落红。", 
            "一寸回肠十年事，都来夜半雨声中。"
        ], 
        "title": "寒食", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "撩乱西风径竹斜，一天霜气噤寒鸦。", 
            "羊权老大风情减，孤负仙人绿萼华。"
        ], 
        "title": "梅花", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾是松林暮憩时，淡妆素服最相宜。", 
            "野烟疏月不成片，翠羽无端飞上枝。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "蜀王旧植匝川原，肯为寻幽到水源。", 
            "一片芳华楼上月，春来还照合江园。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其二", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "花发扬州意肯消，平分好咏入官寮。", 
            "一从何逊閒居后，无复新诗慰寂寥。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其三", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "当年和靖慰调饥，无恙西湖旧宅非。", 
            "野鹤不知人去久，天寒犹傍故山飞。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其四", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "陆范风流并劫灰，一枝聊赠见清才。", 
            "即今春满长安道，无复江南驿使来。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其五", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "姑射仙人绝世姿，乱山残雪水边篱。", 
            "袁丰但解倾城笑，孤负寒香落酒卮。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其六", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "领取清标作散香，小桥流水送斜阳。", 
            "南湖荒圃都萧瑟，犹说当年玉照堂。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其七", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "几树参差白玉条，山城水驿见舒翘。", 
            "年来驴背诗情减，风雪何人过灞桥。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其八", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "离离残竹羃溪斜，古木烟荒噪暮鸦。", 
            "恰记女红馀志语，寄春封赠入南华。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其九", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冷香轻逐晓烟霏，却被野风吹上衣。", 
            "恍记重游李供奉，慈恩荒草绿英稀。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "张镃当日品花宜，微雪山林野水湄。", 
            "背立东风著寒色，不教吹酒上凝脂。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "斜月疏灯照夜珠，淩庐台静长青芜。", 
            "销魂缟袂朝元日，不见新词缀石湖。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十二", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "独倚西风醉醁醽，云阶月地几垂青。", 
            "破寒岁岁催人老，摇落王家顿有亭。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十三", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "千树琼瑶附一椽，琅邪旧隐小游仙。", 
            "于今开落无人问，九里山中生暮烟。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十四", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "寿阳宫禁玉阑干，五出妆成额上看。", 
            "只恐掖庭春事晚，落花深处不胜寒。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十五", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "佳人相照冶城游，桃李风光占上头。", 
            "横笛玉箫更凄咽，诗成江令不胜愁。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十六", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "上元灯火春常在，晴雪溪桥晚更清。", 
            "高树悬冰碍攀折，单衣终笑庾兰成。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十七", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "迢迢落素混池冰，庭树翻光夜气凝。", 
            "除是王筠写伊郁，几人和得孔中丞。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十八", 
        "type": "绝句", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "寒林日暮弄孤芳，解佩江妃浅淡妆。", 
            "惟有心情传不得，云英亲为捣元霜。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其十九", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江云照水垂垂发，陇树经春澹澹浮。", 
            "一缕冻烟飞不起，暝痕催雨过吴头。"
        ], 
        "title": "梅花杂咏二十首仿渔洋秦淮杂诗体为章黻云（国华）作 其二十", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "淡烟寒月映芳姿，浣尽春愁只自知。", 
            "不信东君难忍俊，晓来吹酒上凝脂。"
        ], 
        "title": "梅花", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "啾啾宿鸟过南枝，冻月春烟好护持。", 
            "都道试灯风色暖，酒痕昨夜上凝脂。"
        ], 
        "title": "梅花杂题十四首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一缕生香渡水湾，柴门日暮酒人閒。", 
            "宵来清梦落何处，晴雪和烟淡著山。"
        ], 
        "title": "梅花杂题十四首 其二", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "姑射年年寄远思，山塘流水浣芳姿。", 
            "晓来和露研新墨，点缀烟光上折枝。"
        ], 
        "title": "梅花杂题十四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳情才系柳枝条，腊尽山家雪未消。", 
            "独立黄昏人不见，野钟催月过溪桥。"
        ], 
        "title": "梅花杂题十四首 其四", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "云气低衔野水清，仙人缟袂返瑶京。", 
            "一声翠羽碧山夜，酒力消时春月明。"
        ], 
        "title": "梅花杂题十四首 其五", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "落尽杨花不捲帘，早春诗句怕愁沾。", 
            "江城五月风和雨，玉笛声中昔昔盐。"
        ], 
        "title": "梅花杂题十四首 其六", 
        "type": "绝句", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冻香曾泛绮窗纱，飘落西湖处士家。", 
            "若问江南好风景，多应攀赠亚枝花。"
        ], 
        "title": "梅花杂题十四首 其七", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一枝疏影写娉婷，独立溪桥酒半醒。", 
            "鹤唳天寒人不见，冷烟斜月下西泠。"
        ], 
        "title": "梅花杂题十四首 其八", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "孤芳消瘦暮江涯，江树晶晶噪暮鸦。", 
            "绿蚁新醅寒夜永，灯前微雪堕檐花。"
        ], 
        "title": "梅花杂题十四首 其九", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "上元风信逗花梢，一片閒情落远郊。", 
            "孤笛无心怨流水，冻云搀梦过塘坳。"
        ], 
        "title": "梅花杂题十四首 其十", 
        "type": "绝句", 
        "yun": "肴"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "倒影低衔野水清，每缘芳树结遥情。", 
            "鹤声为报霜华晚，山寺焚香待月明。"
        ], 
        "title": "梅花杂题十四首 其十一", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小庭新月报更迟，粉蝶和烟抱亚枝。", 
            "正是江南好春节，昔耶花落雨晴时。"
        ], 
        "title": "梅花杂题十四首 其十二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "杈枒老树出垣墙，零落垣衣锁暗香。", 
            "夜静谁家倚孤笛，茜纱窗外月如霜。"
        ], 
        "title": "梅花杂题十四首 其十三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "铅华沉照咏花人，疏影依稀为写真。", 
            "冰雪不曾销艳骨，画梁夜夜起歌尘。"
        ], 
        "title": "梅花杂题十四首 其十四", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "邓尉梅花天下稀，罗浮山中春雪霏。", 
            "江南春色不曾好，晓风吹梦行人归。"
        ], 
        "title": "为广东梁范屏（模）写梅", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冰玉嶒崚照石矼，芳心肯为岁寒降。", 
            "摩霄黄鹄不知处，玉笛一声凌大江。"
        ], 
        "title": "青浦金剑花（咏榴）同年索书系以绝句", 
        "type": "绝句", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "难得江妃春恨消，长门日日长愁苗。", 
            "君王若喻楼东意，莫遣珍珠慰寂寥。"
        ], 
        "title": "为鲤南四弟家修写梅系以八绝句 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "中洲写影月昏黄，吹罢参差两渺茫。", 
            "剩有清愁寄修竹，只应珠泪满潇湘。"
        ], 
        "title": "为鲤南四弟家修写梅系以八绝句 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "当年和靖托良谋，大好湖山占上游。", 
            "秾李夭桃争后起，任凭经过不回头。"
        ], 
        "title": "为鲤南四弟家修写梅系以八绝句 其三", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绮窗别后换春晖，两载花时意绪违。", 
            "花若能言还太息，陇头风雪未曾归。"
        ], 
        "title": "为鲤南四弟家修写梅系以八绝句 其四", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "神仙眷属帝王师，南望湖门重有思。", 
            "传说客星休犯座，富春招隐已多时。"
        ], 
        "title": "为鲤南四弟家修写梅系以八绝句 其五", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风送暖开脂盝，明月无心照昔耶。", 
            "倘念羊权无限意，莫教吹损亚枝花。"
        ], 
        "title": "为鲤南四弟家修写梅系以八绝句 其六", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春归江上最思君，啼鸟邻家怅薄曛。", 
            "今夜可知明月里，冷香喷醒一窗云。"
        ], 
        "title": "为鲤南四弟家修写梅系以八绝句 其七", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山塘流水怅前尘，强勒馀寒避早春。", 
            "毕竟东君情意厚，迟开留待未归人。"
        ], 
        "title": "为鲤南四弟家修写梅系以八绝句 其八", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "陈王才尽怨芳菲，一掬閒愁寄宓妃。", 
            "小别芝田风色改，年年著破五铢衣。"
        ], 
        "title": "梅花绝句奉果园叟八首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春光过处半凄迷，梦旧沉沉化雪泥。", 
            "曾是上元灯火夜，一庭新月乳鸦啼。"
        ], 
        "title": "梅花绝句奉果园叟八首 其二", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "强冒师雄汗漫游，鸟啼山境更清幽。", 
            "宵来残醉人何处，明月天涯挂暮愁。"
        ], 
        "title": "梅花绝句奉果园叟八首 其三", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "传说江妃粉黛销，长门终日雨萧萧。", 
            "三郎毕竟多才思，尚有珍珠慰寂寥。"
        ], 
        "title": "梅花绝句奉果园叟八首 其四", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "北风猎猎撼庭柯，小拨炉灰日已矬。", 
            "老鹤不飞江树暝，满城微雪夜寒多。"
        ], 
        "title": "梅花绝句奉果园叟八首 其五", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "擪笛高楼酒力降，碧天如水泼空江。", 
            "东风无力绵春思，化作晴云下绮窗。"
        ], 
        "title": "梅花绝句奉果园叟八首 其六", 
        "type": "绝句", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "经年花事问东皇，粉蝶垂垂春恨长。", 
            "自有旧痕寻不得，野烟和梦堕寒塘。"
        ], 
        "title": "梅花绝句奉果园叟八首 其七", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "好凭佳处结茅庵，十里空山静气涵。", 
            "海上春光飞不到，天风吹我下江南。"
        ], 
        "title": "梅花绝句奉果园叟八首 其八", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白云下垂山曲深，明月欲素高烟沉。", 
            "谁家怨女夜吹笛，雪花飞上红罗襟。"
        ], 
        "title": "梅花绝句", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "孤芳挨过岁寒时，春酒霞痕碧玉姿。", 
            "最是心情传不得，晓云微雨湿胭脂。"
        ], 
        "title": "红梅", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "迢迢流水寄相思，缘萼仙人信有之。", 
            "应是羊权未归去，泪和春雨化胭脂。"
        ], 
        "title": "潍邑诗人丁三叔言（锡纶）索画梅媵之以诗", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "家住罗浮西复西，冻云衔山低复低。", 
            "美人日暮重延伫，雪花没过郎马蹄。"
        ], 
        "title": "陈桂五（昌燕）年弟索画梅以小秦王调题之", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冷淡知交付醁醽，山桥江店枉垂青。", 
            "比来若问东吴使，醋浸曹公第几瓶。"
        ], 
        "title": "题梅三首 其一", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "贳酒罗浮何处村，频年开落暗销魂。", 
            "九疑仙子寻常见，为避东君不出门。"
        ], 
        "title": "题梅三首 其二", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "桓伊三弄出柯亭，袅袅新愁不可听。", 
            "昨夜东风潮信长，梦和残月吊湘灵。"
        ], 
        "title": "题梅三首 其三", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "草草斜阳度水湾，乱鸦黄叶满柴关。", 
            "多因懒逐东风嫁，屡被催妆不出山。"
        ], 
        "title": "梅花绝句四首 其一", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山嘴无端三四花，每从清淡见风华。", 
            "白云笑我不归去，输与桥南卖酒家。"
        ], 
        "title": "梅花绝句四首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春情如梦复如丝，姑射仙人照眼迟。", 
            "偏是骑驴江路晚，湿云飞上最高枝。"
        ], 
        "title": "梅花绝句四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "寻觅寒香又一年，稯鞋踏遍坠崖边。", 
            "乱山冰雪不知处，梦与鹤声飞上天。"
        ], 
        "title": "梅花绝句四首 其四", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "休将往迹问林逋，老鹤归来觅旧株。", 
            "除是孤山一卷石，不随春涨过西湖。"
        ], 
        "title": "为秦伯未之济画梅繫以截句四首 其一", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "疏树垂垂弱不支，几经开折渐离披。", 
            "何郎已别扬州月，江上元宵属阿谁。"
        ], 
        "title": "为秦伯未之济画梅繫以截句四首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "疏影倚斜落片云，一声翠羽夜初分。", 
            "酒香十里山灵醉，微雪消时说与君。"
        ], 
        "title": "为秦伯未之济画梅繫以截句四首 其三", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "蜀王小苑报春回，杳霭东风动地来。", 
            "最是不堪追忆处，江南江北旧楼台。"
        ], 
        "title": "为秦伯未之济画梅繫以截句四首 其四", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "岁尽山虚萎众芳，小桥流水漾寒光。", 
            "酒人梦醒月西堕，倒落一枝春影长。"
        ], 
        "title": "梅花绝句二首 其一", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "雪后骚骚风满林，每缘香屑托微吟。", 
            "遥知色相难为借，一缕清寒下碧岑。"
        ], 
        "title": "梅花绝句二首 其二", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "张镃玉照堂中品，化作曹公醋几瓶。", 
            "正是江楼倚孤笛，白云啼鸟一时醒。"
        ], 
        "title": "梅花二首 其一", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾是江南二月时，落花如片雨如丝。", 
            "相思又值春归后，闷对东风画折枝。"
        ], 
        "title": "梅花二首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "断木溪桥临水村，袅烟和月向黄昏。", 
            "独怜桃杏追陪晚，狼籍东风涴酒痕。"
        ], 
        "title": "梅花杂题四首 其一", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "大好湖山未肯违，缟衣薄暮见应稀。", 
            "隔溪风竹摇虚影，惊起霜禽背月飞。"
        ], 
        "title": "梅花杂题四首 其二", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "自昔张镃善品梅，年年玉照画堂开。", 
            "吾家亦有南湖在，领取寒香入酒杯。"
        ], 
        "title": "梅花杂题四首 其三", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "朝来春鸟唤提壶，春到南枝问有无。", 
            "我爱孤山林处士，不辞风雪过西湖。"
        ], 
        "title": "梅花杂题四首 其四", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "翠羽宵阑语未休，漫将玉笛唤春愁。", 
            "花前别有销魂处，风雪天涯独倚楼。"
        ], 
        "title": "梅花绝句四首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "淡烟漠漠晓霜漙，数尽归鸦怯暮寒。", 
            "小院无人香自静，月明扶影上阑干。"
        ], 
        "title": "梅花绝句四首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荒山何处觅春痕，酒力销时合断魂。", 
            "曾是独寻佳胜处，小桥流水入孤村。"
        ], 
        "title": "梅花绝句四首 其三", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故人消息今安在，迢递江南赠一枝。", 
            "自有清愁言不得，晓云微月立多时。"
        ], 
        "title": "梅花绝句四首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "野气无尘秀可餐，瑶林风约湿云团。", 
            "碧阑干外垂垂雪，日暮应怜翠袖寒。"
        ], 
        "title": "梅花绝句四首 其一", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "剪水冰花吹短篱，交横琼玉影参差。", 
            "酒阑人散月初堕，一掬芳心寄阿谁。"
        ], 
        "title": "梅花绝句四首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "王家顿有亭前树，移向江南选佛场。", 
            "应是梨桃非伴侣，不随春信入河阳。"
        ], 
        "title": "梅花绝句四首 其三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "难得清愁付酒杯，残香漠漠下林隈。", 
            "酸心莫向花前发，待看梢头结果来。"
        ], 
        "title": "梅花绝句四首 其四", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "道上几青眼，偕行只弟兄。", 
            "何图共欣赏，及此慰平生。", 
            "险语沧溟破，高歌金石声。", 
            "明朝相送处，浑欲不胜情。"
        ], 
        "title": "奉和益生赠言", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "天地一何窄，风尘此壮游。", 
            "骅骝发清晓，鹞隼健高秋。", 
            "别意林花谢，雄文海气遒。", 
            "男儿好自立，莫漫侣閒鸥。"
        ], 
        "title": "送鲤南之苏州即次留别韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "噫气发刁调，灵胥怒未消。", 
            "鱼龙捣夜窟，风雨战春潮。", 
            "湖树和云重，楼船赴海遥。", 
            "欲将归梦续，灯火记来宵。"
        ], 
        "title": "轮舶夜行喧填奋发，有惊雷怒涛之声。枕上赋此以寄旅怀", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "江海渺无极，鸡栖感慨多。", 
            "纵非人事改，还奈客愁何。", 
            "梦冷花花界，诗成草草歌。", 
            "临风惆怅处，归思隔长河。"
        ], 
        "title": "申浦感怀次张雄伯同年韵二首 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独夜觉无侣，疏灯照苦吟。", 
            "思和残雨断，魂傍晓钟沉。", 
            "芳草不遗远，绨袍空好音。", 
            "君山试回首，寥落望乡心。"
        ], 
        "title": "申浦感怀次张雄伯同年韵二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "贞娘渺何所，落日满苏台。", 
            "溪水依人静，山光抱影来。", 
            "钟催啼鸟歇，林锁野花开。", 
            "回首登临处，长吟一俯徊。"
        ], 
        "title": "和欧阳香蝶暮游虎邱", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "草露湿人影，天风吹树根。", 
            "遥情澄爽夕，愁绪入秋门。", 
            "月落易成忆，灯阑每断魂。", 
            "谁怜岑寂意，无梦又黄昏。"
        ], 
        "title": "秋虫二首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "哀乐并中岁，凉秋感鬓丝。", 
            "况当淆絮语，无处慰相思。", 
            "木末层云暮，莓墙暗雨时。", 
            "天涯芳草歇，羁客欲何之。"
        ], 
        "title": "秋虫二首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "昔闻破山寺，今践古丛林。", 
            "野鸟唤行客，路旁秋草深。", 
            "回溪抱人影，落日繫乡心。", 
            "送我碧山下，寒泉空好音。"
        ], 
        "title": "兴福寺次常少府韵", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山门何代启，草路没高岗。", 
            "独鸟骇人影，幽花扶女墙。", 
            "萧台吴鹤市，言墓鲁灵光。", 
            "吊古一长叹，秋风来大荒。"
        ], 
        "title": "虞山门", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "何年封植此，乔木已成林。", 
            "一夜北风起，乱山黄叶深。", 
            "寒潭新镜藻，荒礀古琴心。", 
            "石磴经行处，鸟啼空好音。"
        ], 
        "title": "兴福寺再叠常少府韵", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "风萍殊偶尔，登眺亦相从。", 
            "南郭一为别，西山无此踪。", 
            "孤吟籍衰草，遗响咽寒松。", 
            "天末夕阳下，横江浮乱峰。"
        ], 
        "title": "登眺虞山门有怀德恭", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "沧海渺然去，云霄一羽毛。", 
            "乱流出平野，落日响寒涛。", 
            "边障风云接，山崖禽鸟号。", 
            "谁怜匣中剑，郁怒感萧骚。"
        ], 
        "title": "梦中得", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独立感寥廓，那堪又送秋。", 
            "寒风送山谷，猎火上城楼。", 
            "辽海荒边备，孤亭回暮愁。", 
            "谁家江上月，夜夜大刀头。"
        ], 
        "title": "望湖亭晚眺", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "亦知同逆旅，临别转凄然。", 
            "落日照寒思，疏灯催夜眠。", 
            "湖山离合感，江海泬寥天。", 
            "愿托偕行侣，前途更著鞭。"
        ], 
        "title": "别叶氏书斋", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "日暮乡关远，羁栖困海多。", 
            "故人劳借问，为客意云何。", 
            "晚食辛盘荐，清灯子夜歌。", 
            "天涯从此去，挥手渺长河。"
        ], 
        "title": "别张雄伯同年即次其秋思韵二首 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "君道忽中改，嗟予独苦吟。", 
            "文章成灰槁，琴剑听消沉。", 
            "动地发遐响，钧天无赏音。", 
            "片言感嘲讽，寥落古人心。"
        ], 
        "title": "别张雄伯同年即次其秋思韵二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "作客萧湘夜，光阴又隔年。", 
            "如何天上月，还向别时圆。", 
            "春水杳然去，早花空自怜。", 
            "谁家凝望久，更静未成眠。"
        ], 
        "title": "元宵三首（戊申） 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "沧海飘萍去，微尘浩劫更。", 
            "迦陵期共命，断竹怨孤生。", 
            "多事飞天镜，来窥不夜城。", 
            "相闻惟爆竹，都作别离声。"
        ], 
        "title": "元宵三首（戊申） 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "富贵倘来物，何年爇冷灰。", 
            "夕阴连野草，春恨满江梅。", 
            "灯市银花减，桥门铁锁开。", 
            "遥怜儿女忆，旧意重徘徊。"
        ], 
        "title": "元宵三首（戊申） 其三", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "湮郁满中古，横流鸣不平。", 
            "江湖剩意气，天地几浮生。", 
            "潮打长鲸立，烟荒独鸟明。", 
            "抱奇当待价，无任念归耕。"
        ], 
        "title": "舟中望海二首 其一", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "黝然湛深碧，蹴起浪头花。", 
            "目力不到处，岂知天有涯。", 
            "怒涛鸣海蛰，薄雨送神鸦。", 
            "变化鱼龙惯，池中莫更嗟。"
        ], 
        "title": "舟中望海二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "斜阳半城郭，平楚下寒烟。", 
            "芳草催鶗鴂，疏林响暮蝉。", 
            "青山旧游地，纨扇已凉天。", 
            "无任登临感，归途一惘然。"
        ], 
        "title": "秋日登城次郭三十三竹汀（恩闿）韵", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "瑶瑟怨清夜，秋怀带雨酲。", 
            "云山逃岁月，风柝动关城。", 
            "衰俗文章贱，多閒髀肉生。", 
            "蒪鲈乡梦阔，张翰有馀情。"
        ], 
        "title": "旅夜次竹汀韵", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "莽莽神州地，儒生中夜愁。", 
            "尘沙埋剑气，风雨乱更筹。", 
            "边郡思充国，时名愧介休。", 
            "殷忧方漆室，未暇稻粱谋。"
        ], 
        "title": "不寐次竹汀韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "玉关征戍卒，闻道十年还。", 
            "书剑南州客，焉支北地山。", 
            "黄河仍入塞，黑暗乍通蛮。", 
            "问讯筹边将，谁能定郅兰。"
        ], 
        "title": "闻道次竹汀韵", 
        "type": "律诗", 
        "yun": null
    }, 
    {
        "author": "曹鉴彝", 
        "era": "清", 
        "subtype": "五言律诗", 
        "text": [
            "卒岁此优游，閒情付狎鸥。", 
            "山川化陈迹，风雨此登楼。", 
            "举世无青眼，而今竟白头。", 
            "故乡归未得，乘化复何忧。"
        ], 
        "title": "偶成", 
        "type": "律诗", 
        "yun": "尤"
    }, 
    {
        "author": "曹鉴徵", 
        "era": "清", 
        "subtype": "七言律诗", 
        "text": [
            "西蜀东吴万里余，那堪薄宦久离居。", 
            "舅甥忽忆三年别，乡国初逢一纸书。", 
            "明月啼猿巫峡迥，秋风落木锦江虚。", 
            "何缘得贳郫筒酒，将问云安丙穴鱼。"
        ], 
        "title": "得魏子存舅氏蜀中书", 
        "type": "律诗", 
        "yun": "鱼"
    }, 
    {
        "author": "曹鉴微", 
        "era": "清", 
        "subtype": "七言绝句", 
        "text": [
            "春入中原花满枝，边庭春尽柳无丝。", 
            "交河三月方开冻，流到家乡恐亦迟。"
        ], 
        "title": "边词 其一", 
        "type": "绝句", 
        "yun": "支"
    }, 
    {
        "author": "曹鉴微", 
        "era": "清", 
        "subtype": "七言绝句", 
        "text": [
            "黄云万里雁横秋，紫塞千山拥戍楼。", 
            "碛里月明人尽望，笛声吹彻古凉州。"
        ], 
        "title": "边词 其二", 
        "type": "绝句", 
        "yun": "尤"
    }, 
    {
        "author": "曹锡圭", 
        "era": "清", 
        "subtype": "七言律诗", 
        "text": [
            "曲阑干外小楼头，芳草青青逝水流。", 
            "明月黄昏人乍别，落花帘幕雨初收。", 
            "张衡诗就金刀暗，潘岳吟成玉镜秋。", 
            "最是好风吹不到，五侯亭馆野人舟。"
        ], 
        "title": "咏愁", 
        "type": "律诗", 
        "yun": "尤"
    }, 
    {
        "author": "曹锡宝", 
        "era": "清", 
        "subtype": "七言绝句", 
        "text": [
            "剪彩裁琼苦用心，平生蒙叟是知音。", 
            "西昆亦有传衣派，持论新城太刻深。"
        ], 
        "title": "读钝吟集", 
        "type": "绝句", 
        "yun": "侵"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "潮声喧野渡，早起挂孤篷。", 
            "梦断数行雁，秋深两岸枫。", 
            "荒城寒雾外，残月乱流中。", 
            "不尽烟波兴，扁舟信晓风。"
        ], 
        "title": "早发", 
        "type": "律诗", 
        "yun": "东"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "碧草侵平岸，闲阶长绿苔。", 
            "林风凉不歇，溪鸟去仍回。", 
            "帘为尘多下，花知客到开。", 
            "傍桥流水曲，处处种官梅。"
        ], 
        "title": "访叶恒斋舍人南屏诗屋", 
        "type": "律诗", 
        "yun": "灰"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "日落江沙白，潮来众壑鸣。", 
            "云山回暝色，风雨送秋声。", 
            "生计天涯少，文章道路轻。", 
            "年年萧瑟意，愁绝对江城。"
        ], 
        "title": "秋日南城晚眺", 
        "type": "律诗", 
        "yun": "庚"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "郊居契幽寂，归趣入尘氛。", 
            "持此谢芳草，因之惭白云。", 
            "沙寒遍积雪，林寂兼斜曛。", 
            "君听天外雁，寥寥声念群。"
        ], 
        "title": "岁尽茭门言归作", 
        "type": "律诗", 
        "yun": "文"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "策蹇凌霜坂，风高木叶乾。", 
            "空山秋易老，绝塞气先寒。", 
            "肃肃车徒静，迢迢鼓角残。", 
            "幸依仙仗近，行路敢云难。"
        ], 
        "title": "早寒", 
        "type": "律诗", 
        "yun": "寒"
    }, 
    {
        "author": "曹锡宝", 
        "era": "清", 
        "subtype": "五言律诗", 
        "text": [
            "高岭倚层穹，寒生万壑中。", 
            "惊沙常暗日，衰草自生风。", 
            "霜落征衣薄，秋高塞马雄。", 
            "挥鞭一长望，烟树正空濛。"
        ], 
        "title": "塞上", 
        "type": "律诗", 
        "yun": "东"
    }, 
    {
        "author": "曹锡宝", 
        "era": "清", 
        "subtype": "七言律诗", 
        "text": [
            "雄关高并太清连，终古风云壮北燕。", 
            "山自朔庭环九域，城联辽海控三边。", 
            "牧羝沙暖空榛莽，饮马泉清绝瘴烟。", 
            "盛代即今虚斥堠，秋光满目覆平田。"
        ], 
        "title": "秋日塞上杂咏 其一", 
        "type": "律诗", 
        "yun": "先"
    }, 
    {
        "author": "曹锡宝", 
        "era": "清", 
        "subtype": "七言律诗", 
        "text": [
            "乌桓城下阵云黄，白马关前月似霜。", 
            "百战雄图余玉垒，累朝形势固金汤。", 
            "天晴铁骑排空见，日落龙沙四望长。", 
            "惟有泺江呜咽水，年年常自绕边墙。"
        ], 
        "title": "秋日塞上杂咏 其二", 
        "type": "律诗", 
        "yun": "阳"
    }, 
    {
        "author": "曹鋡", 
        "era": "清", 
        "subtype": "五言律诗", 
        "text": [
            "何处携尊酒，东皋旧草堂。", 
            "雨残沙路细，风软药苗香。", 
            "巢燕非时出，山蜂底事忙。", 
            "老亲怜弱稚，欢喜故相将。"
        ], 
        "title": "伏日同伯兄眉庵松茨消暑", 
        "type": "律诗", 
        "yun": "阳"
    }, 
    {
        "author": "曹鋡", 
        "era": "清", 
        "subtype": "五言律诗", 
        "text": [
            "竹舆随径转，萝薜挂烟霄。", 
            "石险偏横树，溪回屡渡桥。", 
            "雾收方见日，云聚即成潮。", 
            "潇洒红尘外，青山认寂寥。"
        ], 
        "title": "入山晓行", 
        "type": "律诗", 
        "yun": "萧"
    }, 
    {
        "author": "曹鋡", 
        "era": "清", 
        "subtype": "五言律诗", 
        "text": [
            "人多穿洞出，路狭碍枯藤。", 
            "怪石如迎客，山猿不避僧。", 
            "疏林飞瀑落，绝壑乱云蒸。", 
            "素有登临兴，梯霞上百层。"
        ], 
        "title": "入紫翠林", 
        "type": "律诗", 
        "yun": "蒸"
    }, 
    {
        "author": "曹鋡", 
        "era": "清", 
        "subtype": "五言律诗", 
        "text": [
            "山涌涛千尺，晴堆雪一溪。", 
            "雨随云去住，烟接树高低。", 
            "路尽疑天逼，峰尊与日齐。", 
            "扫苔聊独憩，摩壁好留题。"
        ], 
        "title": "坐响雪亭", 
        "type": "律诗", 
        "yun": "齐"
    }, 
    {
        "author": "曹鋡", 
        "era": "清", 
        "subtype": "五言律诗", 
        "text": [
            "嵯岈开线路，杖履莫辞难。", 
            "岚气千岩雨，山风六月寒。", 
            "石欹防客过，松古学龙蟠。", 
            "纵目遐荒外，方知天地宽。"
        ], 
        "title": "登文殊院", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": null, 
        "text": [
            "夜寒侵夜幕，深阶庭积雨。", 
            "更鼓沉幽房，黯淡生夕阴。", 
            "金鸡中夜破好梦，寒灯无花明照心。", 
            "摩霄黄鹄飞不得，愁城压破葡萄衾。", 
            "葡萄衾暖香炭灰，流霞春冻黄金杯。"
        ], 
        "title": "春夜怨", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "树头老乌啼哑哑，当年游子初离家。", 
            "阶庭无人閒绣幕，经时暗雨生昔耶。", 
            "昏灯照梦苦无影，梦回又恐天无涯。", 
            "黛蛾晕绝青铜镜，阶前愁谢菖蒲花。"
        ], 
        "title": "春夜吟和鲤南", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "天地本非隘，所在遗阻修。", 
            "蜩鸠抢枋榆，良非南溟俦。", 
            "壮夫负奇气，一出汗漫游。", 
            "朝发扬子江，夕至东海头。", 
            "观水知所积，轰然负大舟。", 
            "日暮天鼓鸣，惊飙亦已遒。", 
            "遐哉神禹绩，漭瀁不可求。", 
            "谁将补天笔，淄此万里流。"
        ], 
        "title": "古意", 
        "type": "古风", 
        "yun": "尤"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君不见，雁门秋风送寒雁，关山寄处如传箭。", 
            "又不见，河阳芳树赛春华，昔时霞兰今泥沙。", 
            "人生欢会在杯酒，安能郁郁空嗟呀。", 
            "君不见，北芒蒿里一抔土，下有松楸泣风雨。", 
            "刘伶杜康古有名，几人学得尧舜禹。", 
            "华灯光照金错卮，日月弦望会几时。"
        ], 
        "title": "将进酒于伊舫同年（湄）以螯酒见招情词悱恻作此报之", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "儒生不幸落尘网，酒酣耳热发奇想。", 
            "安能三绝身擅之，大好心手动倾赏。", 
            "果园先生儒雅师，好画兼好书与诗。", 
            "检搜当代得二妙，一双幼妇经色丝。", 
            "戊申十月岁将晏，我访果园初识面。", 
            "扶出琳琅资饱看，昔所未能今则见。", 
            "我闻古来文字之初先有画，铸鼎象物出神怪。", 
            "仓帝六书首象形，思邈作隶古法坏。", 
            "又闻宋元以来没骨之法称绝奇，后来居上信有之。", 
            "逸少俗书作鼻祖，二妙同原谁得知。", 
            "我生已晚非古处，愿求一精快心虑。", 
            "生羡先生并二难，抚此徬皇不忍去。"
        ], 
        "title": "为郭三蓉汀（恩孚）题二妙册页", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "天河西垂晓光澹，露下波回素秋暗。", 
            "红颜老去不回头，坠粉塘边留浅绀。", 
            "秋云阴阴化为雨，美人日暮嗟尘土。", 
            "幽房冷榭深复深，枉记汀洲采芳杜。", 
            "劝君莫听采莲歌，房空子出当奈何。", 
            "衣香扇影相代谢，飘零珠泪今则那。", 
            "缥渺空江寻不得，苦心水底遥相忆。"
        ], 
        "title": "残荷篇", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "白狼河北春冰坚，潍阳春树冻不妍。", 
            "陡然花发大如掌，莽宕银海旁无边。", 
            "拈花怀远寄不得，春鸦蓬蓬飞上天。", 
            "江南二月好春节，他年折柳难为别。"
        ], 
        "title": "春雪吟", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "潍阳三月花正妍，小家女儿登鞦韆。", 
            "中央立木上如盖，盖端周密朱绳悬。", 
            "危梯摇摇与绳接，攀援直上肩摩肩。", 
            "下有壮夫作驴马，转柱如毂不待鞭。", 
            "蜘蛛搏丝足拳曲，风吹蝴蝶飞上天。", 
            "眼花心眩不可状，掌中安得裙留仙。", 
            "可怜徒博行人笑，十万何曾名一钱。", 
            "吁嗟薄俗当可革，黑索何时驴马牵。"
        ], 
        "title": "鞦韆谣", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春江花暖深复深，江潭双鲤沉复沉。", 
            "头上青丝易成练，芳时难买千黄金。", 
            "佳人日暮掩芳榭，梨花烟草生夕阴。", 
            "山头夜半啼杜宇，白雪摇摇化为雨。"
        ], 
        "title": "白纻词", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "野荠甘如饴，杞芽良独苦。", 
            "甘苦不相借，物物各城府。", 
            "昔我别家时，繁条媚春煦。", 
            "时节辄回换，旧意今复睹。", 
            "日夕东南风，广陌扬尘土。", 
            "道远不能致，采芳待何补。"
        ], 
        "title": "春感四章 其一", 
        "type": "古风", 
        "yun": "麌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "垂垂株藤花，幽芳閟城郭。", 
            "风日扬其晖，当轩何炤灼。", 
            "感此青春生，坐愁红颜薄。", 
            "生无松柏性，时至殚零落。", 
            "所愿近君子，杂佩以为托。"
        ], 
        "title": "春感四章 其二", 
        "type": "古风", 
        "yun": "药"
    }, 
    {
        "author": "曹家达", 
        "era": "清", 
        "subtype": null, 
        "text": [
            "潍城高且长，东风飏浅沙。", 
            "麦苗何泥泥，野草亦已花。", 
            "仆夫歌况瘁，游子方无家。", 
            "登高望江流，江流天一涯。", 
            "谁怜行路心，化作从风车。"
        ], 
        "title": "春感四章 其三", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "苜蓿出西域，遗种无地无。", 
            "谁怜径寸草，旧为神马刍。", 
            "骏骨繁已朽，蹴者遭枉诛。", 
            "盛时为国珍，衰落弃路隅。"
        ], 
        "title": "春感四章 其四", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "高城月上蝙蝠飞，风沙袅袅吹罗衣。", 
            "谁家女儿惜芳菲，对景流连不忍归。", 
            "去年今日花事稀，鸟啼无泪清露晞。", 
            "可恨枝头胶漆非，欲倩东风气力微。", 
            "今年花发复增欷，城头日暮妃呼豨。", 
            "燕子留人暂忍饥，明年花下将谁依。", 
            "迢递关山送夕晖，泪眼天涯芳草肥。"
        ], 
        "title": "春城曲", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "风吹落红上翠翘，楚王宫中怜细腰。", 
            "回身抱影看不得，对此风花泪沾臆。", 
            "山上有山河间河，春归日暮当奈何。", 
            "镜中前夜老青娥，愁绝蜘蛛结网罗。"
        ], 
        "title": "伤春曲和丁文初（锡章）", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "杨柳迢迢霏路尘，俚歌嘈哳催芳辰。", 
            "白狼河水随春尽，燕子飞来傍路人。", 
            "观者环墙钱散雨，博兴小儿击节舞。", 
            "自言琅琊大道家，弟及九龄兄十五。", 
            "去年年荒家道亏，阿娘阿爷常忍饥。", 
            "五月离家未归去，愿得乐土共餔糜。", 
            "家住博兴陈户店，到此侨居大属餍。", 
            "多钱博得爷娘欢，侵早出门暮还念。", 
            "我从客岁来潍阳，骤闻此语心徬徨。", 
            "世间那有不根草，道上谁家年少郎。"
        ], 
        "title": "俚歌行", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "荍生陇亩间，离离杂奥草。", 
            "朝花晕微霞，似妾颜色好。", 
            "采置襟袖间，力薄忽已槁。", 
            "色衰爱亦弛，捐弃在中道。", 
            "传语采芳人，厥初勉自保。"
        ], 
        "title": "杂感二首 其一", 
        "type": "古风", 
        "yun": "皓"
    }, 
    {
        "author": "曹家达", 
        "era": "清", 
        "subtype": null, 
        "text": [
            "芍药名将离，此花古有之。", 
            "将花糅作羹，此意古未知。", 
            "阳春二三月，送君当路歧。", 
            "君如风中絮，妾如机上丝。", 
            "机丝早朱黄，风絮无还期。", 
            "烹尽将离花，当无肠断时。"
        ], 
        "title": "杂感二首 其二", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "学诗不能仙，有酒耻为佛。", 
            "江南东海滨，同时两怪物。", 
            "蛟龙化泥鳅，天地入芒芴。", 
            "风雷助升腾，山川为怫郁。", 
            "宙合殊藐小，何所容奇崛。", 
            "丰隆是良友，膏雨如纶綍。"
        ], 
        "title": "留别郭三果园二首 其一", 
        "type": "古风", 
        "yun": "物"
    }, 
    {
        "author": "曹家达", 
        "era": "清", 
        "subtype": null, 
        "text": [
            "闻道苦不早，所在争鸡虫。", 
            "笑彼人间世，荣瘁那可同。", 
            "依草而附木，恣睢为世雄。", 
            "异代方策间，乃成亡是公。", 
            "何怪宣尼后，屈节为家僮。"
        ], 
        "title": "留别郭三果园二首 其二", 
        "type": "古风", 
        "yun": "东"
    }, 
    {
        "author": "曹家达", 
        "era": "清", 
        "subtype": null, 
        "text": [
            "百丈山头啼杜宇，东风瘦尽梨花雨。", 
            "雨湿阶庭生夕烟，愿随明月飞上天。", 
            "可怜数尽谯楼鼓，缺复缺兮夜三五。"
        ], 
        "title": "题吴门袁恂如梨花春雨图三首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "天帝一醉呼不醒，巫阳下招天冥冥。", 
            "啼鹃不向天涯路，衔花燕子怀芳馨。", 
            "蛛尘暗雨日复夕，一寸柔肠化百千。"
        ], 
        "title": "题吴门袁恂如梨花春雨图三首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "梨花垂垂白雪香，欲饮不饮泪满觞。", 
            "问君何所思，乃在广莫之野无何有之乡。", 
            "上有青冥高天下渌水，魂魄不到关山长。", 
            "年年春雨阶头石，泪下苔花化成碧。"
        ], 
        "title": "题吴门袁恂如梨花春雨图三首 其三", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "向生协吕称绝奇，中年高卧君山陲。", 
            "解衣磅礴出毫素，大书特书臣能为。", 
            "僵立熊罴走蛟兕，倒挟雷火光陆离。", 
            "时衰文士贱如土，反来市上学作医。", 
            "医乎医乎勿轻试，主人半纸麋鹿醉。"
        ], 
        "title": "向协吕（矩诲）书法歌", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "春花艳艳隔云端，石榴多子心更酸。", 
            "阿侯傍母作娇态，向来不识关山寒。", 
            "关山直北道路长，交河木落天雨霜。", 
            "年年砧杵辽阳感，孤负流苏白玉床。", 
            "男儿斗大黄金印，梦落秋闺动寒信。"
        ], 
        "title": "题莫愁图", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "淩波步罗袜，烟中露恍惚。", 
            "背人自幽怨，不忍见秋月。"
        ], 
        "title": "白莲曲四首 其一", 
        "type": "古风", 
        "yun": "月"
    }, 
    {
        "author": "曹家达", 
        "era": "清", 
        "subtype": null, 
        "text": [
            "将叶作团扇，那愁风雨多。", 
            "空留一腔丝，脉脉诉微波。"
        ], 
        "title": "白莲曲四首 其二", 
        "type": "古风", 
        "yun": "歌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "江南可采莲，采莲畏秋雨。", 
            "皎然颜色好，谁信菂中苦。"
        ], 
        "title": "白莲曲四首 其三", 
        "type": "古风", 
        "yun": "麌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "托生渌水中，纯白无纤瑕。", 
            "剖心石榴红，不似蚕豆花。"
        ], 
        "title": "白莲曲四首 其四", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "青青梧桐树，孤生复抽条。", 
            "不遇蔡中郎，自分爨下焦。"
        ], 
        "title": "青桐歌二首 其一", 
        "type": "古风", 
        "yun": "萧"
    }, 
    {
        "author": "曹家达", 
        "era": "清", 
        "subtype": null, 
        "text": [
            "良材不在大，俗目交失之。", 
            "知音在微妙，縆以空同丝。"
        ], 
        "title": "青桐歌二首 其二", 
        "type": "古风", 
        "yun": "支"
    }, 
    {
        "author": "梁清标", 
        "era": "清", 
        "subtype": null, 
        "text": [
            "陌上风微逗。", 
            "暖日烘晴昼。", 
            "砌草才生，游鳞初跃，卖饧时候。", 
            "看家家齐把绣帘开，试青衫红袖。", 
            "寂寞城南柳。", 
            "望断家山岫。", 
            "燕子无情，杏花何处，春过八九。", 
            "鬓萧萧难逐少年场，揽镜羞回首。"
        ], 
        "title": "小桃红 春晴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蕉林新馆旧槐风。", 
            "日初红。", 
            "上帘栊。", 
            "棐几藜床，窈窕绿窗中。", 
            "曲曲栏杆花径小，谁是主，有卢鸿。", 
            "楼头虚敞月溶溶。", 
            "淡烟笼。", 
            "远山峰。", 
            "客至开樽，随分两三钟。", 
            "恩赐闲居容懒慢，身外事，任天公。"
        ], 
        "title": "江城子 书屋新成", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雾敛高旻。", 
            "楼敞无尘。", 
            "捲残霞、恰受斜曛。", 
            "俯凭飞槛，远眺城闉。", 
            "看花如绣，山如沐，草如茵。", 
            "绿窗窈窕，碧树缤纷。", 
            "傍朱栏、怪石嶙峋。", 
            "奇书堪把，浊酒重斟。", 
            "喜冬宜雪，秋宜月，夏宜云。"
        ], 
        "title": "行香子 其一 登斋中小楼", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "古道斜曛。", 
            "野水孤村。", 
            "暂停骖、频叩柴门。", 
            "故人向劳，握手开樽。", 
            "看三眠柳，千亩稻，一川云。", 
            "抵掌高论，酒罢灯昏。", 
            "问乾坤、得失谁分。", 
            "尘缨堪濯，三径犹存。", 
            "是柴桑里，隆中宅，武陵津。"
        ], 
        "title": "行香子 其二 春日过中山雪海留宿唐城", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "鸦乱斜阳。", 
            "绿柳千行。", 
            "村墟外、禾黍平岗。", 
            "人家烟火，归垄牛羊。", 
            "喜中山近，新市渡，是吾乡。", 
            "亲朋聚首。", 
            "浊醪在牖。", 
            "乍相逢、先问农桑。", 
            "三年京国，万里遐荒。", 
            "看灯生晕，人已倦，话偏长。"
        ], 
        "title": "行香子 其三 宿清风店", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西风暗里窥窗牖。", 
            "小庭闲、独立夕阳久。", 
            "花落金钱，露葵开、药栏如绣。", 
            "关情处、自叹吾衰白首。", 
            "暂来蝴蝶黄昏候。", 
            "对深杯、辜负红酥手。", 
            "消受清芬，怎当他、凉侵衫袖。", 
            "秋云外，几层家山是否。"
        ], 
        "title": "月上海棠 庭前秋色", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晴檐飞雪帘栊护。", 
            "翠被篆添香缕。", 
            "海棠睡足，脸潮微晕，钗落鬓横斜雾。", 
            "红上琐窗如许。", 
            "恼侍儿、催人匆遽。", 
            "纤手牵郎且住。", 
            "怯朝寒、枕傍低语。", 
            "眉心频蹙，楚腰半亸，不尽怨云愁雨。", 
            "欲起又同偎倚。", 
            "最难听、鹦哥声絮。"
        ], 
        "title": "柳初新 冬词", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "客舍东风，高城夜角，灯火千家闭楼阁。", 
            "谁将物华妆点就，偏遗旅况寒如昨。", 
            "颂椒篇，屠苏酒，成差错。", 
            "闻说笙歌归院落。", 
            "闻说画堂垂绣幕。", 
            "爆竹声声总萧索。", 
            "浮踪滞留残蜡后，音书悔订春前约。", 
            "梦儿中，枕儿上，休忘却。"
        ], 
        "title": "千秋岁引 除夕", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "遥青缥渺。", 
            "彭蠡湖天晓。", 
            "葭管动，阳回早。", 
            "香闺添綵线，画阁薰龙脑。", 
            "人何处，楼船官烛寒相照。", 
            "星渚环山堞，战垒埋荒草。", 
            "伤往迹，浑如扫。", 
            "炉峰烟未改，鹿洞云还绕。", 
            "涛万叠，月明一点匡庐小。"
        ], 
        "title": "千秋岁 其一 长至泊庐山下", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "琴书日换。", 
            "长啸凌天半。", 
            "龙卧处，烟云变。", 
            "文传京洛贵，酒兑余杭贱。", 
            "春色好，飞花红缀堆床卷。", 
            "溪上斜阳晏，两耳松声乱。", 
            "蛮触事，惟消叹。", 
            "自馀尘土梦，遥缔神交愿。", 
            "歌一曲，翠蓬东望明霞幻。"
        ], 
        "title": "千秋岁 其二 和酬王丹麓五十一自寿韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "二月莺啼风日丽，蒋径暂开扃。", 
            "主人情重倾杯斝，剪烛花、奏出新声。", 
            "太史填词，秣陵春色，司寇园亭。", 
            "风流双影分明。", 
            "搬演小秦青。", 
            "丽谯三点四点漏滴，华堂斗转参横。", 
            "多难一身行乐地，俯仰欲沾缨。"
        ], 
        "title": "越溪春 高司寇召饮，演秣陵春新剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "正苦薰风，早清芬细浥。", 
            "黄昏后、觅枝寻叶。", 
            "翩翻萼影，引惹动、闲庭蛱蝶。", 
            "摘来缀、宝髻瑶钗。", 
            "盈盈暗添笑靥。", 
            "花神有意，巧批了风流牒。", 
            "新浴罢、晚妆宁帖。", 
            "斜簪绿鬓，恰宜衬、芙蓉颊。", 
            "伴鹣鹣、枕上粉脂融浃。", 
            "众香国，魂梦贴。"
        ], 
        "title": "爪茉莉 末丽", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "东风开晓市。", 
            "晴照金台云气紫。", 
            "春来天上，巷陌渐薰罗绮。", 
            "玉烛长调禁苑中，锦鞯争试香尘里。", 
            "吹笛一声，画楼独倚。", 
            "三辅名城高起。", 
            "又见鬓边新燕子。", 
            "青幡兼遇灯宵，韶光信美。", 
            "闺人划损钗头凤，羁客愁倾樽内蚁。", 
            "归梦如酲，流年似水。"
        ], 
        "title": "鱼游春水 上谷立春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "郊外青幡，盘中生菜，人乐时康。", 
            "惠风布满，春水泻横塘。", 
            "竞戏鱼龙角抵，朱楼上、小妇笙簧。", 
            "映钗色，剪花彩燕，香浥罗裳。", 
            "莫问鬓边霜。", 
            "百年内、谁存旧日清扬。", 
            "黛眉巧画，半醉倚银缸。", 
            "肯负签声竹影，酬良夜、细语平章。", 
            "喜公道，不分冷暖，惟有东皇。"
        ], 
        "title": "东风齐着力 其一 立春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "百宝灯轮，六街鼓吹，做就繁华。", 
            "凤城月满，春到万人家。", 
            "多少朱门贵客，张高会、笑拥名娃。", 
            "香风送，炉添鹊脑，斗帐低斜。", 
            "幽兴亦堪夸。", 
            "清影里、冻枝绛烛交加。", 
            "一帘夜色，别自贮烟霞。", 
            "小擘乌丝写句，迎人意、暖阁梅花。", 
            "闲消受，霜相素盏，春饼芹芽。"
        ], 
        "title": "东风齐着力 其二 十四夜，用胡浩然韵。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "万里羊城今咫尺，飞帆幕府留。", 
            "舣舟三水，帘开珠箔，幢拥清油。", 
            "海天烟暖，瘴岭客来，一洗羁愁。", 
            "喜春早，正红生亭榭，绿满汀洲。", 
            "朋俦。", 
            "主人情重，凤笙龙笛夜啁啾。", 
            "尉佗台畔，田横岛外，半醉江楼。", 
            "对蛮方节钺，把手处，头鬓霜稠。", 
            "转歌喉，问谁占星使，到自神州。"
        ], 
        "title": "瑶台第一层 江亭宴集", 
        "type": "词", 
        "yun": "尤"
    }, 
    {
        "author": "梁清标", 
        "era": "清", 
        "subtype": null, 
        "text": [
            "春草孤村，茅亭立、老槐如昨。", 
            "香满院、名花倾国，临风绰约。", 
            "三径才开佳客至，一樽细雨同斟酌。", 
            "叹十年、宦海历风尘，空耽搁。", 
            "钟鼎业，波涛恶。", 
            "林壑里，无拘缚。", 
            "趁日长体健，流连芳萼。", 
            "屋角远山青欲滴，溪边钓艇鱼新跃。", 
            "看眼前、世事谩关情，秋云薄。"
        ], 
        "title": "满江红 其一 柏棠村赏牡丹", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "万柳藏村，人家住、白鸥溪曲。", 
            "但编篱插槿，结茅为屋。", 
            "门外浅汀清似练，窗前抱膝人如玉。", 
            "雨才收、荡漾两三舟，冲波绿。", 
            "堪对酒，陶潜菊。", 
            "宜啸咏，王猷竹。", 
            "羡渔翁妇子，何荣何辱。", 
            "画阁朱门凋谢了，浮家泛宅随时足。", 
            "只一竿、明月不须钱，烹鱼熟。"
        ], 
        "title": "满江红 其二 题柳村渔乐图用吕居仁韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小隐柴荆，有嘉客、远寻茅屋。", 
            "侵屐齿、槛横浮翠，砌添新绿。", 
            "帝里旧游蝴蝶梦，田间今和渔樵曲。", 
            "几年来、世事似浮云，多翻覆。", 
            "槐风起，凉生粟。", 
            "雷雨过，花如沐。", 
            "且论文把酒，更开棋局。", 
            "此夕莫愁银箭急，明朝又向红尘逐。", 
            "问东篱、菊绽可重来，村醪熟。"
        ], 
        "title": "满江红 其三 夏日晋陵陆恂若过访留饮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "司寇风流，归来筑、柳塘花屋。", 
            "帘半捲、西山烟霭，北堂丝竹。", 
            "洛下耆英年齿会，翠眉低唱颜如玉。", 
            "论人间、底事最关情，芳樽绿。", 
            "敦交谊，羞流俗。", 
            "怜旅客，忘荣辱。", 
            "醉良宵灯火，举觞相属。", 
            "已下青衫司马泪，宁堪重顾周郎曲。", 
            "愿同君、携手混渔樵，何仆仆。"
        ], 
        "title": "满江红 其四 高司寇召饮园亭，赋谢", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "造物如何，遽收拾、鸳鸯牒早。", 
            "把香天粉井，劫尘埋了。", 
            "初拟鹿门同载去，那知更踏长安道。", 
            "到如今、白首送青春，真颠倒。", 
            "蜃市结，风鬟袅。", 
            "午梦醒，槐宫杳。", 
            "想定情良夜，倚灯人小。", 
            "紫蟹黄英难共醉，都堪摩作凄凉稿。", 
            "对西风、独立哭斜阳，闲花草。"
        ], 
        "title": "满江红 其五 悼亡", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "洛下樽开，羡龙马、精神奕奕。", 
            "称觞处、西山佳气，南皮词客。", 
            "曳履容台兴礼乐，拂衣棋墅娱泉石。", 
            "傍晴窗、纨素画沧洲，烟云碧。", 
            "斟法酝，鹅笙炙。", 
            "粉舞袖，乌衣集。", 
            "正小春时节，肯教虚掷。", 
            "凤羽朝回频问寝，蝇头花底闲濡笔。", 
            "论长安、福寿更谁同，君无匹。"
        ], 
        "title": "满江红 其六 寿王敬哉宗伯", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "官柳参差，消磨尽、英雄多少。", 
            "问华胥远近，黄梁迟早。", 
            "仙侣已随云影去，行人又上邯郸道。", 
            "怪枕中、日月一何长，河山小。", 
            "村市畔，墟烟袅。", 
            "亭榭外，残荷老。", 
            "任开山汗马，闲花野草。", 
            "壁上痴人争说梦，那知醒里多颠倒。", 
            "倩西风、一夜捲空花，都堪扫。"
        ], 
        "title": "满江红 其七 过黄梁梦有感", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "淼淼寒涛，看百尺、蜃楼高结。", 
            "问此地、何年画栋，几时明月。", 
            "帝子阁空云已散，词人赋就名还揭。", 
            "下长帆、对酒数凭栏，江天云。", 
            "帘捲处，岚光叠。", 
            "霞影外，沙沉铁。", 
            "叹楼船组甲，当年烟灭。", 
            "鹢首凄清凫鸭度，波心瀺灂鱼龙咽。", 
            "搅笙歌、客醉旧江山，乡心切。"
        ], 
        "title": "满江红 其八 舟泊滕王阁下", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "浈水渐渐，几番历、兴亡今古。", 
            "伴戈船羽檄，珠帘歌舞。", 
            "总角曾看瘐岭月，白头更听凌江雨。", 
            "问当年、城郭旧衣冠，皆黄土。", 
            "翻翡翠，银塘去。", 
            "回紫燕，雕梁语。", 
            "叹春风一样，朝朝暮暮。", 
            "天许远来星汉客，不堪往事伤心数。", 
            "怪海南、夙世有何缘，游重补。"
        ], 
        "title": "满江红 其九 雄州感旧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "淮海才名，廿余载、词场独步。", 
            "叹落落、东原抱膝，翛然环堵。", 
            "挟策长安欣会面，相如小试梁园赋。", 
            "冠群英、不愧旧家声，方城祖。", 
            "樽前指，津亭树。", 
            "别后咏，江云句。", 
            "论文章风义，都堪千古。", 
            "新柳堂边书带长，芙蓉墅畔秋云护。", 
            "趁西风、重听广陵涛，江村暮。"
        ], 
        "title": "满江红 其十 送定九归广陵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "客去梁园，经年别、邹阳枚叔。", 
            "双鱼到、齐纨佳句，琳琅盈目。", 
            "自愧疏慵真忝窃，定交缟带多名宿。", 
            "忆蕉林、把酒对斜阳，人如菊。", 
            "载新柳，三间屋。", 
            "携万卷，山林福。", 
            "笑蜗争蚁斗，纷纭朝局。", 
            "遥想东原春色好，横斜梅影亭亭竹。", 
            "问蒋家、三径许谁过，羊求熟。"
        ], 
        "title": "满江红 其十一 次韵训宗定九", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "邗上书来，平添我、小堂秋色。", 
            "渲梁处、烟云满纸，珊瑚架笔。", 
            "驱驾河阳追懒瓒，赵家粉本今重出。", 
            "向晴窗、流览顿移情，风萧瑟。", 
            "思把臂，河山隔。", 
            "开图画，如相识。", 
            "早长安传遍，兰陵佳客。", 
            "文沈风流凋谢久，扬州花月谁争席。", 
            "老江村、傲骨不干人，耽岑寂。"
        ], 
        "title": "满江红 其十二 秋日广陵箫灵曦寄画册，赋此为谢", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雪晴开曙早。", 
            "看遍布王正，条风拂晓。", 
            "轻烟丽日，椒觞暖、共说丰年佳兆。", 
            "春衣儿女，喜得岁、樽前频绕。", 
            "山中卧，击壤清时，追随牧童村老。", 
            "回思当日先皇，正颁赐天厨，云和缥渺。", 
            "大酺同庆，陪鸳鹭、每近龙颜欢笑。", 
            "孤臣无状，此际包容非小。", 
            "今何幸，放逐沧浪，尚安覆帱。"
        ], 
        "title": "玉烛新 乙酉元日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "篆烟消锦幄，愁中又听，漏声催早。", 
            "卸罢残妆，绣被暗生寒峭。", 
            "想像前宵好梦，剩瘦影、兰缸相照。", 
            "灯晕小。", 
            "雁鸿报到，归人犹杳。", 
            "消息试探梅花，待漏泄春光，可同欢笑。", 
            "欹枕钗横，画楼几番慵眺。", 
            "一纸音书寄语，问白发、近添多少。", 
            "奁镜悄。", 
            "眉峰为谁频扫。"
        ], 
        "title": "玉漏迟 其一 闺思", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "烟花开紫陌，家家绣户，华灯悬早。", 
            "上苑东风，吹到郊原细草。", 
            "烧遍旗亭绛蜡，弄春色、冰澌芳沼。", 
            "楼阁悄。", 
            "何人深院，新妆偏巧。", 
            "一樽散遣闲情，招词客南皮，逢场欢笑。", 
            "箫鼓西邻，助我月中清眺。", 
            "待得酒阑烛烬，喜自有、寒花相照。", 
            "金勒杳。", 
            "游人画桥多少。"
        ], 
        "title": "玉漏迟 其二 十五夜，用宋祁韵。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "椒酒催残腊，綵胜斗新妍。", 
            "回首青门分袂、离别再经年。", 
            "遥想柳堂深处，春夕烧灯嘉会，酬和白云篇。", 
            "记忆山中客，频为寄鱼笺。", 
            "香一缕，书数卷，只高眠。", 
            "当时忝窃师门，同学又同官。", 
            "君近九重天上，我在北潭池畔。", 
            "相望各风烟。", 
            "何日重携手，身健且加餐。"
        ], 
        "title": "水调歌头 其一 寄怀王敬哉宗伯", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "把袂东风里，斜日驻青骢。", 
            "携来天上春色、慰我客途穷。", 
            "夜话旧游燕市，惆怅河山已邈，聚散酒垆中。", 
            "抵掌论今古，尘世几英雄。", 
            "剪银烛，歌白雪，调谁同。", 
            "怜君国士，十载蓑笠尚飘蓬。", 
            "犹是当年河朔，慷慨风流未坠，领袖有诸公。", 
            "且共樽前醉，心事托飞鸿。"
        ], 
        "title": "水调歌头 其二 春夜郝雪海侍御自都门还，过邸中", 
        "type": "词", 
        "yun": "东"
    }, 
    {
        "author": "梁清标", 
        "era": "清", 
        "subtype": null, 
        "text": [
            "绛烛秋宵，朱懒曲曲芳酝。", 
            "曼声檀口啭雏莺，腻脸薇香嫩。", 
            "乐府新翻偏韵。", 
            "乍回眸、红潮微晕。", 
            "元人宫调，吴下排场，风流重认。", 
            "舞罢前溪，蜡媒落翠欢无尽。", 
            "宁王玉笛莫愁歌，更有蛮靴衬。", 
            "销却柔肠一寸。", 
            "怕催人、漏铜滴紧。", 
            "愁多子野，狂发分司，笑回红粉。"
        ], 
        "title": "烛影摇红 友人出家伎佐酒", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绛烛清宵，彩云华馆，蛮腰细舞回风。", 
            "婵娟忽变，绣袄染猩红。", 
            "锁甲艳分雪色，兜鍪小、双颊芙蓉。", 
            "氍毹映，将军红粉，锦伞黛眉同。", 
            "登坛，当日事，衣冠优孟，写出偏工。", 
            "叹英雄佳丽，一样飘蓬。", 
            "飞絮落花旧恨，谁怜取、桃李春秾。", 
            "乘月夜，衣香人面，莫放酒杯空。"
        ], 
        "title": "满庭芳 其一 观女伶演淮阴故事", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "河朔才名，传家忠孝，词场共羡阴何。", 
            "故人纨扇，赠我惠风多。", 
            "别后停云一载，遥山矗、马服嵯峨。", 
            "烛花剪，西窗鸡黍，怅望阻滹沱。", 
            "荆扉，常昼掩，老渔相逐，雨笠烟蓑。", 
            "任世情翻覆，衮衮颓波。", 
            "悬想洺醪已熟，高卧处、对酒当歌。", 
            "拟他日，沧浪携手，长啸踏青萝。"
        ], 
        "title": "满庭芳 其二 寄酬申凫盟，次前韵", 
        "type": "词", 
        "yun": "歌"
    }, 
    {
        "author": "梁清标", 
        "era": "清", 
        "subtype": null, 
        "text": [
            "三载伤离，一丘甘老，名山近业如何。", 
            "孤臣再录，惭负主恩多。", 
            "忽尔惊心投杼，空翘首、双阙嵯峨。", 
            "春将半，浮踪久滞，乡梦绕滹沱。", 
            "良朋重念我，齐纨丽句，来自烟蓑。", 
            "奈萦眸家岫，行矣风波。", 
            "旧日酒垆客散，燕市里、曾否悲歌。", 
            "关情处，伊人宛在，残月满青萝。"
        ], 
        "title": "满庭芳 其三 再叠前韵，答申凫盟", 
        "type": "词", 
        "yun": "歌"
    }, 
    {
        "author": "梁清标", 
        "era": "清", 
        "subtype": null, 
        "text": [
            "茅屋三间，槐庭一叶，金凤乍入绳床。", 
            "年年此际，凉思满奚囊。", 
            "廿载黄梁梦境，一撒手、转眼荒唐。", 
            "间消受，幽花文蝶，秋水玉簪香。", 
            "商量。", 
            "喜计日，东篱绽蕊，紫蟹迎霜。", 
            "问谁家新酿，早熟先尝。", 
            "万事休教挂齿，惊魂魄、利锁名缰。", 
            "登高处，远山萧飒，孤雁度斜阳。"
        ], 
        "title": "满庭芳 其四 立秋", 
        "type": "词", 
        "yun": "阳"
    }, 
    {
        "author": "梁清标", 
        "era": "清", 
        "subtype": null, 
        "text": [
            "细雨才收，浮云乍敛，西风捲雾初晴。", 
            "香飘桂子，秋草满闲庭。", 
            "入夜冰轮当午，小楼外、碧巘纵横。", 
            "微茫里，万家灯火，树色暝烟平。", 
            "氍毹纷舞袖，红牙按拍，小妇鸣筝。", 
            "任玉绳低转，客醉沾缨。", 
            "十载东华旧梦，回首处、心悸神惊。", 
            "趁佳节，空明如洗，坐待月华生。"
        ], 
        "title": "满庭芳 其五 中秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "城绕春流，堤藏萧寺，人家半倚晴溪。", 
            "轻风暖日，布谷数声啼。", 
            "一棹船如天上，关情处、岸草萋萋。", 
            "空回首，故园柳色，烟景望中迷。", 
            "依稀。", 
            "想此日，清明近也，桃杏开时。", 
            "叹嗟砣踪迹，物换星移。", 
            "举网鲜鳞入手，开笑口、聊醉春卮。", 
            "酒阑后，斜阳驻马，目断画侨西。"
        ], 
        "title": "满庭芳 其六 城南泛舟", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绿醑方浓，黄花未谢，后堂深处张筵。", 
            "歌钟舞袖，轻暖小春天。", 
            "犹忆尚书曳履，九重识、风度嶷然。", 
            "归田后，行年七十，步屧若飞仙。", 
            "翩翩绕膝下，凤毛麟角，璧合珠联。", 
            "更闲吟新句，小擘蛮笺。", 
            "客至频开东阁，浑不数、座上三千。", 
            "趋庭日，折冲樽俎，潭笑息烽烟。"
        ], 
        "title": "满庭芳 其七 寿王敬哉宗伯", 
        "type": "词", 
        "yun": "先"
    }, 
    {
        "author": "梁清标", 
        "era": "清", 
        "subtype": null, 
        "text": [
            "霁色迎人，檐花恋客，暇日帘敞前楹。", 
            "杯浮醽醁，秋满凤凰城。", 
            "笑听吴歈佐酒，繁丝与、夜气同清。", 
            "灯儿下、梨花素面，看煞小秦青。", 
            "轻盈。", 
            "且漫说，殷勤渭唱，窈窕旗亭。", 
            "尽烧残绛蜡，炙暖鹅笙。", 
            "奏彻江东白苎，座中有、杜牧多情。", 
            "浑消尽，闲愁万斛，瑶瑟忆湘灵。"
        ], 
        "title": "满庭芳 其八 秋夜观剧，中有歌者娟秀如好女", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "京洛游从，霅溪才子，词源三峡泱泱。", 
            "清宵过我，洗盏泻寒浆。", 
            "倒徙英流满座，有人号、枚叔邹阳。", 
            "披襟处，葵榴交映，暑气散虚堂。", 
            "谭深频剪烛，孝廉船到，三日留香。", 
            "更花间兰畹，新句投将。", 
            "耳后轻风习习，千秋事、把酒商量。", 
            "中山酝，泠然似水，澹意莫相忘。"
        ], 
        "title": "满庭芳 其九", 
        "type": "词", 
        "yun": "阳"
    }, 
    {
        "author": "梁清标", 
        "era": "清", 
        "subtype": null, 
        "text": [
            "晴日炙。", 
            "雪初消，池水碧。", 
            "游鲤负冰，好鸟窥人，闲愁增剧。", 
            "追忆年时香阁里，携手看、故山春色。", 
            "奈而今，恼乱东风，偏吹孤客。", 
            "春犹昔。", 
            "浑暗掷。", 
            "人咫尺。", 
            "何从觅。", 
            "叹陌上青青，又生芳草，薄暮绿烟如织。", 
            "湖海气难一旦减，儿女泪已千行滴。", 
            "渐近了花朝，怕重提寒食。"
        ], 
        "title": "帝台春 春怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绮户寒轻，千门不闭楼台晚。", 
            "丽谯吹歇罢葳蕤，九陌香尘满。", 
            "何处箫声近远。", 
            "试华灯、春风庭院。", 
            "闲身天许，游冶场中，流连歌管。", 
            "暗想当年，团圞儿女清宵宴。", 
            "翠眉低唱漏声沉，绛烛西窗剪。", 
            "此夕人移物换。", 
            "频搔首、霜侵鬓短。", 
            "月明依旧，火树光摇，星桥烟暖。"
        ], 
        "title": "烛影摇红 其一 正月十四夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "举案清娱，流苏宛转低屏箔。", 
            "熏香傅粉绝纤尘，窗几浑如昨。", 
            "寂寞梧桐夜雨，何从觅、金钗钿合。", 
            "记来朝罢，小立妆台，看他梳掠。", 
            "愁鬓安仁，丝丝总为情担阁。", 
            "并头菡萏褪红香，一霎西风恶。", 
            "自古聪明薄命，男儿泪、英雄气索。", 
            "遣哀无计，此恨绵绵，地长天阔。"
        ], 
        "title": "烛影摇红 其二 悼亡", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十亩方湖带薄曛，侬家旧业见清芬。", 
            "湖田树傍阜东坨，先世芳邻合是君。"
        ], 
        "title": "梅花为陈湘卿茂才题", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "酒人伴侣今何在，一去浮山相见稀。", 
            "累日冰霜拦不住，晓窗晴色送将归。"
        ], 
        "title": "梅花杂题六首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一天晴碧晕霜华，缀取生香入酒家。", 
            "寄语玉人休便折，恐教惊起后栖鸦。"
        ], 
        "title": "梅花杂题六首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳华难觅旧时楼，花事频年纪胜游。", 
            "啼鸟一声珠露晓，长烟斜押树梢头。"
        ], 
        "title": "梅花杂题六首 其三", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "澹澹晴云薄似罗，遥情脉脉托微波。", 
            "江南春好且须住，姑射山头风雪多。"
        ], 
        "title": "梅花杂题六首 其四", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冰作悬珠雪作团，瑶林蓓蕾不胜寒。", 
            "独怜微月碧山夜，却抱芳心寄远难。"
        ], 
        "title": "梅花杂题六首 其五", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "年来春晚故开迟，踏碎苍苔不自知。", 
            "正自含情未成诉，晓烟斜月立多时。"
        ], 
        "title": "梅花杂题六首 其六", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "早春烟景漫迟留，五月风光二月愁。", 
            "正恐江城花落尽，笛声休上最高楼。"
        ], 
        "title": "梅花绝句端阳后五日作二首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绿叶成阴胜赏空，冷香和梦谢雕栊。", 
            "除非何氏山林见，折笋风前绽小红。"
        ], 
        "title": "梅花绝句端阳后五日作二首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "试灯风里报春回，日涉园林半未开。", 
            "翠羽不鸣春夜短，晓烟和露滴苍苔。"
        ], 
        "title": "梅花绝句八首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "旗亭日暮听啼鸦，一片清寒卖酒家。", 
            "莫向浮山苦相忆，东风吹醒亚枝花。"
        ], 
        "title": "梅花绝句八首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "碎石山桥苦竹丛，娟娟小影月空濛。", 
            "他时缟袂重相忆，豆蔻钗头袅娜风。"
        ], 
        "title": "梅花绝句八首 其三", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荒涧千寻石路交，晚来时见鹤归巢。", 
            "骑驴相觅不知处，山外白云悬树梢。"
        ], 
        "title": "梅花绝句八首 其四", 
        "type": "绝句", 
        "yun": "肴"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "何事寻真上翠微，朝元仙子见应稀。", 
            "一声格磔月初落，野鸟惊寒相背飞。"
        ], 
        "title": "梅花绝句八首 其五", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "高树悬冰折取难，兰成春病苦衣单。", 
            "隔溪风竹潇潇暝，不信佳人更耐寒。"
        ], 
        "title": "梅花绝句八首 其六", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江北江南春思多，故人相赠奈愁何。", 
            "衣冠隔代都消歇，怕向梅花岭下过。"
        ], 
        "title": "梅花绝句八首 其七", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "半幅南笺写折枝，春光如片复如丝。", 
            "君家若问花生日，好记西窗暮雨时。"
        ], 
        "title": "梅花绝句八首 其八", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一片清光照曲溪，美人形态半凄迷。", 
            "剧怜雪后荒寒甚，薄暮归鸦不肯栖。"
        ], 
        "title": "梅花绝句", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "浮山缟袂乍相逢，冰雪因缘惬素衷。", 
            "但得此心坚匪石，不随桃李嫁东风。"
        ], 
        "title": "题梅绝句四首 其一", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "每向春前领众芳，无言独笑对寒塘。", 
            "可怜星月朦胧夜，倒影樽前如许长。"
        ], 
        "title": "题梅绝句四首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "琼姿娟洁净无苔，浪向江南遍地栽。", 
            "难得写生花御史，霜前雪后一时开。"
        ], 
        "title": "题梅绝句四首 其三", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "风前小影惜苗条，掩抑芳心魂暗销。", 
            "故国河山看不得，年年憔悴沈郎腰。"
        ], 
        "title": "题梅绝句四首 其四", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "清丽风情寄玉台，江潭愁绝几回开。", 
            "天寒日薄浑延伫，自有明珠照夜来。"
        ], 
        "title": "题罗两峰梅花小册十首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "气韵都从断处长，游丝屈铁漫评量。", 
            "于今派别荒唐甚，毕竟冬心是瓣香。"
        ], 
        "title": "题罗两峰梅花小册十首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "珊珊微步怨来迟，淡扫蛾眉不入时。", 
            "神韵都将閒处著，桐城文字济南诗。"
        ], 
        "title": "题罗两峰梅花小册十首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "影摇江渚静含晖，掩抑生香冻不飞。", 
            "日暮东风更萧瑟，数声啼鸟酒人稀。"
        ], 
        "title": "题罗两峰梅花小册十首 其四", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "婹袅风情一缕牵，图成绿萼惜芳年。", 
            "等閒解脱相思处，斜月寒塘生晓烟。"
        ], 
        "title": "题罗两峰梅花小册十首 其五", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "西泠春树晓离离，老鹤重来未有期。", 
            "大好湖山看不足，片云和影落寒漪。"
        ], 
        "title": "题罗两峰梅花小册十首 其六", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绿意红情托素笺，更凭淡处著煊妍。", 
            "遥情属付双条脱，不信羊权易得仙。"
        ], 
        "title": "题罗两峰梅花小册十首 其七", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "凝脂薄晕带香醪，镜里傅红胜茜桃。", 
            "点色分明和水墨，果然相马九方皋。"
        ], 
        "title": "题罗两峰梅花小册十首 其八", 
        "type": "绝句", 
        "yun": "豪"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "阴寒如刀夜镂冰，玄云抱月初生棱。", 
            "长条不折野性崛，独鹤忽唳前山应。"
        ], 
        "title": "题罗两峰梅花小册十首 其九", 
        "type": "绝句", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "霜气高寒淬剑锋，藐姑绰约见姿容。", 
            "拙巢清赏无人会，二百年前罗两峰。"
        ], 
        "title": "题罗两峰梅花小册十首 其十", 
        "type": "绝句", 
        "yun": "冬"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "晓云如絮傍南枝，荏苒芳心不自持。", 
            "欲寄相思无驿使，满庭风露立多时。"
        ], 
        "title": "梅花三首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "老树槎枒不动风，暗香常在小楼东。", 
            "含情欲问花消息，独鹤一声来远空。"
        ], 
        "title": "梅花三首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "细细零香漠漠苔，暝痕斜匝冻云隈。", 
            "近来酒梦荒唐甚，疑是浮山缟袂来。"
        ], 
        "title": "梅花三首 其三", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山后山前雪未消，冒寒花发劲枝条。", 
            "分明易代孤忠意，不媚时风独后凋。"
        ], 
        "title": "梅花十首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "冰雪之交迥绝尘，苗条姿态不胜春。", 
            "两峰写入生花管，从此冬心有替人。"
        ], 
        "title": "梅花十首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风邓尉吹香雪，都向词人腕下飞。", 
            "便拟花前留后语，春山扶影立斜晖。"
        ], 
        "title": "梅花十首 其三", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山寺疏钟醒薄醺，林梢花雨正缤纷。", 
            "数声啼鸟唤残月，一夜相思霏冻云。"
        ], 
        "title": "梅花十首 其四", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "南寻庾岭千年树，西上芳华百尺楼。", 
            "但得耽吟如水部，人间何处不扬州。"
        ], 
        "title": "梅花十首 其五", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "杳渺江天垂夜云，圮墙残腊见清芬。", 
            "绿苔深院无人处，酒力消时正忆君。"
        ], 
        "title": "梅花十首 其六", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "飒飒西风木叶乾，孤生根柢托巑岏。", 
            "任他花气随阳转，自有芳心耐岁寒。"
        ], 
        "title": "梅花十首 其七", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "分占吴山岁暮青，乱鸦木末散零星。", 
            "几行疏影清如沐，袅袅微波落洞庭。"
        ], 
        "title": "梅花十首 其八", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "历乱交横冒雪开，琼枝仿佛在瑶台。", 
            "九疑仙子分明道，我到人间又一回。"
        ], 
        "title": "梅花十首 其九", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "北风随我出寒郊，落日衔山鸟傍巢。", 
            "只恐夜来霏冻雨，湿云和梦堕林梢。"
        ], 
        "title": "梅花十首 其十", 
        "type": "绝句", 
        "yun": "肴"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天与清寒冠众芳，冰魂月魄伫昏黄。", 
            "春来塞上吹芦管，多少征人忆故乡。"
        ], 
        "title": "梅花绝句二首 其一", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江路扁舟待早潮，垂垂花发总魂销。", 
            "何郎去后无佳咏，东阁何人慰寂寥。"
        ], 
        "title": "梅花绝句二首 其二", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "月明林下几相猜，䍡𦌊微阴照水隈。", 
            "曾是山家春酒熟，啭歌翠鸟夜飞来。"
        ], 
        "title": "题梅花美人四首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风罗幔捲斜曛，消瘦零香几度闻。", 
            "一赋楼东朝市改，江妃清泪化春云。"
        ], 
        "title": "题梅花美人四首 其二", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "烟霏淡白最高枝，脉脉停停寄远思。", 
            "别有风怀难下笔，寿阳宫禁晚妆时。"
        ], 
        "title": "题梅花美人四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "仙人娟秀绝人寰，野水无心照影閒。", 
            "却为词人苦相忆，冻云扶下九疑山。"
        ], 
        "title": "题梅花美人四首 其四", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "昨收梅雨昼初长，泼墨无聊写冷香。", 
            "回首东风成一例，江南今日已端阳。"
        ], 
        "title": "端阳日题梅", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "花梢摇漾见丰姿，如此清寒亦自奇。", 
            "常忆故园残雪夜，淡云微月看多时。"
        ], 
        "title": "题梅二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "空涧周遭厉石斑，白云深处鸟间关。", 
            "不知今夜师雄梦，醉落南荒第几山。"
        ], 
        "title": "题梅二首 其二", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风撩乱入南家，江岸春潮上浅沙。", 
            "却记故乡元夜里，有人笑我拜梅花。"
        ], 
        "title": "为朱太忙画梅", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "和羹心事帝王家，天宝由来重物华。", 
            "自有文章作晖映，宫门朝日九英花。"
        ], 
        "title": "题梅二首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "雪后晴光半绕栏，一回瑟缩一回看。", 
            "苔花未著弓鞋印，袅袅东风生晓寒。"
        ], 
        "title": "题梅二首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "红罗亭外垂垂树，花发元宵迥不同。", 
            "秋月便如春月好，天涯回忆试灯风。"
        ], 
        "title": "如皋顾芾鼎家于八月十五日开红梅寄花朵于女，惠女自沪校得家书后有诗记其事，因属和之", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "月共天香落酒杯，小山丛桂一并开。", 
            "九疑仙子真高贵，不借明光照影来。"
        ], 
        "title": "芦墟许盥孚家于八月晦日开绿梅，附家书寄盥孚上海，盥孚有诗纪其事并和之", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绿珠绛雪若为情，遥惜秋来太瘦生。", 
            "却怪后先夜三五，南枝向暗北枝明。"
        ], 
        "title": "既和二诗复成二绝 其一", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "乡情无问江南北，各采芳馨驿使逢。", 
            "道上西风秋八月，浪传花信下吴淞。"
        ], 
        "title": "既和二诗复成二绝 其二", 
        "type": "绝句", 
        "yun": "冬"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "燕侨斋里从游侣，四十年来两鬓华。", 
            "为问当时茅舍外，可能留得几枝花。"
        ], 
        "title": "为章诚叔同门画梅", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "泼墨晴窗画折枝，翛然不改岁寒姿。", 
            "于今消歇和羹事，回溯频年有所思。"
        ], 
        "title": "和章诚叔谢画梅简即话别二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "会向花前忆旧人，小梅初发不胜春。", 
            "明朝挂席江潭去，旷隔乡园又几旬。"
        ], 
        "title": "和章诚叔谢画梅简即话别二首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "好夜忽辞去，客行秋思长。", 
            "乡山数归梦，儿女易成行。", 
            "晓月衔云暗，微风抱树凉。", 
            "吴门望白马，愿得履朝阳。"
        ], 
        "title": "晨起二首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "朝光霁林壑，残月挂城楼。", 
            "为客春华晚，怀归庶草秋。", 
            "未随桃梗去，翻憾贾胡留。", 
            "安得御风术，从之汗漫游。"
        ], 
        "title": "晨起二首 其二", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "青苔长金井，一岁一秋风。", 
            "早误杯中水，谁怜爨下桐。", 
            "尘昏晓镜锁，花落夜庭空。", 
            "迷误旧游地，天台恨不穷。"
        ], 
        "title": "感旧和竹汀", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "抱琴怜古调，三载泣雍门。", 
            "旧梦落灯影，乡心堕暝痕。", 
            "江河才士胆，文字古人魂。", 
            "谁起幽忧疾，难为一并论。"
        ], 
        "title": "和鲤南四弟见寄", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "良晤亦已寡，西昆今几传。", 
            "我来见杨亿，师法得成连。", 
            "班马意匆遽，飞鸿情渺绵。", 
            "客中还送别，不似故乡年。"
        ], 
        "title": "送郭三十三竹汀之天津四首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "相聚忽不省，胡然今念之。", 
            "风华出侪偶，儒雅亦吾师。", 
            "未到山阳感，焉知宋玉悲。", 
            "前途叹会少，遗迹独何为。"
        ], 
        "title": "送郭三十三竹汀之天津四首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寰海广陵散，苍茫馀断云。", 
            "比来为客久，高咏几人闻。", 
            "长路閒秋水，征衫怅薄曛。", 
            "还应感寥落，对酒一思君。"
        ], 
        "title": "送郭三十三竹汀之天津四首 其三", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "客子频年事，王孙隔岁期。", 
            "那堪今雨阔，复此北风时。", 
            "君慕庾开府，予惭杜牧之。", 
            "何年更何地，重与话新诗。"
        ], 
        "title": "送郭三十三竹汀之天津四首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寒犬吠深巷，荒鸡催短更。", 
            "有人悲独夜，复此寄遥情。", 
            "小病嗟同气，多閒愧友生。", 
            "难将归梦续，侵晓泪纵横。"
        ], 
        "title": "喜得鲤南病愈消息即道其来书意", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "话别痛班荆，良谋百未成。", 
            "直教情益壮，又及岁将更。", 
            "康乐不忧弟，孔方疏见兄。", 
            "欲将归梦照，灯蕊落寒檠。"
        ], 
        "title": "次鲤南寄怀韵", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独夜剔疏檠，岁时心暗惊。", 
            "寒声催晓急，华发后秋生。", 
            "边事蜩螗感，故乡鸥鹭盟。", 
            "不堪回首处，哀诏下神京。"
        ], 
        "title": "夜坐和鲤南", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁寒日复暮，游子各思家。", 
            "独夜况无侣，吾生非有涯。", 
            "醒原不如醉，酒更蜜于花。", 
            "剪烛当邀月，三人对影差。"
        ], 
        "title": "独酌", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "秋风一为别，两载复登临。", 
            "山色转苍翠，江流空古今。", 
            "西乌斜日薄，北雁暮云深。", 
            "又是飘蓬去，悠悠离别心。"
        ], 
        "title": "偕三弟裔伯登君山（己酉）", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "向秀山阳路，何年邻笛听。", 
            "秋风三载意，寒梦五更醒。", 
            "布被连床暗，疏灯照影青。", 
            "别来幸无恙，华发已星星。"
        ], 
        "title": "感旧", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "斜日东风路，乡尘杳渺间。", 
            "鱼龙纵大壑，花草莽春山。", 
            "拔剑歌声壮，临崖酒胆豩。", 
            "从兹一挥手，六月问刀环。"
        ], 
        "title": "留别裔伯鲤南两弟", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "前路寡俦侣，临歧双泪流。", 
            "天风如有意，相送海东头。", 
            "长路殊未已，劳人愿小休。", 
            "何年脱尘网，高卧故山秋。"
        ], 
        "title": "苏州别鲤南", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "忠信得疑谤，雨风嗟叶予。", 
            "秦王逐客令，中散绝交书。", 
            "云翼抉樊去，霜蹄谢枥初。", 
            "不曾羁绊脱，念我独何如。"
        ], 
        "title": "申浦遇筱四云弟（启涟）", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东风吹白日，浪送酒人过。", 
            "我亦孤行者，时衰无奈何。", 
            "壮游穷海岱，别梦满江沱。", 
            "为语商邱子，前途魑魅多。"
        ], 
        "title": "送潍县宋纬之（书图）茂才北上", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "傍晚忽不惬，高城倚薄醺。", 
            "远烟低压水，斜景乱衔云。", 
            "林表馀花瞑，墙隈细草熏。", 
            "新诗传驿少，吴下怅离群。"
        ], 
        "title": "登城", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "芳草燕山路，登临思渺漫。", 
            "与君磋切意，为客别离难。", 
            "花发川途远，鸟飞天路宽。", 
            "相思试回首，明月又高寒。"
        ], 
        "title": "送立门从侄（楣）北上", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "高楼一似闭，春去怕登临。", 
            "新绿忽在树，东风摇客心。", 
            "鸟啼夕阳碎，梦入晓云深。", 
            "漠漠残香冷，天涯思不禁。"
        ], 
        "title": "落花拟徐元叹（波）", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "苍莽入墟落，凭高态万千。", 
            "麦城春动地，海气暮横天。", 
            "宿鸟下晴翠，疏灯摇暝烟。", 
            "江南试回首，寥落又经年。"
        ], 
        "title": "潍城晚眺", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "冯夷恶作剧，风雨昼冥冥。", 
            "海水立深碧，天光沉断青。", 
            "鸣号息禽鸟，滉宕眩精灵。", 
            "可怪同舟济，苍茫只独醒。"
        ], 
        "title": "航海遇雨", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "江岸远环碧，乡山无限青。", 
            "三年此回首，一岁复重经。", 
            "野草依人去，林花照水醒。", 
            "含愁独不见，日夕采芳馨。"
        ], 
        "title": "郊行", 
        "type": "律诗", 
        "yun": "青"
    }, 
    {
        "author": "曹鉴章", 
        "era": "清", 
        "subtype": null, 
        "text": [
            "杨白花，何不飞来却飞去。", 
            "江南三月春草芳，杨花飞去落何处。"
        ], 
        "title": "杨白花 其一", 
        "type": "乐府曲辞", 
        "yun": "语"
    }, 
    {
        "author": "曹鉴章", 
        "era": "清", 
        "subtype": null, 
        "text": [
            "杨花去不归，春风入绛帏。", 
            "含情不语日初斜，愁杀江边杨白花。"
        ], 
        "title": "杨白花 其二", 
        "type": "乐府曲辞", 
        "yun": null
    }, 
    {
        "author": "曹鉴乾", 
        "era": "清", 
        "subtype": "七言绝句", 
        "text": [
            "清吟潇洒狎沙鸥，回首蓬莱是旧游。", 
            "恐著羊裘劳物色，草衣云卧罢垂钩。"
        ], 
        "title": "狎鸥图", 
        "type": "绝句", 
        "yun": "尤"
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "自从封寄花笺后，暑雨凉云。", 
            "挨尽黄昏。", 
            "才得鸿来又小春。", 
            "几时相见兜兜话，候采湖莼。", 
            "节钺南巡。", 
            "再访溪桥蛱蝶门。"
        ], 
        "title": "采桑子 答刘夫人（见《众香词附》）", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "行行点点，问谁将淡墨，凭空洒遍。", 
            "雪压危桥，月晕闲庭，描写春愁秋怨。", 
            "芦花港浅参差过，还认是、掠波归燕。", 
            "带斜阳、时近南楼界出，一绳天远。", 
            "总使悬针垂露，只模糊不辨，隶虫符篆。", 
            "写上征衫，落到寒砧，可也寄封书便。", 
            "惊弦任尔高飞起，原依约、晴川荒甸。", 
            "最销魂、暮雨朝云，吹堕平沙难见。"
        ], 
        "title": "疏影 雁影   见《词综》、《昭代词选》、《词雅》", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "书屋正临溪，喜春回，浅碧粼粼晴晓。", 
            "一片縠纹轻，红襟燕，掠处翠萍如扫。", 
            "仙源难觅，浮来千点桃英小。", 
            "十里银塘，迷望眼，色映离披芳草。", 
            "溶溶漾漾桥边，岂离人、愁泪流将不了。", 
            "杨柳绿阴浓，风生处，时有白鸥飞到。", 
            "烟云渺渺。", 
            "钓船归矣渔歌悄。", 
            "试问者番新雨后，添得浪花多少。"
        ], 
        "title": "南浦 春水，和母   见《昭代词选》、《词雅》", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "任伊绕径翻双剪。", 
            "纱槅子、齐关红扇。", 
            "去年不听故人留，又何用、故人重见。", 
            "旧巢泥污休依恋。", 
            "请栖托、邻家深院。", 
            "算侬非是忒无情，怕牵惹、秋来肠断。"
        ], 
        "title": "步蟾宫 却燕（见《词雅》）", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "阶前两两。", 
            "总回旋高舞，不离书幌。", 
            "素袖空黏，彩扇虚兜，作出一番轻浪。", 
            "绿钱匀处依稀见，似栩栩、梦魂飘荡。", 
            "稳栖香、冷月光中，仍与花枝相傍。", 
            "倩入滕王笔底，怕蛾粉鸦黄，总难偷样。", 
            "疑假犹真，是也非耶，偏漏雕檐蛛网。", 
            "无端逗起闲吟味，添几许、惜春情况。", 
            "待寻芳、倦绣人来，闪在罗裙褶上。"
        ], 
        "title": "疏影 蝶影", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "握向菱花，光泽谁如，羞他麝煤。", 
            "恁长侵眉翠，一窝云薄，低笼耳玉，几叶兰齐。", 
            "堕马妆新，蟠龙式旧，巧绾穿心时样宜。", 
            "增妍处，有金虫深亸，琼燕斜飞。", 
            "垂垂惯贴蝤蛴。", 
            "爱花露油沾香袭衣。", 
            "记舞偏灯底，牙梳再掠，睡松枕角，彩线重维。", 
            "烟拂鸦翎，露凝蝉翼，总使轻盈也让伊。", 
            "寻芳去，怕兜归密刺，休近荼蘼。"
        ], 
        "title": "沁园春 发", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "小颗含春，那许盘中，樱桃斗鲜。", 
            "为粉香匀靥，微粘花露，彩毫描黛，淡吮松烟。", 
            "凤管调来，鹅笙炙去，一曲清歌莺溜圆。", 
            "评茶味，任瓷磁深浅，尝尽甘泉。", 
            "休随梁燕呢喃。", 
            "且教语鹦哥铁马前。", 
            "爱瓜犀难见，茜凝羞郑，丁香半露，猩滴惊樊。", 
            "懒嚼红茸，愁沾绿蚁，惯使纤纤剔未闲。", 
            "移情处，在轻轻一笑，百媚嫣然。"
        ], 
        "title": "沁园春 口", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "烁烁清光，低映眉山，桃花是名。", 
            "惯深遮团扇，背灯角睐，潜回落月，对影斜凝。", 
            "欢定含娇，醉还送悄，懊恨难禁玉筋零。", 
            "无人处，把鸳巾轻拭，装出多情。", 
            "日长何事瞢腾。", 
            "凭案叠残编展未曾。", 
            "喜才临碧涧，盈盈秋水，乍开青镜。", 
            "闪闪春星。", 
            "吟倦窗前，绣慵楼上，瞥见归舟带笑迎。", 
            "风流样，怕端溪鸲鹆，输与精莹。"
        ], 
        "title": "沁园春 目", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "软款围来，尺六无多，纤柔绝伦。", 
            "向灯前欹侧，惊回柳影；", 
            "花边宛转，羞睹蜂魂。", 
            "染恨千丝，萦愁几缕，半幅曾窥湘水裙。", 
            "临风去，怕娉娉袅袅，化作行云。", 
            "晓寒料峭难温。", 
            "好缓束吴绫茜色新。", 
            "为妆成有意，凭栏倦舞，醉馀无力，凭几慵伸。", 
            "剥枣应怜，偎琴更惜，透体沉檀一捻春。", 
            "谁堪拟，似盈盈佩玉，洛浦仙人。"
        ], 
        "title": "沁园春 腰", 
        "type": "词", 
        "yun": null
    }, 
    {
        "author": "曹鉴冰", 
        "era": "清", 
        "subtype": null, 
        "text": [
            "井梧飘后愁堪赋，俄闻这番凄语。", 
            "接砌花根，连阴树底，那不消人魂处。", 
            "高吟低诉。", 
            "恰经断回文，指寒停杼。", 
            "灯影清莹，夜深怪尔撩愁绪。", 
            "苔茵露浓过雨，似休还又杂，月下鸣杵。", 
            "唧唧荒村，喓喓静馆，作出秋声无数。", 
            "何当递与，惹鹤步挨来，呆儿痴女。", 
            "盆盒携归，逞馀音更苦。"
        ], 
        "title": "台城路 蟋蟀", 
        "type": "词", 
        "yun": null
    }, 
    {
        "author": "曹鉴伦", 
        "era": "清", 
        "subtype": "五言律诗", 
        "text": [
            "晓来闲自啭，误认是残春。", 
            "树密看难见，风高听始真。", 
            "玉箫疑上苑，筝柱出西秦。", 
            "留得余声在，烟花已作尘。"
        ], 
        "title": "夏日听莺", 
        "type": "律诗", 
        "yun": "真"
    }, 
    {
        "author": "曹鉴伦", 
        "era": "清", 
        "subtype": "五言律诗", 
        "text": [
            "浓绿谁家柳，深藏茅屋低。", 
            "溪花含日笑，谷鸟向人啼。", 
            "草浅嘶骄马，村深叫午鸡。", 
            "一番春雨足，新笋竞冲泥。"
        ], 
        "title": "舟行喜晴", 
        "type": "律诗", 
        "yun": "齐"
    }, 
    {
        "author": "曹鉴伦", 
        "era": "清", 
        "subtype": "五言律诗", 
        "text": [
            "晓日穿云起，晴烟带雨收。", 
            "霜清黄叶落，水浅白鱼游。", 
            "客里经三伏，愁中度一秋。", 
            "故园有残菊，肯为我归留。"
        ], 
        "title": "木樨庵晓发", 
        "type": "律诗", 
        "yun": "尤"
    }, 
    {
        "author": "曹鉴伦", 
        "era": "清", 
        "subtype": "五言律诗", 
        "text": [
            "径仄荒榛满，循溪问路迷。", 
            "长松危石畔，古寺夕阳西。", 
            "双塔高峰并，孤帆落日低。", 
            "山僧扶杖语，虎迹到前溪。"
        ], 
        "title": "泊富春驿散步", 
        "type": "律诗", 
        "yun": "齐"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "春林排障锦为屏，得得轮蹄渡浅汀。", 
            "野蝶穿花晴散粉，新莺坐树暗梳翎。", 
            "柳条风动摇官绿，岱色云开拥帝青。", 
            "拟上丹梯凌绝顶，眼空霄汉望沧溟。"
        ], 
        "title": "泰安道中", 
        "type": "律诗", 
        "yun": "青"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "风物当春竞斗芳，客途聊此破愁肠。", 
            "山曾识面青常好，鸟不知名啼自长。", 
            "流水无声穿细涧，落英有意出危墙。", 
            "懒开白眼红尘里，却爱桃花似故乡。"
        ], 
        "title": "泰安至张夏马上口占", 
        "type": "律诗", 
        "yun": "阳"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "风雷隐隐护周庐，五采龙文护帝车。", 
            "泉出旌门珠瀑卷，草迎行殿绿云舒。", 
            "九盘夜渡黄河水，三略朝提玉帐书。", 
            "汉将莫夸临瀚海，圣人亲已到狼胥。"
        ], 
        "title": "北征大功告成纪事 其一", 
        "type": "律诗", 
        "yun": "鱼"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "圣武临戎贼胆寒，威惊鸷鸟避旌竿。", 
            "楼兰西去关门迥，姑衍南来地轴宽。", 
            "朝发尺书降赞普，暮驰单使报呼韩。", 
            "番戎顿颡军麾下，尽荷生成载道欢。"
        ], 
        "title": "北征大功告成纪事 其二", 
        "type": "律诗", 
        "yun": "寒"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "欃枪既扫沛深仁，群丑投戈尽束身。", 
            "汤网恩宽三面解，轩台威耸百蛮驯。", 
            "蕃歌人踏关前月，铙曲风传塞上春。", 
            "直画青丘为比户，不须戎鼓节金錞。"
        ], 
        "title": "北征大功告成纪事 其三", 
        "type": "律诗", 
        "yun": "真"
    }, 
    {
        "author": "曹鉴伦", 
        "era": "清", 
        "subtype": "七言律诗", 
        "text": [
            "銮舆三驾建霓旌，总为苍生致太平。", 
            "款塞已闻来万国，受降何用筑三城。", 
            "晨回雁碛云迎马，夜渡龙沙雨洗兵。", 
            "从此殊方归化域，年年争路贡瑶京。"
        ], 
        "title": "北征大功告成纪事 其四", 
        "type": "律诗", 
        "yun": "庚"
    }, 
    {
        "author": "曹鉴平", 
        "era": "清", 
        "subtype": null, 
        "text": [
            "妾冢旧住古长干，荡子风涛十八滩。", 
            "一逐江潮去不返，年年江上孤帆远。", 
            "正是离人肠断时，湓城月出浔阳晚。"
        ], 
        "title": "长干行", 
        "type": "古风", 
        "yun": null
    }, 
    {
        "author": "曹鉴平", 
        "era": "清", 
        "subtype": null, 
        "text": [
            "二月驱车到燕市，又见春光逢上巳。", 
            "氤氲细雨度轻风，吹遍郊原桃与李。", 
            "桃李芳菲三月时，千门烟锁绿杨枝。", 
            "夹道朱楼回绣毂，良辰祓禊泛金卮。", 
            "金卮绣毂青油幕，层城日出歌钟作。", 
            "象管银筝不暂停，驼峰翠釜纷相错。", 
            "多少游人策紫骝，芳郊十里暖烟浮。", 
            "蹀躞锦鞯垂匼匝，葳蕤步障擘箜篌。", 
            "兰皋迤逦花如霰，乳燕呢喃散青甸。", 
            "迟迟晴日丽西山，剪剪春风临上苑。", 
            "西山上苑盛繁华，碧草芋绵罩落霞。", 
            "卫霍争持百宝扇，金张竞拥六萌车。", 
            "人生富贵何能测，及时行乐谁人识。", 
            "当歌对酒不尽欢，屈首蓬蒿亦何益。", 
            "此日风光政艳阳，此时游冶政徜徉。", 
            "钗拖赤凤盘乌髻，裙染鹅黄堕马妆。", 
            "只恐韶华不久待，如云车骑一朝改。", 
            "日斜难返鲁阳戈，万古惟留明月在。", 
            "明月依然照绮筵，酣歌谁似永和年。", 
            "欲采芳兰隔江水，越树燕云各一天。", 
            "朅来潦倒长安陌，矫首君门迷咫尺。", 
            "平津阁上每辞宾，楼船帐中无揖客。", 
            "匹马行将去帝京，漫天飞絮送归程。", 
            "计到江南春色尽，满庭新绿乱啼莺。"
        ], 
        "title": "长安上巳篇", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "别离鲜佳况，梦落东海滨。", 
            "结交亮情愫，况在踪迹亲。", 
            "天鸡中夜唤，含意良未申。", 
            "梦寐不可凭，感此及萧辰。", 
            "自昔五月中，置酒娱嘉宾。", 
            "日暮灿华烛，既醉难具陈。", 
            "端阳无好诎，高歌惊入神。", 
            "焉知良会稀，再来道无因。", 
            "愿为陌上桑，日夕河清尘。"
        ], 
        "title": "重九日寄怀果园二首 其一", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "大雅久不作，清狂君得之。", 
            "江淮枳棘丛，徒手难为披。", 
            "假道求芳泽，出门悲路歧。", 
            "路歧尚可言，飘风复增欷。", 
            "愿言采秋菊，遐寄长相思。", 
            "滨海难为致，踯躅当语谁。", 
            "区区一寸心，日暮相与期。"
        ], 
        "title": "重九日寄怀果园二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "暝色上河梁，野草亦离离。", 
            "人影隔烟树，送子当路歧。", 
            "嗟予鲜同气，况在天一涯。", 
            "自昔别严亲，道路长相思。", 
            "今兹复归来，畴念成孤儿。", 
            "挥手一以别，怆恍不尽辞。", 
            "努力爱春华，及此少年时。", 
            "登高望天末，忧思当告谁。", 
            "鹡鸰怀至性，岁寒相与期。"
        ], 
        "title": "送鲤南四弟之苏州", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "马缨花，路旁槁，劝郎莫向关山道。", 
            "谁家东风吹少年，花底红颜不常好。", 
            "流黄织就星欲稀，阶前白露生秋草。", 
            "君不见秋河相望东壁东，天帝醉梦真珠红，欲渡不渡心忡忡。"
        ], 
        "title": "马缨花", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风天上来，动我芙蓉幕。", 
            "阳春变林鸟，百卉欣有托。", 
            "佳人美芳姿，膏兰不自薄。", 
            "采芳不当年，时过惮零落。", 
            "念此一徘徊，日暮感寥廓。"
        ], 
        "title": "杂诗二首 其一", 
        "type": "古风", 
        "yun": "药"
    }, 
    {
        "author": "曹家达", 
        "era": "清", 
        "subtype": null, 
        "text": [
            "去者不可追，岁月如飙驰。", 
            "不闻阳鸟飞，暂挂秋虫丝。", 
            "圆荷媚朱明，兰泽多春姿。", 
            "风日见摇荡，萎谢当语谁。", 
            "所以古之人，光景贵及时。"
        ], 
        "title": "杂诗二首 其二", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "骄阳苦昼接，百度患棼乱。", 
            "浩浩阴阳移，夕气始回换。", 
            "远树挂斜月，微云耿河汉。", 
            "稻粱出流萤，迥风细草岸。", 
            "澄心为相际，所得是閒散。"
        ], 
        "title": "暑夜纳凉", 
        "type": "古风", 
        "yun": "翰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风恻恻阳关道，行尘飞絮催人老。", 
            "繫往芳时一寸心，日暮游丝藉烟草。", 
            "烟草凄凄春日长，落红绵绵增惋伤。", 
            "妾为伤春衣带缓，关山马蹄日以远。"
        ], 
        "title": "伤春曲示章雨琴二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "吴娘劝酒白纻歌，行人道上唤奈何。", 
            "江南柳花白如雪，东风乱落金叵罗。", 
            "鞭丝催送白日谢，欢乐易竭哀情多。", 
            "劝君停杯莫太息，他日相过暂相忆。"
        ], 
        "title": "伤春曲示章雨琴二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "大观局尺幅，千里只一目。", 
            "故人期不来，秋江浪如屋。"
        ], 
        "title": "题冯慰联秋耕图", 
        "type": "古风", 
        "yun": "屋"
    }, 
    {
        "author": "曹家达", 
        "era": "清", 
        "subtype": null, 
        "text": [
            "汤武始革命，应天而观兵。", 
            "不闻汤武师，累月攻一城。", 
            "上有贼疆吏，下有贼诸生。", 
            "相率为叛乱，蜩螗为沸羹。", 
            "一朝遇摧折，将为石乞烹。"
        ], 
        "title": "乱中杂感五首 其一 革命", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "高辛有火正，受封在祝邱。", 
            "黄帝六世孙，家乘非谬悠。", 
            "传国及千载，袭封在宗周。", 
            "因国以为氏，国亡其姓留。", 
            "乱党诩华胄，腹空无乃羞。"
        ], 
        "title": "乱中杂感五首 其二 祖黄帝", 
        "type": "古风", 
        "yun": "尤"
    }, 
    {
        "author": "曹家达", 
        "era": "清", 
        "subtype": null, 
        "text": [
            "汉武逐匈奴，乃有汉族称。", 
            "唐人伐高丽，故号相频仍。", 
            "岂其中夏主，直待刘邦兴。", 
            "愚人论种族，但见僭无徵。", 
            "五胡乱晋末，子孙犹绳绳。", 
            "匈奴祖夏后，史书良足凭。"
        ], 
        "title": "乱中杂感五首 其三 汉族", 
        "type": "古风", 
        "yun": "蒸"
    }, 
    {
        "author": "曹家达", 
        "era": "清", 
        "subtype": null, 
        "text": [
            "共和始周召，祸出厉王手。", 
            "子代太子死，召公意良厚。", 
            "王奔十四载，二公为留守。", 
            "岂似贪乱人，纲常类刍狗。"
        ], 
        "title": "乱中杂感五首 其四 共和", 
        "type": "古风", 
        "yun": "有"
    }, 
    {
        "author": "曹家达", 
        "era": "清", 
        "subtype": null, 
        "text": [
            "同胞视生民，其言始张载。", 
            "非有仁人心，此理亦殊晦。", 
            "原野厌人肉，本旨究安在。", 
            "争城求不杀，毋乃类犬吠。"
        ], 
        "title": "乱中杂感五首 其五 同胞", 
        "type": "古风", 
        "yun": "队"
    }, 
    {
        "author": "曹家达", 
        "era": "清", 
        "subtype": null, 
        "text": [
            "天地有正气，忠义性所予。", 
            "子奇围睢阳，未闻贼张许。", 
            "小丑何猖披，丧心弃天叙。", 
            "有城皆迎降，社稷谁守禦。", 
            "不见张世杰，崖山尚师旅。", 
            "不见郑成功，台澎义旗举。"
        ], 
        "title": "伪言金陵陷，江阴伪民政长出示通衢，斥言张贼败走云云。既而知其妄书，以志幸", 
        "type": "古风", 
        "yun": "语"
    }, 
    {
        "author": "曹家达", 
        "era": "清", 
        "subtype": null, 
        "text": [
            "周末不帝秦，乃有鲁仲连。", 
            "所南当宋亡，犹书德祐年。", 
            "系彼二君子，落拓不自贤。", 
            "巢穴知风雨，物物戴所天。", 
            "嗟彼长乐老，圆融以自全。"
        ], 
        "title": "感言", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "正气自磅礴，发泄初无馀。", 
            "大者无求生，小者安穷居。", 
            "公允首山薇，幼安辽东庐。", 
            "郑氏铁函经，谢公却聘书。", 
            "金臣张天纲，书主从厥初。", 
            "元臣蔡子英，改正羞拜除。", 
            "于事纵无补，趋利异侩狙。", 
            "试观冯道传，嫠妇殆不如。"
        ], 
        "title": "续正气歌", 
        "type": "古风", 
        "yun": "鱼"
    }, 
    {
        "author": "曹家达", 
        "era": "清", 
        "subtype": null, 
        "text": [
            "年荒时难且勿呻，我当破涕一歌三义民。", 
            "江君泽远诸生耳，大官大邑不到尔。", 
            "胡为人心竟不死，闻变痛哭乃如此。", 
            "在乡龚子任，在邑钱雄飞，惟彼二子皆白衣。", 
            "道逢乱党侈口讥，不畏强禦世所稀。", 
            "我闻春秋大义作人范，乱臣贼子罪当斩。", 
            "我歌不得歌复呻，吁嗟吾邑三义民。"
        ], 
        "title": "三义民", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东方未明太白高，霜华满野金鸡号。", 
            "儒生有命轻鸿毛，在三之节不敢逃。", 
            "吁嗟江水何滔滔，死为鬼雄愧尔曹。", 
            "西山薇蕨心向往，天地为尔久怅惘。"
        ], 
        "title": "哀赵彝鼎", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "生不能学万人敌，上马杀贼下草檄。", 
            "又不能生成媚骨悦权贵，博取高官惧亲戚。", 
            "当此乱世百事废，俯仰一身馀愤激。", 
            "三纲沦陷邪说兴，城市相逢尽夷狄。", 
            "国家何曾亏负汝，口众我寡不分析。", 
            "终日昏昏但如醉，野田芳草独寻觅。", 
            "夜中无寐更奈何，油灯不明更漏寂。", 
            "雨声催寒入衾底，有时误听背毛淅。", 
            "世情如夜愁夜长，况当阴雨嗟沉溺。", 
            "绸缪不早室将毁，鸱鸮化作苍鹰击。", 
            "早闻将军天上来，谁是刘琨谁祖逖。", 
            "需为事贼自古然，我虽不才心则惄。", 
            "吁嗟鸡鹜尔何知，草閒偷活沾馀沥。"
        ], 
        "title": "乱中百事俱废寒夜不寐拉杂书之", 
        "type": "古风", 
        "yun": "锡"
    }, 
    {
        "author": "曹家达", 
        "era": "清", 
        "subtype": null, 
        "text": [
            "三径荒寒长露苗，柴门风叶暮萧萧。", 
            "孤芳拚与霜华竞，鶗鴂声中独后凋。", 
            "绿肥红瘦垂垂老，开到黄花又后期。", 
            "别有盛衰荣落感，岂惟傲骨不逢时。"
        ], 
        "title": "前作意未尽，重违祝艾臣同年之请因增益之", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "青春既受谢，翳翳景将夕。", 
            "林阴日晻薆，时雨多芳泽。", 
            "好风从南来，清光动瑶席。", 
            "閒门闭芳草，幽鸟避行客。", 
            "长条始结繁，渌水荡虚碧。", 
            "借问山中人，何以慰嘉客。"
        ], 
        "title": "初夏即事", 
        "type": "古风", 
        "yun": "陌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风泛晴和，陌上芳尘飞。", 
            "姣姣桃李花，时至生光晖。", 
            "宿麦冻朝烟，草露亦未晞。", 
            "农人事春畴，荷锄出柴扉。", 
            "桑条蚕妇筐，黄鸟随人飞。", 
            "百物熙阳春，揽观淡忘归。", 
            "还凭樽酒中，窥此造化机。"
        ], 
        "title": "四时田园杂兴四首 其一", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "散发当微凉，林木暧朝景。", 
            "流连溪上花，忽见青山影。", 
            "何处求黄虞，结念在庐井。", 
            "邻翁日夕过，为言当习静。", 
            "有田付孙子，租税出半顷。", 
            "卧听水车声，俟此清昼永。"
        ], 
        "title": "四时田园杂兴四首 其二", 
        "type": "古风", 
        "yun": "梗"
    }, 
    {
        "author": "曹家达", 
        "era": "清", 
        "subtype": null, 
        "text": [
            "木末秋云飞，凉飙倏已至。", 
            "寒萤耿草露，光景不自遂。", 
            "蟋蟀伤局促，宵征空自累。", 
            "系彼田家子，芜秽既已治。", 
            "奢祝求仓箱，馀资纳官吏。", 
            "不知身世宽，但觉有馀地。", 
            "行歌野亩中，日暮担禾穟。"
        ], 
        "title": "四时田园杂兴四首 其三", 
        "type": "古风", 
        "yun": "寘"
    }, 
    {
        "author": "曹家达", 
        "era": "清", 
        "subtype": null, 
        "text": [
            "高原西北风，木叶何莽莽。", 
            "素雪折林筱，中夜发寒响。", 
            "所恃新谷播，根荄得所养。", 
            "枯桑羔羊肥，会此朋酒飨。", 
            "虽当集归子，亦复序少长。", 
            "醉来绳床卧，多得尘外赏。"
        ], 
        "title": "四时田园杂兴四首 其四", 
        "type": "古风", 
        "yun": "养"
    }, 
    {
        "author": "曹家达", 
        "era": "清", 
        "subtype": null, 
        "text": [
            "循行大道閒，游子寒无衣。", 
            "北风吹短草，日暮黄埃飞。", 
            "托生乱离中，穷达将安归。", 
            "我有一尊酒，可以免悽欷。", 
            "荣华离早霜，槁木知春晖。", 
            "代谢各有序，安用常依依。", 
            "遇物随所托，所得在玄机。"
        ], 
        "title": "杂诗二首 其一", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "良时不顾返，遥情结芳岁。", 
            "阳春二三月，膏沐布兰蕙。", 
            "郁郁自怀芳，山菊并岩桂。", 
            "过时不成采，将随寒草替。", 
            "浮云变朝日，飘风日飒厉。", 
            "心伤不能言，欲涉河无砅。"
        ], 
        "title": "杂诗二首 其二", 
        "type": "古风", 
        "yun": "霁"
    }, 
    {
        "author": "曹家达", 
        "era": "清", 
        "subtype": null, 
        "text": [
            "浑沌凿破宙合六，营造怪物古不独。", 
            "昌黎门中三见之，刘叉卢仝暨昌谷。", 
            "广陵异代尤绝奇，鬼伯头角神龙姿。", 
            "赵宋南北寡侪偶，能以名姓怖小儿。", 
            "张惶万态不可掳，风雨怒发鳞之而。", 
            "飞头海角世所有，参目虎首臣能为。", 
            "天生灵物岂有待，罔两问景殊失辞。", 
            "仅得月岩斋一篇，笔端字字腾蛟螭。", 
            "馀子碌碌少光气，不才空使蛇怜夔。"
        ], 
        "title": "书北宋王逢原令广陵诗钞后", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "荒涂始剖人禽别，帝尧敦命司徒契。", 
            "天生万物人最灵，奈何蠢蠢负气血。", 
            "纲常如天万古垂，当年五教案成铁。", 
            "司徒裔孙有尼父，勤修家学防决裂。", 
            "孝经初成下白虹，春秋瑞告端门血。", 
            "咸阳大火燬不得，虚堂丝竹发谟烈。", 
            "贼杀君父死不为，后来秉德正无缺。", 
            "小丑何来宋教仁，欲废孔教鼓长舌。", 
            "元黄颠倒黑白错，丧心人纪将绝灭。", 
            "昔闻王莽倾汉家，乃有功德颂草窃。", 
            "当时大诰摹孔门，不闻大胆改弦辙。", 
            "此贼不死毒有加，礼法岂为我辈设。", 
            "假如尧时洪水滥，直使人民尽鱼鳖。", 
            "假如周公不世出，夷狄猛兽滋为孽。", 
            "愿君乃有博浪椎，借才力士奋一击。", 
            "蓦然倾倒路旁尸，有如天神下缺列。", 
            "张良本为韩雠出，况又焚坑履虎咥。", 
            "谁当买尽江南丝，绣此天生大豪杰。"
        ], 
        "title": "应夔丞锄击革匪宋教仁歌", 
        "type": "古风", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蔽日初槐，啼花娇鸟，疏篱渐长新篁。", 
            "永昼人间，薰炉细细焚香。", 
            "漫誇世路名场。", 
            "远风波、碧簟清凉。", 
            "蝶须坠粉，鱼吹蘋末，莺弄笙簧。", 
            "好书堪把，苦茗频斟，湘帘半捲，燕子飞忙。", 
            "香闺双陆，倦来午梦偏长。", 
            "小立斜阳。", 
            "映纱橱、笑看残妆。", 
            "耐平章。", 
            "无边风月，自在年光。"
        ], 
        "title": "夏初临 初夏", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "禁城喧热。", 
            "正爆竹声催，漏铜风咽。", 
            "小阁灯孤，往事向谁重说。", 
            "春到何家庭院，助新愁、满门冰雪。", 
            "枉有屠苏岁酒，恨椒花颂绝。", 
            "想五侯、甲第欢无歇。", 
            "把龙笛鹅笙，檀口吹彻。", 
            "那管寒衾薄，有人儿凄切。", 
            "珊珊玉珂初动，又趋朝、晓鸡时节。", 
            "试问明镜里，添几茎华发。"
        ], 
        "title": "孤鸾 壬子除夕", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "萧萧易水，问何事春来，助人凄恻。", 
            "苹香柳嫩，妍景任教抛掷。", 
            "聊话郎山雨夕，又梦绕、潭固烟色。", 
            "纷纭身世多般，已见雁飞南北。", 
            "谁遣头须顿白。", 
            "怕纵有春风，也难消得。", 
            "壮怀无奈，说甚肝肠铁石。", 
            "况听高楼弄笛。", 
            "盼不到、渔蓑消息。", 
            "试看陌草青青，正是杜陵寒食。"
        ], 
        "title": "双双燕 感怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "报到西村花发，春风一夕，香满疏栏。", 
            "载酒携笙，亭畔淡淡云烟。", 
            "弄轻阴、新篁院宇，翻翠浪、绿野平田。", 
            "草芊绵。", 
            "花名倾国，蛱蝶翩跹。", 
            "留连。", 
            "芳郊细马，红妆垂袖，一笑嫣然。", 
            "银甲调筝，几多心事入眉湾。", 
            "岂相逢、琵琶江上，浑不让、棋墅东山。", 
            "耐人看。", 
            "斜阳松影，倦鸟知还。"
        ], 
        "title": "玉蝴蝶 棠村看牡丹", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "霓旌羽葆。", 
            "看玉勒飞尘，翠华临早。", 
            "雨洒郊原，风静天街开驰道。", 
            "红云昼护龙旂晓。", 
            "黄衣是、圣人年少。", 
            "万家环拥，千官拜舞，共瞻奇表。", 
            "非小。", 
            "名城三辅，人何幸得赌、天颜微笑。", 
            "猎罢长杨，月色甲光寒相照。", 
            "残星夜角营门悄。", 
            "恩浩荡、村墟无扰。", 
            "雪中黄竹歌成，争传睿藻。"
        ], 
        "title": "绛都春 上幸真定恭赋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "舍人早达擅才名。", 
            "写孤怀、聊寄丹青。", 
            "红袖俨成行，清丝奏出新声。", 
            "牙签满、图史纵横。", 
            "便便腹，指点双鬟索酒，小妇鸣筝。", 
            "且闲情作达，蜗角讵堪争。", 
            "飞腾。", 
            "看徵逐如许，浑冷落、翠黛金罂。", 
            "千古有彦瑜，知己长揖为朋。", 
            "世人谁醉、复谁醒。", 
            "破愁城，吾衰读书恨晚，杯酌难胜。", 
            "尽风流三般，总让与汪生。"
        ], 
        "title": "高山流水 题汪蛟门少壮三好图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "丝袅垂杨，烟迷芳草，携樽犹是春游。", 
            "忆去年此日，花径风柔。", 
            "喜得娇姝相伴，移小步、泥印莲勾。", 
            "吹笙罢，纤腰倚树，一笑回眸。", 
            "难留。", 
            "彩云忽散，人一去新来，冷落歌喉。", 
            "奈关河迢递，燕语空楼。", 
            "唯有孤村残照，画桥畔，野水东流。", 
            "停杯处，凭阑望远，白了人头。"
        ], 
        "title": "凤凰台上忆吹箫 其一 忆远", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "衣冷筠笼，尘封瑶瑟，顿教白了人头。", 
            "叹镜奁虚掩，风动帘钩。", 
            "比翼生生世世，灯背处、私语都休。", 
            "燕台月，新添憔悴，恰是中秋。", 
            "休休。", 
            "同林宿鸟，缘底事分飞，一霎难留。", 
            "剩寒檠独照，露下妆楼。", 
            "想像珊珊环佩，频怅望、几断双眸。", 
            "空消受，江淹有恨，宋玉多愁。"
        ], 
        "title": "凤凰台上忆吹箫 其二 悼亡（用李清照韵）", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "海外繁华，看绛烛围红，星毬初放。", 
            "蛮靴锦障。", 
            "月影里忘却，乡愁孤况。", 
            "暗想京国灯宵，阻云山千障。", 
            "春一样。", 
            "紫陌香尘，有无钿车来往。", 
            "凭仗午夜笙箫，把军烽静偃，消除兵象。", 
            "江湖晚涨。", 
            "烧火树妆点，羊城尤壮。", 
            "听罢白苎吴歈，有周郎座上。", 
            "天万里，对酒当歌，相看慷慨。"
        ], 
        "title": "双头莲 岭南元夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "午夜晴烟，早六街灯火，交侵明月。", 
            "春树人家，遥傍春城双阙。", 
            "迤逦钿车成列。", 
            "亸罗袖、肤光欺雪。", 
            "春山澹，止水盈盈，笑看帘幕风揭。", 
            "清丝凄切。", 
            "楼头少妇鸣笙坐，幽恨难说。", 
            "白马金鞭，知向谁行游歇。", 
            "舞榭酒阑烛灭。", 
            "侯门闭、内筵重设。", 
            "空伫望、薄倖归来，深闺眉峰双结。"
        ], 
        "title": "万年欢 其一 元夕", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "明月扬州，正缤纷桂子，飞来瑶阙。", 
            "入掌珠圆，产自渥洼丹穴。", 
            "试听啼为英物。", 
            "有多少、瑞云高结。", 
            "开汤饼、廿四桥边，玉箫檀口吹彻。", 
            "弄獐书帖。", 
            "京华羁客成一笑，屐齿应折。", 
            "慧业文人，早向金闺名揭。", 
            "今喜书香堪接。", 
            "看蓬矢、桑弧初设。", 
            "卜他日、谢氏超宗，凤毛检觅重说。"
        ], 
        "title": "万年欢 其二 汪蛟门舍人举子，赋此志喜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西风帘幕。", 
            "看花影移阶，蕉阴绰约。", 
            "三五良宵正永，小罗杯酌。", 
            "三年幸订渔樵侣，伴闲云、轻鸥孤鸿。", 
            "鹿门夫妇，竹溪宾友，柴桑篱落。", 
            "任清露、凉侵袂薄。", 
            "对扶疏丛桂，此景非恶。", 
            "渐敛浮云，夜半月临虚阁。", 
            "庾楼人坐冰壶里，欲乘鸾、飞向寥廓。", 
            "且拼尽醉，休论尘世，受他羁缚。"
        ], 
        "title": "桂枝香 中秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "凉侵疏簟，看星河渐转，频催城柝。", 
            "百合香匀新欲罢，月照残妆绰约。", 
            "纨扇初停，冰肌无汗，重试罗衫薄。", 
            "花阴携手，一枝轻罥钗落。", 
            "闻道世态浮云，长安棋局，俯仰成今昨。", 
            "人在瑶台清露下，消受藤床珠箔。", 
            "横笛高楼，鸣蝉满树，尘事浑抛却。", 
            "西风转眼，又惊吹到帘阁。"
        ], 
        "title": "念奴娇 其一 夏夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西山荐爽，堪拄笏飘坠，井梧一叶。", 
            "门外骊驹争祖道，分序雁行南北。", 
            "十载亲闱，两悲风木，种种颠毛白。", 
            "老成高卧，静看车马心折。", 
            "正逢乞巧针楼，天孙会合，惆怅人间别。", 
            "主圣时清须一出，岂得久淹泉石。", 
            "事了拂衣，功成身退，早遂渔樵业。", 
            "雕邱无恙，韩溪同泛烟月。"
        ], 
        "title": "念奴娇 其二 送家光禄兄北上", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "十年京国，空孟浪解组，一身如叶。", 
            "浩荡凉飙来木末，霜满滹沱河北。", 
            "俯首浮名，惊心世路，回想头堪白。", 
            "书生傲骨，腰围宁使轻折。", 
            "拼取潦倒词场，醉眠锦瑟，挥手红尘别。", 
            "茅屋三间容膝了，何必平泉奇石。", 
            "雨笠云蓑，闲花野草，管领幽人业。", 
            "江山无尽，莫教辜负风月。"
        ], 
        "title": "念奴娇 其三 遣兴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "繁华著眼，看古今得失，浮云飘叶。", 
            "暑往寒来驹隙影，早见塞鸿辞北。", 
            "槐国无喧，渔村高枕，忍负洲苹白。", 
            "东华翘首，羊肠空叹千折。", 
            "闻说重理蒲团，再安丹灶，不与家人别。", 
            "况有玉清堪共隐，奚用受书黄石。", 
            "蕉露研朱，松风啜茗，勾当山居业。", 
            "他时出访，杖藜同踏萝月。"
        ], 
        "title": "念奴娇 其四 家光禄西庐习静再叠前韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "纸窗茅屋，有先生抱膝，小门回折。", 
            "荒径全萦书带草，床上凝尘满席。", 
            "五马归来，三间高卧，独耐袁安雪。", 
            "萧然环堵，猪肝肯使轻说。", 
            "闻道初度佳辰，墙头过酒，剪烛招狂客。", 
            "万事何如杯在手，莫问新来华发。", 
            "栗里琴樽，庞公夫妇，岁岁娱泉石。", 
            "故人寒邸，梦留斋畔凉月。"
        ], 
        "title": "念奴娇 其五 赠同年魏莲陆并祝初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "啼猿声里，正萧疏一片，霜天秋色。", 
            "弦续鸾胶看两两，比翼连枝无别。", 
            "洛浦珠沉，湘灵瑟冷，剩有寒螀咽。", 
            "钟情我辈，那堪兰蕙重折。", 
            "回首灯火春宵，茗炉佳夕，鸳枕偎犹热。", 
            "留得零香馀粉在，种就柔肠千结。", 
            "为问飞琼，还归天上，可忆来时节。", 
            "蚕丝难尽，梦回帘外残月。"
        ], 
        "title": "念奴娇 其六 悼亡", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "圣朝遗老，拥琴樽图史，婆娑清昼。", 
            "传得关闽当日学，独把残编穷究。", 
            "道在斯人，晴窗高卧，闲却经纶手。", 
            "一庭风雪，喜当介眉时候。", 
            "绕膝彩袖重重，持觞共祝，宰相山中久。", 
            "谢客著书多岁月，小阁藤深松茂。", 
            "鹤发丹颜，凭烟云好，供养容如旧。", 
            "春风盈坐，笑看车马驰骤。"
        ], 
        "title": "念奴娇 其七 寿退谷先生", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "吴头楚尾，挂长帆、别是一般风物。", 
            "白浪排空天作堑，界破东南半壁。", 
            "远树微茫，遥峰断续，夹岸霜如雪。", 
            "烟波无恙，消磨几许人杰。", 
            "坐听鼓吹中流，候风回五两，棹歌齐发。", 
            "向晚推窗指顾中，数点渔灯明灭。", 
            "牛斗浮槎，乡关回首处，顿更毛发。", 
            "空江渺渺，凭栏凉转新月。"
        ], 
        "title": "念奴娇 其八 江行用东坡韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "滹沱南陌，忆当年、绿柳依依堪折。", 
            "夹道长条张翠幄，清影寒生六月。", 
            "汗滴征衫，尘飞驿路，到此清凉别。", 
            "今来驻马，浓阴一旦残缺。", 
            "闻道旧日隋堤，春来渭树，空有蝉声咽。", 
            "可惜长廊烟雾冷，转眼繁华销歇。", 
            "莫问秋风，树犹如此，何况三千发。", 
            "长途搔首，愁听枝上啼鴂。"
        ], 
        "title": "念奴娇 其九 过绿柳长廊有感", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "江城如画，雪初晴、渺渺长天空碧。", 
            "好友轻帆携酒到，载得满船春色。", 
            "吴下秦青，新翻乐府，横吹宁王笛。", 
            "旅怀无奈，茫茫对此交集。", 
            "怜我海角浮踪，逢君迁客，相对头堪白。", 
            "舞罢柘枝歌子夜，搅起鱼龙窟宅。", 
            "杜牧情多，司空见惯，懊恼红灯夕。", 
            "地邻湓浦，青衫今日重湿。"
        ], 
        "title": "念奴娇 其十 舟发章门杨陶云载梨园置酒叙别", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "兰桡画桨，岭南舟、共泛湖天寥廓。", 
            "髯客扬舲兰渚去，折柳滕王高阁。", 
            "江上登楼，樽前击钵，转眼分今昨。", 
            "云山千叠，旧游顿尔萧索。", 
            "闻道戍堞烽烟，戈船鼙鼓，宛委军声恶。", 
            "当日应徐无恙否，八口可安林壑。", 
            "阮瑀从军。", 
            "陈琳草檄，岂叹功名薄。", 
            "为询罗隐，壮怀肯令飘泊。"
        ], 
        "title": "念奴娇 其十一 寄罗弘载越中", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "天涯初度，雨新晴、过岭寒消花放。", 
            "孤客牙门开晓角，欲说离愁谁问。", 
            "海峤樽罍，蛮儿歌舞，良夜同人饷。", 
            "多情子野，百端齐到心上。", 
            "独幸岘首碑存，楼船战罢，依旧繁华相。", 
            "共道先人今有后，父老车前相望。", 
            "好友鸿篇，词场彩笔，竞奏阳春唱。", 
            "深惭衰鬓，斗筲每自知量。"
        ], 
        "title": "念奴娇 其十二 次韵酬罗弘载", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "海天归棹，近长干紫气、遥看山色。", 
            "骢马来从桃叶渡，执手唏嘘今昔。", 
            "诗酒人豪，江湖孤艇，老去称狂客。", 
            "七年重过，沧浪头鬓双白。", 
            "闻尔六诏风烟，五羊珠月，尽入临川屐。", 
            "我亦越王台畔过，恨少罗浮片石。", 
            "世事如萍，旧游难再，且听桓伊笛。", 
            "劳劳亭上，暮云顿阻南北。"
        ], 
        "title": "念奴娇 其十三 秣陵留别方邵村侍御", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "金门倦客，恋庭闱、顿使梁园萧索。", 
            "大雅榛芜君崛起，健笔韩欧复作。", 
            "排阖纵横，飙回浪激，珠玉随风落。", 
            "雄文读罢，瓣香今日重握。", 
            "惆怅暑雨红亭，才人萍散，挥袖饥臣朔。", 
            "子舍承颜清昼永，细把千秋商略。", 
            "申浦奇云，大江华月，高咏恣横槊。", 
            "岩栖未稳，相知半在黄阁。"
        ], 
        "title": "念奴娇 其十四 送曹颂嘉中翰省觐见、归江阴。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "河桥冰泮，早匆匆又遇、传柑佳节。", 
            "惆怅阿咸官越峤，闲却竹林烟月。", 
            "五马风流，双凫仙舄，日判倥偬牒。", 
            "水犀战罢，江头烽火才歇。", 
            "闻道露冕春田，折腰公府，不废登临屧。", 
            "忆昔乌衣游侣散，管领湖山千叠。", 
            "寄我新词，为添清兴，永夕浮蕉叶。", 
            "倘询宦况，别来头鬓垂雪。"
        ], 
        "title": "念奴娇 其十五 寄兄子冶湄，时以郡佐领县事", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蕉林名久，问先生何处、为君书屋。", 
            "随地诛茅莳药草，卜构朱栏数曲。", 
            "北牖琴樽，南窗烟月，舒啸当休沐。", 
            "旧阴清影，雨馀频展新绿。", 
            "几年潦倒京尘，故庐荒矣，梦绕家山麓。", 
            "但取意中林壑在，便可结篱编竹。", 
            "簿领才抛，图书堪拥，世事凭翻覆。", 
            "鸟啼花放，闲心如坐空谷。"
        ], 
        "title": "念奴娇 其十六 新筑书屋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西泠才子，倦游梁、又整江天飞楫。", 
            "记得张灯樽酒夜，名论纷如玉屑。", 
            "和寡阳春，词成黄绢，一卷携冰雪。", 
            "萧条长铗，张仪曾否存舌。", 
            "遥想兵气初销，湖光依旧好，办看山屧。", 
            "闭户著书千载事，世态漫论工拙。", 
            "谱出新声，双鬟传唱，四座惊奇绝。", 
            "子虚赋就，莫教辜负烟月。"
        ], 
        "title": "念奴娇 其十七 赠洪昉思归武林", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋分佳夕，怪轻云薄雾、朦朦凉月。", 
            "一片啼螀生破壁，徙倚寸心如结。", 
            "天柱峰头，庾公楼上，应有蟾蜍出。", 
            "自伤孤影，萧萧偏照华发。", 
            "谁令万方频惊，六鳌徒立，恍惚烟霆掣。", 
            "青炽旗亭歌吹冷，顿砌九逵冰雪。", 
            "布幕低张，浊醪细酌，试把霜螯裂。", 
            "尧阶蓂荚，有无开落丹阙。"
        ], 
        "title": "念奴娇 其十八 中秋，次其年韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "六街风软，映玻璃、几树寒梅枝亚。", 
            "词客争看喧笑处，频赏冰绡图画。", 
            "岫可飞来，人堪呼出，疑是天工假。", 
            "鹅溪巧剪，肯推徐赵能写。", 
            "更喜湘汉波澄，梁园赋就，同此烧灯夜。", 
            "洗盏茅堂文酒会，璧月影侵霜瓦。", 
            "一曲吴歈，歌成激楚，拼醉琼箫下。", 
            "旗亭当日，看无今夕佳话。"
        ], 
        "title": "念奴娇 其十九 咏米家灯，次陈其年韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "火云初敛，小堂开、捲幔张灯凉夜。", 
            "有客因沾升斗禄，俯首驱驰辕下。", 
            "纨扇新诗，乌丝丽句，憔悴偏能写。", 
            "通家数字，谁怜当日王谢。", 
            "且喜花底论文，风前抵掌，一夕燕山话。", 
            "千古荣枯皆幻影，漫向成都占卦。", 
            "汝既伤贫，吾方多难，忼忾杯重把。", 
            "天涯知己，好同消遣清夏。"
        ], 
        "title": "念奴娇 其二十 座中赠陈子文、是日陈心简、陈子厚诸子，同集蕉林。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "萧然远寄，向荆南、抱膝无荣无辱。", 
            "罨画烟云耽坐啸，闭户澹如秋菊。", 
            "溪上垂竿，阑边斗鸭，占尽山林福。", 
            "青鞋白帢，浑忘貂锦名族。", 
            "畴昔蒋径羊求，金门弭笔，谁更同幽独。", 
            "甫里风流岑寂久，今日重看皮陆。", 
            "湘管时拈，衍波细写，闲谱花间曲。", 
            "尘中老眼，闻声频眺空谷。"
        ], 
        "title": "念奴娇 其二十一 寄阳羡史蝶庵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋光无尽，把冰轮、重碾影摇珠阙。", 
            "何幸婵娟频会面，不待明年逢节。", 
            "桂子还飘，霓裳更舞，砌满长天雪。", 
            "蟾蜍如旧，琼楼铃索同掣。", 
            "最爱清漏初沉，玉绳低转，肯使樽空设。", 
            "屈指平生能几遇，添得数茎霜发。", 
            "家国牵愁，岁华偷换，欲向南鸿说。", 
            "故园今夕，东篱曾否花发。"
        ], 
        "title": "念奴娇 其二十二 庚申长安闰中秋，次陈其年韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "朅来髯客江东，楼船把袂波如练。", 
            "长篇短咏，抽毫伸纸，乌丝蚕茧。", 
            "七子菁英，六朝金粉，风流非远。", 
            "任青鞋布袜，穷关塞，名山乔岳游踪遍。", 
            "行笈图书数卷。", 
            "几悲歌、黄金台畔。", 
            "探奇禹穴，临池兰渚，声华早擅。", 
            "雪苑开樽，旗亭观伎，词场消遣。", 
            "问相如可有，临邛重客，子虚谁荐。"
        ], 
        "title": "水龙吟（海天阔处）·赠越中罗弘载", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "想秋原衰柳，细雨潇潇，魂断河梁。", 
            "日月曾无几，早寒风朔雪，吹到茅堂。", 
            "孤踪久辞双阙，谁识旧刘郎。", 
            "幸同好犹存，悲歌对酒，共说先皇。", 
            "草草思前事，叹物换时移，空费推详。", 
            "问菊松三径，奈暮云缥缈，难认柴桑。", 
            "梅香漏泄春信，归梦绕横塘。", 
            "听何处高楼，一声玉笛泪千行。"
        ], 
        "title": "忆旧游 雪中感怀", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "疏灯薄暮。", 
            "又一声归雁。", 
            "飞来平楚。", 
            "门掩东风，尘生宝箧，流年惊暗度。", 
            "綵线慵拈，烛花频剪，旧怨新愁漫空数。", 
            "卓氏孤吟，班姬团扇，无奈情耽误。", 
            "王孙玉勒知何处。", 
            "把三生誓约，翻云覆雨。", 
            "去矣朱颜渐非故。", 
            "零乱飞蓬，恼煞窗前，莺啼春树。", 
            "梦罢关山，酒醒残月，极目凄凉南浦。"
        ], 
        "title": "春云怨 闺怨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "鸦乱斜阳，林吹寒赖，极目秋满燕关。", 
            "惆怅无端别绪，又送兄还。", 
            "去逐平沙孤雁影，何堪城阙菊花天。", 
            "君恩重，赐沐清时，风携两袖归田。", 
            "离筵。", 
            "樽酒外，骊唱里，白云遮断家山。", 
            "忆昔惊涛骇浪，共与回旋。", 
            "喜看新结渔樵侣，愧余犹滞鹭鹓班。", 
            "频回首，闲尽故园丛桂，并隐何年。"
        ], 
        "title": "昼锦堂 其一 送二兄，予告归里", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雪苑才人，相门遗笏，海内大宋争传。", 
            "犹忆当年宿卫，衣马翩翩。", 
            "壮岁诗书频折节，英游把臂满词坛。", 
            "挥毫处，击钵高吟，题残十样蛮笺。", 
            "长安。", 
            "投缟苎，争簟扇，一时驱驾群贤。", 
            "善病围宽沈约，渴类文园。", 
            "晴窗填就花间句，绿樽鉴定米家船。", 
            "枫香好，读罢轻风祛暑，小阁泠然。"
        ], 
        "title": "昼锦堂 其二 赠宋牧仲比部，时以枫香词见示", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晓雪才晴，华灯再耀，妆点春城如画。", 
            "一刻千金，欲买良宵无价。", 
            "曲栏倚、檀口瑶笙，六街骋、玉鞭骄马。", 
            "气氤氲、飞霰雕檐，银花钗色光相射。", 
            "绣窗眉妩，试看似昔年京兆，风流重话。", 
            "焰吐芙蕖，处处酒旗歌榭。", 
            "桥边女、笑倩人扶，笛里梅、落来堪把。", 
            "抛红豆、谁结同心，趁蟾蜍渐下。"
        ], 
        "title": "绮罗香 其一 十六夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "葵扇迎风，榴芳照眼，鹊尾鹧斑香吐。", 
            "儿女憨生，争把钗符缀虎。", 
            "佩丹砂、乍启清樽，夸益智、竞传角黍。", 
            "问江南、金粉山川，波心几许舟飞渡。", 
            "惊心云外羽檄，但听潮声里，军船鼙鼓。", 
            "绣柱珠帘，一半沉埋歌舞。", 
            "登楼赋、王粲愁时，吊湘水、灵均何处。", 
            "休辜负、眼底繁华，流年难更数。"
        ], 
        "title": "绮罗香 其二 午日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "橘绿橙黄，闽山泠峤，近水更生芳树。", 
            "秋老花残，忽讶鲜芬何处。", 
            "笑淮枳、异地难同，较木奴、香名偏注。", 
            "恍疑他、佛国栽成，麻姑鸟爪应如许。", 
            "还思妆阁此日，傍玉盘纤手，转萦情绪。", 
            "好友投将，兼赠衍波佳句。", 
            "喜南海、霜色移来，把东华、软尘飞去。", 
            "留枕边、相伴无憀，卧听蕉叶雨。"
        ], 
        "title": "绮罗香 其三 徐电发以佛手柑见贻，兼示新词，次韵赋谢。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绮户祥烟。", 
            "正身退功成，部曲萧闲。", 
            "豫章旌节，淮海歌弦。", 
            "手持半壁江天。", 
            "问先生何事，人未老、偃仰平泉。", 
            "乐清时，羡宾朋北海，丝竹东山。", 
            "松径药栏楚楚，听瀑布潺湲，映带奇峦。", 
            "花舞毬场，云凝金埒，侯鲭法酝开筵。", 
            "戏斑衣进酒，列棨戟、七叶貂蝉。", 
            "醉酡颜。", 
            "餐梨旧事，辟谷当年。"
        ], 
        "title": "春从天上来 其一 寿蔡中丞", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "海上春城。", 
            "羡高士齐眉，玉骨双清。", 
            "朱颜宣发，小筑林扃。", 
            "晴窗图史纵横。", 
            "有佳儿昭谏，拔赤帜、词苑争衡。", 
            "任徜徉，听辛勤机杼，静好琴声。", 
            "帘外新翻乐府，更鲙切银丝，酒漾金罂。", 
            "桂岭红云，珠江宝月，载来一水盈盈。", 
            "向樽前为寿，浑不让、绛雪青精。", 
            "綵衣轻。", 
            "飞花沾袂，高树啼莺。"
        ], 
        "title": "春从天上来 其二 寿罗弘载两尊人", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蜡雪初融。", 
            "正上苑阳回，淑气先通。", 
            "霜添衰鬓，兴托归鸿。", 
            "帝城岁月匆匆。", 
            "又时当初度，筵开处、酒绿灯红。", 
            "奏清歌，喜嘉平永夜，月满帘栊。", 
            "五十年华细数，忆少不如人，意外遭逢。", 
            "廿载趋朝，五苗入梦，犀钱绣褓重重。", 
            "笑生平卤莽，曾掉臂、蛟窟鼍宫。", 
            "漫敲评，无边春色，共醉东风。"
        ], 
        "title": "春从天上来 其三 初度，时生儿弥月，曾梦有饷五苗图者，因以命名。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "上谷风和，夜溶溶、香车六街阗咽。", 
            "灯火朱楼弦管，清尊共赏，太平佳节。", 
            "谁家少妇帘栊里，喧笑语、绮罗轻揭。", 
            "客怀乱、敝裘独拥，小门残雪。", 
            "闲把年时细说。", 
            "尽玉漏声沉，凤箫吹歇。", 
            "桦烛春闺眉妩，纱窗兰麝，绣帏频爇。", 
            "无端辜负鸳鸯梦，郎山畔、冷衾如铁。", 
            "酒醒处、星桥淡烟斜月。"
        ], 
        "title": "花心动 元夜", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "蕉林雨歇。", 
            "正宝篆香温，瓶荷芳彻。", 
            "棐几摊书，湘帘伏枕，愁煞利名场客。", 
            "消受薰笼茶碗，闲度草间飞蝶。", 
            "最爱是，傍萧萧疏竹，林梢新月。", 
            "凄切。", 
            "关情处，远树蝉声，又值清秋节。", 
            "白堕三杯，红绡一曲，说甚济时豪杰。", 
            "小构数椽茅屋，图画琴尊罗列。", 
            "且白眼，任花开花落，阴晴圆缺。"
        ], 
        "title": "喜迁莺 其一 夏日遣兴", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "堂罗丝竹。", 
            "正葭琯灰飞，春回寒谷。", 
            "江左风流，东京部党，共识当年耆宿，执法风生台阁，借著禁中颇牧。", 
            "烽火静，向南宫曳履，望高钧轴。", 
            "蒿目。", 
            "忧国处，两鬓丝丝，欲救苍生哭。", 
            "对客抽毫，张灯击钵，不数词场潘陆。", 
            "历尽险巘身健，嘉日莫辞醽醁。", 
            "趋朝罢，领凤城烟月，清宵顾曲。"
        ], 
        "title": "喜迁莺 其二 寿芝麓宗伯", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "旅怀孤孑。", 
            "正屋角冻云，垂垂将雪。", 
            "别绪千端，羁愁万斛，强把绿樽罗列。", 
            "暗想画楼佳梦，羞说悬弧时节。", 
            "最不准，是蛛丝挂鬓，金荷双结。", 
            "凄切。", 
            "天亦妒，眉妩风流，京兆偏磨折。", 
            "玉漏声迟，梅花吹罢，俯仰顿教心热。", 
            "洗盏且开笑口，顾曲重添华发。", 
            "怎消受，这酒阑灯灺，满阶残月。"
        ], 
        "title": "喜迁莺 其三 上谷初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "云开宫扇。", 
            "正授钺专征，香生春殿。", 
            "入媲萧曹，出兼方召，推毂玉阶亲遣。", 
            "王剪频阳再起，裴度怀西重见。", 
            "螺声里，早营屯细柳，阵名鹅鹳。", 
            "争羡。", 
            "刁斗肃，老将临军，要使旌旗变。", 
            "半壁秦关，三章汉法，肯更逍遥河畔。", 
            "急雨已看洗甲，绝塞不闻传箭。", 
            "鹓行列，问何时饮至，麒麟高宴。"
        ], 
        "title": "喜迁莺 其四 相国出师", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晓莺频啭。", 
            "正吴下才人，子虚初荐。", 
            "杜曲看花，新丰贳酒，领取暖风轻扇。", 
            "旧按双鬟牙拍，新听九天弦管。", 
            "犹堪忆，向中原夺帜，滞留梁苑。", 
            "缱绻。", 
            "酬唱处，客路论文，洗尽风尘面。", 
            "兰畹馀香，玉台丽藻，摇笔书成黄娟。", 
            "归棹重寻烟月，昼锦争夸袍茜。", 
            "一门内，将科名文采，君家独擅。"
        ], 
        "title": "喜迁莺 其五 送叶元礼登第南归", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "荆溪髯客。", 
            "早驾柳轶秦，英游罕匹。", 
            "丝绣平原，宝装内史，廿载名倾南国。", 
            "何处丹青粉本，写出石阑镂笔。", 
            "高吟就，有金虫缀鬓，翠眉倚笛。", 
            "悬忆。", 
            "应不让，兰畹花间，声出锵金石。", 
            "红籍蕉囗，锦排雁柱，囗囗佳人瑶瑟。", 
            "少壮平生三好，潦倒词场七尺。", 
            "休嗟晚，看瀛洲亭畔，重图颜色。"
        ], 
        "title": "喜迁莺 其六 题陈其年填词图小照", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "奁镜初开，流苏乍暖，启窗犹寒。", 
            "引螺黛、巧画双眉，宝鸭频添，香篆袅袅轻烟。", 
            "才换春衫慵出手，向梅萼、凝妆仔细看。", 
            "绣帘日永，莺花无赖，珍重芳年。", 
            "东风又到芳草，渐柳色、依依驻锦鞯。", 
            "语金闺夫婿，椒酒綵胜，莫负清欢。", 
            "世事何凭，韶华易去，一瓣皈依大士前。", 
            "人无恙，祝天长地久，被底文鸳。"
        ], 
        "title": "大圣乐 春闺", 
        "type": "词", 
        "yun": null
    }, 
    {
        "author": "曹鉴仁", 
        "era": "清", 
        "subtype": null, 
        "text": [
            "谚云四月天，阴晴最难作。", 
            "蚕桑及豆麦，其性有好恶。", 
            "濒海无桑麻，豆麦乃本务。", 
            "收之须及时，莫为阴晴误。", 
            "晨出硕中田，抱归日已暮。", 
            "广场恣堆积，不妨越宿露。", 
            "掼床与连耞，筛把诸农具。", 
            "家人分执事，留精粗使去。", 
            "所防风扬沙，更畏雨成澍。", 
            "金气未坚甲，生芽一似怒。", 
            "水壮陵土母，为食致泄吐。", 
            "勤惰争一刻，此苦欲何诉。"
        ], 
        "title": "田家杂诗 其一", 
        "type": "古风", 
        "yun": null
    }, 
    {
        "author": "曹鉴仁", 
        "era": "清", 
        "subtype": null, 
        "text": [
            "八月露华白，早禾渐可登。", 
            "晚稻亦欲秀，寒暖贵相应。", 
            "气热浆易涸，过冷浆难凝。", 
            "不凝实乃细，涸则秕相仍。", 
            "两者禾之病，其耗匪斗升。", 
            "更虑暴风雨，阻势恣凭陵。", 
            "花开不得缩，谷脱如骞崩。", 
            "安得日和煦，颖栗垂青塍。", 
            "风雨符五十，万宝效其能。", 
            "坐候腰镰出，负任如勿胜。", 
            "比屋黄庐满，劳苦安足矜。", 
            "农富恒有余，农贫恒不足。", 
            "七八月之间，青黄不相续。", 
            "屈指望秋分，新禾未尽熟。", 
            "捋摔向清晨，妇子趁日暴。", 
            "气湿安即坚，微火逼其族。", 
            "舂之及簸之，为饭仅得粥。", 
            "所以忍食者，聊以救枵腹。", 
            "吁嗟光宗好，粒粒满车簏。", 
            "非时急取之，十不存五六。", 
            "穷黎无奈何，食之恨不速。", 
            "自怜一年劳，且免儿女哭。", 
            "人言田家乐，我言田家苦。", 
            "苦乐本无定，材力有良窳。", 
            "赢者得其三，绌者失其五。", 
            "此外正平等，仅足持门户。", 
            "嗟彼贫穷者，日日食如伛。", 
            "操券领工本，一釜归一庾。", 
            "经年犬马劳，不足偿田主。", 
            "肉去创益痛，此苦不胜数。", 
            "借债种荒田，老死安能补。"
        ], 
        "title": "田家杂诗 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "空山沥沥鸣春泉，三杯浊酒夜不眠。", 
            "青苔覆地独鸟语，高林斜押轻素烟。"
        ], 
        "title": "题梅绝句戏作伯未语二首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白云从风游上天，高林花发生春烟。", 
            "夜寒山月落千丈，安得秦女携手仙。"
        ], 
        "title": "题梅绝句戏作伯未语二首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "光明何处著纤埃，湖树湖烟落酒杯。", 
            "好和晋陵游望咏，柳边风信渡江来。"
        ], 
        "title": "为简敬画梅率题二绝 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天迥霜高野气昏，放翁清兴与谁论。", 
            "似闻断角残钟夜，一缕寒香悄闭门。"
        ], 
        "title": "为简敬画梅率题二绝 其二", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "莫将消息问罗浮，蜀国芳华水上楼。", 
            "曾忆东皇旧踪迹，淡云微月下南州。"
        ], 
        "title": "题梅绝句四首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "九英曾向上林看，晖映文章比似难。", 
            "今日岭头春自好，南枝向暖北枝寒。"
        ], 
        "title": "题梅绝句四首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "永巷花开最胜时，每从静处见芳姿。", 
            "君王去后楼东废，一斛珍珠待寄谁。"
        ], 
        "title": "题梅绝句四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "孤立亭亭玉不瑕，月明沉照影横斜。", 
            "生憎黄鹤楼中笛，吹瘦东风第一花。"
        ], 
        "title": "题梅绝句四首 其四", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "残星耿耿转银河，云净天街小雨过。", 
            "只恐月斜风露重，昆明池上夜寒多。"
        ], 
        "title": "七夕（丙申）", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "万缕千条绾别情，旧愁新怨不分明。", 
            "登楼隔断离人眼，短送天涯路一程。"
        ], 
        "title": "烟柳（壬辰）", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春寒恻恻独成眠，一片春愁化晓烟。", 
            "莫怪潘郎憔悴甚，赵家残梦已当年。"
        ], 
        "title": "送春日画海棠因题四绝亦古人感时物之意也四首（戊戌） 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "重帘深锁罢春游，输与东风肯自由。", 
            "燕子不归花落尽，枉教烟雨湿春愁。"
        ], 
        "title": "送春日画海棠因题四绝亦古人感时物之意也四首（戊戌） 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "人间天上两悠悠，无计留春且自休。", 
            "曾记花时烧烛夜，小阑干外月如钩。"
        ], 
        "title": "送春日画海棠因题四绝亦古人感时物之意也四首（戊戌） 其三", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "淡烟袅袅界重檐，催取融红入镜奁。", 
            "只恐夜深春睡足，东风消瘦月当帘。"
        ], 
        "title": "送春日画海棠因题四绝亦古人感时物之意也四首（戊戌） 其四", 
        "type": "绝句", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荏苒光阴繫夕晖，每从秋后见芳菲。", 
            "于今陶令无消息，犹著西风白苎衣。"
        ], 
        "title": "白菊二首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "勉持傲骨补蹉跎，曾向南阳井上过。", 
            "木叶脱时惊岁晚，一天霜月夜寒多。"
        ], 
        "title": "白菊二首 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "重门深锁几斜晖，崔护重来意绪违。", 
            "输与踏花双燕子，衔泥犹带好春归。"
        ], 
        "title": "花落二首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "桃根桃叶两茫然，大令风情忆往年。", 
            "空有愁烟如草长，一春风雨渡江船。"
        ], 
        "title": "花落二首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "别来瘦损旧腰肢，种就愁苗两不知。", 
            "书到临安春尚早，花开陌上已多时。"
        ], 
        "title": "题韡卿散花仙子图二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "结习难逢解脱时，因缘生处便支离。", 
            "不知分付东风后，先到江南第几枝。"
        ], 
        "title": "题韡卿散花仙子图二首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "秋尽空山万态稀，鸟声潭影两忘机。", 
            "采樵人语斜阳过，数点西风木叶飞。"
        ], 
        "title": "秋山晚景", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "晓窗银烛锁清寒，豆蔻梢头露未乾。", 
            "只恐玉钗春恨袅，天涯人远寄愁难。"
        ], 
        "title": "题画七首 其一 蜡梅", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曲尘遥带暮江晴，百代风流睇古情。", 
            "泪尽苍梧息妫嫁，潇湘清浊两分明。"
        ], 
        "title": "题画七首 其二 桃花双钩竹", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风无力袅晴丝，绾住天台第几枝。", 
            "省识春归无觅处，晓烟斜月立多时。"
        ], 
        "title": "题画七首 其三 桃柳", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "年来春事是耶非，深锁閒门燕子飞。", 
            "芳草满庭人不见，晚风吹损苎萝衣。"
        ], 
        "title": "题画七首 其四 酴醾", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东君已订隔年期，野水迢迢送别离。", 
            "孤负春归好颜色，秋千架外雨如丝。"
        ], 
        "title": "题画七首 其五 蔷薇", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天龙一指悟禅机，香锁旃檀静夕晖。", 
            "敢是灵山迦叶老，拈花微笑解人稀。"
        ], 
        "title": "题画七首 其六 佛手", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "人閒岁事小沧桑，通悟何年梦鹿隍。", 
            "传语维摩老居士，不教人世有炎凉。"
        ], 
        "title": "题画七首 其七 雪里蕉", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "采芳兰泽最思君，乌桕空劳繫夕曛。", 
            "打桨人归风色晚，野桥秋水荡湖云。"
        ], 
        "title": "白荷为郡城谢纯甫作恩灏二首 其一", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "漂鍊铅华水一泓，浣纱溪上结遥情。", 
            "夜深风露无人觉，不惜罗衣待月明。"
        ], 
        "title": "白荷为郡城谢纯甫作恩灏二首 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "神人姑射岁寒姿，占尽风光水一池。", 
            "一捻閒愁收不住，和烟托在最高枝。"
        ], 
        "title": "题月明林下图四首（己亥） 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "酒力消时倦未胜，玉箫斜倚冷于冰。", 
            "不知今夜师雄醉，梦到罗浮第几层。"
        ], 
        "title": "题月明林下图四首（己亥） 其二", 
        "type": "绝句", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天寒日暮强支颐，人影花魂两护持。", 
            "遥夜只应同耐冷，满身霜露月明时。"
        ], 
        "title": "题月明林下图四首（己亥） 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "烧灯残夜影凄迷，寒尽空山翠羽啼。", 
            "难得野云如水静，稳扶清梦过寒溪。"
        ], 
        "title": "题月明林下图四首（己亥） 其四", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一带清溪暗长潮，片云头上雨萧萧。", 
            "草头才见春归路，攀附东风上柳条。"
        ], 
        "title": "早春杂诗二首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荏苒东君欲到难，春光强作隔年看。", 
            "閒庭深锁苔痕渍，零落梅花生暮寒。"
        ], 
        "title": "早春杂诗二首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "云拥江村绕郭斜，棠梨初映小桃花。", 
            "昨朝麦饭今宵雨，春在人间第几家。"
        ], 
        "title": "清明上冢途中杂兴四首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "暗雨连绵长绿苔，冻塍宿麦动根荄。", 
            "游人却怨东风恶，碎打春愁扑面来。"
        ], 
        "title": "清明上冢途中杂兴四首 其二", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "野竹编篱好护持，花如人面柳如丝。", 
            "故山云物须珍重，留待明年上冢时。"
        ], 
        "title": "清明上冢途中杂兴四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳草沿堤宿雾溥，踏青归去意阑干。", 
            "数声啼鸟閒花落，残照西风急暮寒。"
        ], 
        "title": "清明上冢途中杂兴四首 其四", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "三闾去后无消息，迢递江南感旧情。", 
            "吹罢参差湘月白，背人幽怨不分明。"
        ], 
        "title": "秋兰为吴伟卿题四首 其一", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "何年屈宋降衙官，芳到无言契赏难。", 
            "寂寞秋塘照空影，袅烟垂露不胜寒。"
        ], 
        "title": "秋兰为吴伟卿题四首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "谁将妙手压风骚，一片閒情托素毫。", 
            "薄饮不愁秋易尽，西风吹梦下芜皋。"
        ], 
        "title": "秋兰为吴伟卿题四首 其三", 
        "type": "绝句", 
        "yun": "豪"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山入都梁生面开，静无人迹长莓苔。", 
            "披榛留待真王赏，且看群芳俯首来。"
        ], 
        "title": "秋兰为吴伟卿题四首 其四", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "金鼓南来气尚生，愿凭热血捍危城。", 
            "可怜宋玉悲秋后，谁向湘潭吊屈平。"
        ], 
        "title": "和郑生璞存（翼崇）挽李鉴堂先生绝句", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "缓缓馀春陌上留，桃花未落柳丝柔。", 
            "如何烟雨送将去，杜宇声声起暮愁。"
        ], 
        "title": "吴苇青（希鄂）和吴絅斋（曾徯）艳词因次其韵作二绝句 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小蹙吴山双黛蛾，天涯人远隔长河。", 
            "年来湖水随春涨，量尽春愁不算多。"
        ], 
        "title": "吴苇青（希鄂）和吴絅斋（曾徯）艳词因次其韵作二绝句 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "苎萝芳草浣溪纱，一片閒云锁若耶。", 
            "秋水盈盈双棹去，野风吹损白莲花。"
        ], 
        "title": "偶题二首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "遥山黛色落寒郊，细数归云影暗捎。", 
            "却是和神传不得，晓风吹月上梅梢。"
        ], 
        "title": "偶题二首 其二", 
        "type": "绝句", 
        "yun": "肴"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "碎擘春云黯暮愁，酒家难作踏青游。", 
            "江潮日日征帆远，一夜离魂化石尤。"
        ], 
        "title": "题吴絅斋（曾徯）黯然吟草四首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "伯劳东去燕西飞，君到燕山百事违。", 
            "错怪天涯芳草色，误人春暮不思归。"
        ], 
        "title": "题吴絅斋（曾徯）黯然吟草四首 其二", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "涉江何处采芳馨，残梦如烟悔独醒。", 
            "偏是双槐后庭树，春来还向旧人青。"
        ], 
        "title": "题吴絅斋（曾徯）黯然吟草四首 其三", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "直指湘云路几程，酒怀离绪不分明。", 
            "东风吹雨王孙绿，刬尽愁苗今又生。"
        ], 
        "title": "题吴絅斋（曾徯）黯然吟草四首 其四", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "哀乐尽陈迹，冷灰燃夜中。", 
            "草虫绵暗雨，木叶斗秋风。", 
            "灯火息群动，关河思转蓬。", 
            "摊笺寻旧意，此意渺难穷。"
        ], 
        "title": "夜坐", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "三十三峰尽，长江馀断流。", 
            "崖荒白日迥，潮上晓天浮。", 
            "陡绝百川障，曰归三载秋。", 
            "新城不再过，谁与话闲愁。"
        ], 
        "title": "登君山次渔洋山人江阴何明府邀登君山韵二首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "不见何明府，曾闻遗迹经。", 
            "流泉枕磐石，荒草漫山亭。", 
            "鱼鸟兼秋远，风云起昼冥。", 
            "谁将入诗卷，眼底有馀青。"
        ], 
        "title": "登君山次渔洋山人江阴何明府邀登君山韵二首 其二", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山势落平楚，北风浪打头。", 
            "圮墙连蔓草，野竹上城楼。", 
            "风雨不觉晚，江天无限秋。", 
            "芳心易数化，浩荡怨灵脩。"
        ], 
        "title": "登城", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "江上北风早，书随秋雁来。", 
            "抚兹一怊怅，望远重低徊。", 
            "早被蛾眉嫉，花劳虚径开。", 
            "还应迂道访，珍重酌金罍。"
        ], 
        "title": "和果园见寄二首 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "闻道张公子，訑訑声色多。", 
            "拒人千里外，逐客剧秦过。", 
            "才士出京洛，明公施网罗。", 
            "独怜东海曲，属和寡阳河。"
        ], 
        "title": "和果园见寄二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东下七千里，江声连大荒。", 
            "荆扬一行潦，天地几流觞。", 
            "灏气难浮动，元精出混茫。", 
            "禹功明德远，太息旧当阳。"
        ], 
        "title": "八月十六观潮", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "里门三载别，萧艾感群阴。", 
            "复此草虫语，牢愁中夜侵。", 
            "远风和太息，旧向几消沉。", 
            "应念苏台畔，秋灯照苦吟。"
        ], 
        "title": "秋虫次裔伯三弟韵二首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "残暑倏已尽，苔花连夕阴。", 
            "如何草虫语，偏向旅人侵。", 
            "短梦和灯落，乡愁抱月沉。", 
            "遥知独醒侣，倚枕发长吟。"
        ], 
        "title": "秋虫次裔伯三弟韵二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "王孙去不返，秋蝶上阶飞。", 
            "旧意隔春雨，芳心悬夕晖。", 
            "野行悽已绿，天远送将归。", 
            "独自溯遗迹，莓苔生石衣。"
        ], 
        "title": "秋草次李义山落花韵", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "笳鼓暮开营，材官猎北平。", 
            "天风响鸣镝，野烧上边城。", 
            "远逐盘雕处，还誇谈虎情。", 
            "归途一呼啸，苍莽乱山横。"
        ], 
        "title": "宋梅圣俞有儗王维观猎诗嫌其不类因更儗之", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "城阙静朝晖，春烟荠麦肥。", 
            "江乌傍地转，山翠扑人飞。", 
            "登眺只如此，苍茫谁与归。", 
            "年来惯飘泊，不自怨芳菲。"
        ], 
        "title": "江城春望（庚戌）", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "携幼出城郭，车尘晓不飞。", 
            "麦苗垂宿雨，山翠靓朝晖。", 
            "展墓时既晚，采芳晴更违。", 
            "遥怜大堤上，薄暮淡忘归。"
        ], 
        "title": "寒食次杜少陵韵", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "晴色驻谽谺，浓春长麦芽。", 
            "行人小如蚁，樵路曲通蛇。", 
            "草长连峰磴，泉疏养石华。", 
            "还如陶靖节，时至命巾车。"
        ], 
        "title": "上冢经敔山下", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "积雨黯春思，东风吹晓痕。", 
            "城隈莽平楚，山势落孤村。", 
            "散步出松涧，遥情揽木根。", 
            "频年催送远，芳草旧王孙。"
        ], 
        "title": "清明郊行", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山曲林阴静，流觞映带之。", 
            "崇兰欣有托，脩竹若为期。", 
            "日暮毕群感，风清会故知。", 
            "人怀永和岁，寄兴昔于斯。"
        ], 
        "title": "上巳戏集禊帖八首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "脩禊兰亭会，群贤迹已陈。", 
            "风期随所遇，今昔每相尊。", 
            "兴感故山暮，畅怀流水春。", 
            "快然一俯仰，趣舍异时人。"
        ], 
        "title": "上巳戏集禊帖八首 其二", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "风日会清朗，畅游欣得天。", 
            "山林不知老，觞咏亦能贤。", 
            "每览古人事，相期诸少年。", 
            "幽兰合湍水，静躁契清弦。"
        ], 
        "title": "上巳戏集禊帖八首 其三", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "林亭足怀抱，兰室长清幽。", 
            "随以地欣得，畅然天与游。", 
            "会当暂观察，一述古风流。", 
            "无事及娱乐，情迁因短脩。"
        ], 
        "title": "上巳戏集禊帖八首 其四", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "万殊系大化，向春时托生。", 
            "无为痛古昔，及此齐殇彭。", 
            "仰遇天风朗，俯怀山水清。", 
            "永言极所寄，异世有同情。"
        ], 
        "title": "上巳戏集禊帖八首 其五", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "地静清游盛，兴怀得未尝。", 
            "林兰茂春集，山竹带流觞。", 
            "尽致形骸放，殊情弦管将。", 
            "当风一嗟咏，坐听水浪浪。"
        ], 
        "title": "上巳戏集禊帖八首 其六", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "事外得静致，山人天所殊。", 
            "取怀乐相与，览兴况同符。", 
            "万类尽陈迹，一觞能自娱。", 
            "所之在游骋，不事托虚无。"
        ], 
        "title": "上巳戏集禊帖八首 其七", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "世会少知己，相期在所欣。", 
            "形骸不系迹，少长尽能文。", 
            "感兴及时至，清流无足云。", 
            "兰亭今已矣，览古有同群。"
        ], 
        "title": "上巳戏集禊帖八首 其八", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "城阴带幽寂，散步出林西。", 
            "朝荠薆清景，春归荒旧蹊。", 
            "溪云傍花宿，野鸟过墙啼。", 
            "多事风前絮，飘萍不化泥。"
        ], 
        "title": "城北散步四首 其一", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "斜拖入村落，经行晓露微。", 
            "巢林来燕少，采药带蜂归。", 
            "空翠静围屋，残红乱点衣。", 
            "美人竟迟暮，不敢怨芳菲。"
        ], 
        "title": "城北散步四首 其二", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "汉县毗陵迹，河寻古暨阳。", 
            "脩篁昂村舍，戎菽漫城墙。", 
            "花暖意将别，水流心与长。", 
            "采芳时既晚，聊复一相羊。"
        ], 
        "title": "城北散步四首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "客魏旧遗孽，生祠今作廛。", 
            "羹鱼贪近水，生菜不论钱。", 
            "境僻薄车垢，林深养灶烟。", 
            "结庐容小隐，不敢望前贤。"
        ], 
        "title": "城北散步四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春尽了无迹，漫然清兴殊。", 
            "林阴羃江浒，芳草上城隅。", 
            "午梦书为蘖，醉乡天与徒。", 
            "南风知我意，吹熟北村庐。"
        ], 
        "title": "夏日閒居二首 其一", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "覆渚藤花润，到门山气佳。", 
            "绿浮莲出水，红绽药当阶。", 
            "养静得随遇，劳生各有涯。", 
            "亦知少朋从，风雨过茅斋。"
        ], 
        "title": "夏日閒居二首 其二", 
        "type": "律诗", 
        "yun": "佳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "出郭不知远，寻幽过小桥。", 
            "野花齐上冢，密树暗通潮。", 
            "蒲沼连风叶，畦秧森露苗。", 
            "先生具杯酒，赤脚漫相邀。"
        ], 
        "title": "横塘访马生近文六首 其一", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "村径连高竹，家家起麦尘。", 
            "水牛閒立鸟，田犬惯随人。", 
            "守拙待逢岁，无才劳问津。", 
            "会当买山隐，过此学垂纶。"
        ], 
        "title": "横塘访马生近文六首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "地僻更知稼，家贫尚卖书。", 
            "种芸祛宿蠹，刈麦得枯鱼。", 
            "老死不相往，乡风还太初。", 
            "市喧亦已绝，何所问高车。"
        ], 
        "title": "横塘访马生近文六首 其三", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "牢落苦不适，閒寻方外游。", 
            "茶凉还解渴，兴到亦能讴。", 
            "雨过瓜蔓长，风回莎草秋。", 
            "羡君知足意，一勺复何求。"
        ], 
        "title": "横塘访马生近文六首 其四", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "更著谢安石，来看王子猷。", 
            "斜阳连野秀，空翠长庭幽。", 
            "篱槿刺伤手，溪毛长过头。", 
            "农人方有事，预作稻梁谋。"
        ], 
        "title": "横塘访马生近文六首 其五", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "二麦俱秋日，仓储各满家。", 
            "市人来买面，稚子懒烹茶。", 
            "苔砌初藏蚓，秧畦催吠蛙。", 
            "何当逢暇日，重与话桑麻。"
        ], 
        "title": "横塘访马生近文六首 其六", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "暑雨不知处，山光澄夕凉。", 
            "烟萝摇月碎，云树际天苍。", 
            "灯火夏虫急，粳苗春酒香。", 
            "频年送游子，闾巷莫相忘。"
        ], 
        "title": "后塍中街巷先君寄庐晚眺和鲤南四弟", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "圹埌三千界，高寒十二楼。", 
            "传闻驾灵鹊，及此渡牵牛。", 
            "漠漠星河夜，迢迢营室秋。", 
            "频年劳怅望，日夕怨灵修。"
        ], 
        "title": "七夕", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "懭悢寥天一，惘然何所之。", 
            "野云共来去，江雨失栖迟。", 
            "对影暗相逐，传声虚更随。", 
            "在原空急难，所得是狐疑。"
        ], 
        "title": "孤雁次崔礼山韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "中道苦相失，静言难奋飞。", 
            "素烟寒独觉，白雪和应稀。", 
            "杳杳只如梦，凉凉仍未归。", 
            "高楼羁客在，清夜倍沾衣。"
        ], 
        "title": "孤雁拟杜少陵", 
        "type": "律诗", 
        "yun": "微"
    }, 
    {
        "author": "曹辑五", 
        "era": "清", 
        "subtype": "五言律诗", 
        "text": [
            "诗就儿能和，杯干孙又斟。", 
            "新归聊慰意，俗事不关心。", 
            "冻冰鱼知乐，寒窗鸟弄音。", 
            "浑忘岁已暮，明岁但如今。"
        ], 
        "title": "归来", 
        "type": "律诗", 
        "yun": "侵"
    }, 
    {
        "author": "曹辑五", 
        "era": "清", 
        "subtype": "五言律诗", 
        "text": [
            "扁舟乘雨隙，小泛遍郊坰。", 
            "寺浸湖光白，桥连山气青。", 
            "鱼虾喜兼味，宾主久忘形。", 
            "薄暮移归棹，风吹酒半醒。"
        ], 
        "title": "同杜云川雨泛西林庵", 
        "type": "律诗", 
        "yun": "青"
    }, 
    {
        "author": "曹煜曾", 
        "era": "清", 
        "subtype": "五言律诗", 
        "text": [
            "江湍漱云牙，夜濯宓妃魄。", 
            "一洗罗袜尘，踏霜晓无迹。", 
            "冰肌归药房，清芬袭巾舄。", 
            "脉脉契素心，疏梅影横壁。"
        ], 
        "title": "水仙花", 
        "type": "律诗", 
        "yun": null
    }, 
    {
        "author": "曹煊", 
        "era": "清", 
        "subtype": "五言律诗", 
        "text": [
            "旷野风尘隔，柴扉昼不开。", 
            "荷香浮碧水，竹影漾苍苔。", 
            "径有渔樵至，门无车马来。", 
            "悠然情自得，鸥鹭与徘徊。"
        ], 
        "title": "郊居", 
        "type": "律诗", 
        "yun": "灰"
    }, 
    {
        "author": "曹源郊", 
        "era": "清", 
        "subtype": "七言律诗", 
        "text": [
            "步屟山岩日夕宣，精神相感产神芝。", 
            "种分仙圃三枝秀，气合灵机五色奇。", 
            "石上盘根云作护，溪边映彩玉为姿。", 
            "明朝拟约来相访，可许琼浆啜一匙。"
        ], 
        "title": "东园产芝秋暑未能往观先成一律柬二兄", 
        "type": "律诗", 
        "yun": "支"
    }, 
    {
        "author": "曹源郁", 
        "era": "清", 
        "subtype": "五言律诗", 
        "text": [
            "欲放江阴棹，翻成罨画游。", 
            "峭帆冲暮雨，孤艇送春流。", 
            "竹树烟中乱，楼台水际浮。", 
            "鹤沙桥下路，帘底故句留。"
        ], 
        "title": "宜兴道中", 
        "type": "律诗", 
        "yun": "尤"
    }, 
    {
        "author": "曹殿魁", 
        "era": "清", 
        "subtype": "七言律诗", 
        "text": [
            "谩言明哲保生全，凡圣分途岂泛然。", 
            "肘腋难防身外变，肝肠不改性中天。", 
            "夕阳一片悲辽鹤，夜月三更泣蜀鹃。", 
            "十六年来题旧恨，几行清泪笔头传。"
        ], 
        "title": "恭读理斋常太翁老先生殉节录 其一", 
        "type": "律诗", 
        "yun": "先"
    }, 
    {
        "author": "曹殿魁", 
        "era": "清", 
        "subtype": "七言律诗", 
        "text": [
            "烈烈孤忠志不违，挥刀斩逆逐霞飞。", 
            "一朝昔岭甘殉节，万古花溪沐圣辉。", 
            "崇庆恨无瞻德范，西充悲弗睹神威。", 
            "英灵夜夜陪星斗，不让当年温序徽。"
        ], 
        "title": "恭读理斋常太翁老先生殉节录 其二", 
        "type": "律诗", 
        "yun": "微"
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "西出龙尾关，长风起林壑。", 
            "纡回俯平冈，直上削灵崿。", 
            "天低众峰偪，涂危寸步却。", 
            "元气斡混茫，层阴互包络。", 
            "石梁跨飞虹，何年五丁凿。", 
            "奔雷走怒泷，匹练洒晴瀑。", 
            "箐荒窜鼪鼯，砦密斗枝格。", 
            "夕烟生孤墟，寒翠湿双屩。", 
            "揽辔蹑崔嵬，白云高不落。"
        ], 
        "title": "天生桥", 
        "type": "古风", 
        "yun": null
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "阴崖插层穹，苍寒扑人面。", 
            "壁立阻岖嵚，磴回行撇旋。", 
            "鸟啼不知处，猱影时一见。", 
            "丛深竹翠交，峡逼藤梢罥。", 
            "洑流瞰兰沧，奔涛洒晴霰。", 
            "危梁穿铁縆，嵌空挂匹练。", 
            "俯视惕屏营，仰瞩骇冥眴。", 
            "夕阳开林光，前峰堕云片。", 
            "祠宇耸岧峣，清风缅羽扇。", 
            "长怀沪水勋，欲采溪毛荐。", 
            "理策骛征途，耽幽寄遐眄。"
        ], 
        "title": "霁虹桥", 
        "type": "古风", 
        "yun": "霰"
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "苍垠划穷荒，奔流恣潏淈。", 
            "八龙蜿蜒来，遗蜕作山骨。", 
            "画戟俨清森，云车睹恍惚。", 
            "夙秉兰玉姿，谈笑朝天阙。", 
            "朝披鹤头书，夕佩鱼须笏。", 
            "置身九霄间，一堕烟瘴窟。", 
            "失路各赍咨，对面判秦越。", 
            "插州虽未迁，高谊不可没。", 
            "秋江见鰅鳙，蛮雨啼深掘。", 
            "健笔括混茫，真宰怒剞劂。", 
            "衣冠渺一丘，文字开百粤。", 
            "蕉荔罗芬芬，尘容怍修谒。", 
            "颓垣读古铭，蔓草仆残碣。", 
            "黄鹤去不还，丛祠掩萝月。"
        ], 
        "title": "罗池谒柳柳州祠", 
        "type": "古风", 
        "yun": "月"
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "有酒不饮史不读，二十男儿长刺促。", 
            "雌剑化去雄剑愁，箜篌一声神妪哭。", 
            "黄者地，青者天，火云烧日桃花然。", 
            "鸦啼碧烟作人语，梧宫秋苑三千年。", 
            "旋风吹釭杀蛾茧，吴刀绞肠雪丝软。", 
            "雕陵不少秃尾鹊，洛下空题黄耳犬。", 
            "去年有家归不得，打门索逋作士色。", 
            "今年欲归归无家，翠烛冷照棠梨花。"
        ], 
        "title": "短歌", 
        "type": "古风", 
        "yun": null
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "南出蛾螂塘，记险从此始。", 
            "山脉悉联络，形若臂使指。", 
            "又如骏马足，一逸不能止。", 
            "峭根拔地生，危峰倚天起。", 
            "光含朝暾红，气积暮烟紫。", 
            "云开壁面削，雨过翠骨洗。", 
            "行人望不见，下马秋色里。"
        ], 
        "title": "黔山杂吟 其一", 
        "type": "古风", 
        "yun": null
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "行行大山凹，复至大山丫。", 
            "众岭郁蜿蜒，深谷含嵯岈。", 
            "顽石踞豺虎，攫人森齿牙。", 
            "马行穿细雾，鸟归带残霞。", 
            "岩树夏生果，涧卉秋垂葩。", 
            "村舍急云碓，溪田翻水车。", 
            "旷然清风来，吹我乌帽斜。", 
            "落日满墟里，徘徊数人家。"
        ], 
        "title": "黔山杂吟 其二", 
        "type": "古风", 
        "yun": "麻"
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "阴崖不可状，作意露奇熊。", 
            "回峰互相抱，环巘遥作对。", 
            "初排雁行斜，忽作蠲飞退。", 
            "枯松偃鳞甲，怪石罗细碎。", 
            "仰见双鸟过，上有片云碍。", 
            "凿幽始前人，寻险自我辈。", 
            "一径绕羊肠，夕阳在牛背。"
        ], 
        "title": "黔山杂吟 其三", 
        "type": "古风", 
        "yun": null
    }, 
    {
        "author": "曹楙坚", 
        "era": "清", 
        "subtype": null, 
        "text": [
            "有盖有底尺可量，穿以插柄柄较长。", 
            "熨人之首像饕餮，造自太和中尚方。", 
            "鸭炉东阁喷香热，细腰手熨芙蓉结。", 
            "长门月落斗阑干，金仙泣露铜槃折。", 
            "带火零星话劫灰，西陵歌吹总堪哀。", 
            "洛神去后李娥活，谁掘芳林土一堆。", 
            "裁缝密密申鸳绮，珠襦玉柙重泉底。", 
            "君王自爱辟寒金，坏色罗裙吹不起。", 
            "匏庐好古耽风雅，月华麟首亲摹写。", 
            "款识真同雁足镫，题诗合用香姜瓦。", 
            "绣涩苔花跗自圆，销沈又过一千年。", 
            "摩挲熨斗同威斗，一笑麻姑沧海边。"
        ], 
        "title": "魏熨斗歌", 
        "type": "古风", 
        "yun": null
    }, 
    {
        "author": "曹楙坚", 
        "era": "清", 
        "subtype": "五言律诗", 
        "text": [
            "贫贱百无取，乃知欢我真。", 
            "名场谁健者，交谊见斯人。", 
            "祗可菊相对，莫辞酒数巡。", 
            "莛莼休更卜，蕉萃楚灵均。"
        ], 
        "title": "余澄夫广文招同宋于廷蒋澹怀集饮偕游缪氏水西园即事 其一", 
        "type": "律诗", 
        "yun": "真"
    }, 
    {
        "author": "曹楙坚", 
        "era": "清", 
        "subtype": "五言律诗", 
        "text": [
            "蒋宋名奇抱，平生诗最工。", 
            "风尘吾辈少，杯酌此时同。", 
            "旧垒无栖燕，寥天有去鸿。", 
            "吴江话归棹，枫叶舞霜红。"
        ], 
        "title": "余澄夫广文招同宋于廷蒋澹怀集饮偕游缪氏水西园即事 其二", 
        "type": "律诗", 
        "yun": "东"
    }, 
    {
        "author": "曹楙坚", 
        "era": "清", 
        "subtype": "五言律诗", 
        "text": [
            "名园一徙倚，暂此惬幽襟。", 
            "鹤响不知处，林亭秋已深。", 
            "苍凉千里目，栽种十年心。", 
            "好订探梅约，白云应可寻。"
        ], 
        "title": "余澄夫广文招同宋于廷蒋澹怀集饮偕游缪氏水西园即事 其三", 
        "type": "律诗", 
        "yun": "侵"
    }, 
    {
        "author": "曹鉴平", 
        "era": "清", 
        "subtype": "五言律诗", 
        "text": [
            "系艇松陵道，天空候雁过。", 
            "晚山云影薄，秋水月明多。", 
            "客路凭舟楫，人烟近薜萝。", 
            "苍茫芦荻外，鸥鹭满晴莎。"
        ], 
        "title": "吴江晚泊", 
        "type": "律诗", 
        "yun": "歌"
    }, 
    {
        "author": "曹鉴平", 
        "era": "清", 
        "subtype": "五言律诗", 
        "text": [
            "春月辞家出，津门入夏过。", 
            "从知燕市近，还见海云多。", 
            "万堞临高阜，千帆荡浊河。", 
            "几回哀雁度，乡思更如何。"
        ], 
        "title": "舟次天津", 
        "type": "律诗", 
        "yun": "歌"
    }, 
    {
        "author": "曹鉴平", 
        "era": "清", 
        "subtype": "七言律诗", 
        "text": [
            "杨柳临风两岸斜，思君春暮尚天涯。", 
            "几人江上同为客，何处樽前不忆家。", 
            "季札残碑沦蔓草，春申浊浪走平沙。", 
            "旗亭早贳兰陵酒，莫使归程滞落花。"
        ], 
        "title": "稚宾客江阴诗以怀之", 
        "type": "律诗", 
        "yun": "麻"
    }, 
    {
        "author": "曹鉴平", 
        "era": "清", 
        "subtype": "七言律诗", 
        "text": [
            "襜帷百粤拥鸣驺，四十专城是壮游。", 
            "驿路梅花初破腊，炎方木叶少逢秋。", 
            "山萦峻岭千盘出，水落沧江万里流。", 
            "此去日南天欲尽，春风先到郁林州。"
        ], 
        "title": "送季冲之任郁林", 
        "type": "律诗", 
        "yun": "尤"
    }, 
    {
        "author": "曹鉴冰", 
        "era": "清", 
        "subtype": "五言绝句", 
        "text": [
            "浓抹千条绿，春残未肯收。", 
            "杨花轻扑处，漠漠使人愁。"
        ], 
        "title": "柳烟", 
        "type": "绝句", 
        "yun": "尤"
    }, 
    {
        "author": "曹鉴冰", 
        "era": "清", 
        "subtype": "五言绝句", 
        "text": [
            "春露落花房，花如向晓妆。", 
            "红珠千万粒，无粒不生光。"
        ], 
        "title": "花露", 
        "type": "绝句", 
        "yun": "阳"
    }, 
    {
        "author": "曹鉴冰", 
        "era": "清", 
        "subtype": "五言绝句", 
        "text": [
            "欲折亭亭节，斜侵苦莫饶。", 
            "不曾留一点，惟觉韵潇潇。"
        ], 
        "title": "竹雨", 
        "type": "绝句", 
        "yun": "萧"
    }, 
    {
        "author": "曹鉴冰", 
        "era": "清", 
        "subtype": "五言绝句", 
        "text": [
            "飘入岩松里，纷纷分外清。", 
            "纵非陶宰相，听去亦怡情。"
        ], 
        "title": "松风", 
        "type": "绝句", 
        "yun": "庚"
    }, 
    {
        "author": "曹鉴冰", 
        "era": "清", 
        "subtype": "七言绝句", 
        "text": [
            "红藕花开夏日长，薰风吹动满湖香。", 
            "清标自合称君子，却把姿容比六郎。"
        ], 
        "title": "莲花", 
        "type": "绝句", 
        "yun": "阳"
    }, 
    {
        "author": "曹鉴冰", 
        "era": "清", 
        "subtype": "七言绝句", 
        "text": [
            "乘人閒处即相缠，紧压双眉太可怜。", 
            "不是无情送君别，再留惟恐损春妍。"
        ], 
        "title": "送愁次秋山韵", 
        "type": "绝句", 
        "yun": "先"
    }, 
    {
        "author": "曹鉴冰", 
        "era": "清", 
        "subtype": "七言绝句", 
        "text": [
            "撩烟拂雨画桥边，日送行人剧可怜。", 
            "更恨西风斜照里，摧残犹带一声蝉。"
        ], 
        "title": "柳", 
        "type": "绝句", 
        "yun": "先"
    }, 
    {
        "author": "曹鉴冰", 
        "era": "清", 
        "subtype": "七言律诗", 
        "text": [
            "莺歌凄惋燕飞忙，似送东风过柳塘。", 
            "翠叶有情眉黯淡，粉花无力意悠扬。", 
            "茫茫塞北关山远，漠漠江南道路长。", 
            "犹幸暌离非隔岁，相逢拟待腊梅黄。"
        ], 
        "title": "送春", 
        "type": "律诗", 
        "yun": "阳"
    }, 
    {
        "author": "曹鉴冰", 
        "era": "清", 
        "subtype": "七言律诗", 
        "text": [
            "柳经秋老不藏鸦，景物因时莫浪嗟。", 
            "一卷《楚骚》忘午倦，数声齐女咽残霞。", 
            "荣华心已沾泥絮，冷淡情犹湿雨花。", 
            "倚遍曲阑难自遣，瓦瓶汲水独煎茶。"
        ], 
        "title": "秋日漫兴 其一", 
        "type": "律诗", 
        "yun": "麻"
    }, 
    {
        "author": "曹鉴冰", 
        "era": "清", 
        "subtype": "七言律诗", 
        "text": [
            "摇落何辞两鬓蓬，自开竹牖引凉风。", 
            "仓皇蚁阵秋苔里，扰攘蜂衙晓雾中。", 
            "世事久知同梦鹿，人生须信易沙虫。", 
            "分明静处真仙境，休忆蓬山问路通。"
        ], 
        "title": "秋日漫兴 其二", 
        "type": "律诗", 
        "yun": "东"
    }, 
    {
        "author": "曹鉴章", 
        "era": "清", 
        "subtype": null, 
        "text": [
            "君有鸾凤质，超逸青云中。", 
            "高蹈齐彭泽，达识比林宗。", 
            "闭户益著书，草玄追遗踪。", 
            "雄采振大雅，高音存古风。", 
            "况乃崇明德，寥寥谁与同。", 
            "层岩松桧林，幽谷兰蕙丛。", 
            "根干同山川，弱植难自丰。", 
            "我怀景仰志，师资良可通。"
        ], 
        "title": "赠魏交让", 
        "type": "古风", 
        "yun": null
    }, 
    {
        "author": "曹鉴章", 
        "era": "清", 
        "subtype": null, 
        "text": [
            "微波潋滟澄空碧，紫陌春风漾春色。", 
            "谁家女儿出浣沙，芳洲惊起双飞翼。", 
            "双飞双宿两鸳鸯，戏啄桃花锦浪香。", 
            "忽伤荡子无消息，见此踌躇泪沾臆。"
        ], 
        "title": "春洲曲", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "天帝醉倒玄冥喜，不杀阳乌誓不死。", 
            "去冬滕六既败绩，屏翳毕宿挺然起。", 
            "旁驱泰山云，倒抉天河水。", 
            "痴龙嘘气塞宙合，人世五色迷红紫。", 
            "阴霾滔天作布袋，天神夜亡救日矢。", 
            "我欲叩关上天阍，呼醒天帝端厥履。", 
            "赐我尚方斩邪剑，顷刻之间玄冥屏翳。", 
            "毕宿不分首从枭天市，还我光明照臣里。", 
            "不然江南人民转眼成鱼鳖，群阴搜逐供刀匕。", 
            "帝方垂涎鼎染指，帝乎梦梦长已矣。"
        ], 
        "title": "拟王逢原冬阴篇为苦雨篇", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "我生不幸戴天而履地，地老天荒见奇事。", 
            "岁阳在癸岁阴在亥，七月四日始兆之，陆沉从此见灾异。", 
            "因利乘便革匪出，主张篡逆大无忌。", 
            "今年四月二十有八日，丰隆朝发大恣肆。", 
            "终日滂沱作洚水，麦塍沦没不可记。", 
            "得毋天心厌祸乱，扫除尘秽作大彗。", 
            "苦我生民夺，无家可顾易从义。", 
            "安得雷公大斧雨鸣镝，立破群阴杀魑魅。", 
            "但得旧君复辟如太甲，我虽沟壑亦所嗜，皇天后土岂如醉之食。"
        ], 
        "title": "反苦雨篇", 
        "type": "古风", 
        "yun": "寘"
    }, 
    {
        "author": "曹家达", 
        "era": "清", 
        "subtype": null, 
        "text": [
            "采芳入南陌，陌上何所有。", 
            "江蓠扈薜芷，微薰度陇亩。", 
            "青春忽受谢，迢迢蔽稂莠。", 
            "薄采不盈掬，早落他人后。", 
            "迟莫勿复恤，但感因循久。"
        ], 
        "title": "古意二首（癸丑） 其一", 
        "type": "古风", 
        "yun": "有"
    }, 
    {
        "author": "曹家达", 
        "era": "清", 
        "subtype": null, 
        "text": [
            "劳燕各自飞，东西相背驰。", 
            "日月遥相代，弦望会有时。", 
            "人事值所适，何用悲素丝。", 
            "素丝动烦忧，怆恍不自持。", 
            "何似托尊酒，心如槁木枝。", 
            "但恐酒力薄，促起长相思。"
        ], 
        "title": "古意二首（癸丑） 其二", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "归雁迨青阳，所至会有期。", 
            "江鱼赴东海，迟速安可知。", 
            "人心非鱼雁，卒卒如飙驰。", 
            "我有一封书，客岁寄莱维。", 
            "故人日以远，书中不尽辞。", 
            "藉慰平生欢，各道长相思。", 
            "飘风阻中涂，鱼雁复何为。"
        ], 
        "title": "果园于春前四日来书久不作答为赋寄怀二章 其一", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "朝来东北风，吹我庭前树。", 
            "德音从风来，飘然下尺素。", 
            "书中何所言，遭时病沉痼。", 
            "避地入劳山，黄冠息迟暮。", 
            "海气砭肌骨，沾衣若霜露。", 
            "肢体渐不仁，复向人间住。", 
            "息交岂高节，人事有新故。"
        ], 
        "title": "果园于春前四日来书久不作答为赋寄怀二章 其二", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "精金跃冶中，匠氏呵不祥。", 
            "明珠投暗陬，剑者眄道旁。", 
            "托生形气中，何不齐彭殇。", 
            "朝饮中山酒，暮宿无何乡。", 
            "白眼看当道，屏迹避豺狼。", 
            "冥心随大化，奄忽以为常。", 
            "不见盐车下，何处逢孙阳。"
        ], 
        "title": "章耕士以五十自吊索和诗以唁之 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "逍遥野中鹄，羞与鸡鹜群。", 
            "岂不事饮啄，侪偶各自分。", 
            "忍饥赴东海，高击摩天云。", 
            "鸱雏获腐鼠，阉鄙何足云。", 
            "会言时数奇，归来谢尘氛。"
        ], 
        "title": "章耕士以五十自吊索和诗以唁之 其二", 
        "type": "古风", 
        "yun": "文"
    }, 
    {
        "author": "曹家达", 
        "era": "清", 
        "subtype": null, 
        "text": [
            "杞人遘心疾，出门求良医。", 
            "问疾何为来，卢扁无能为。", 
            "天地既崩坼，乱离方在兹。", 
            "岂不念复旦，暮夜难与期。", 
            "巢端鸣老鸮，屋上嗥狐狸。", 
            "所在怵心目，欲默不自持。", 
            "独醒良未任，何不餔糟醨。"
        ], 
        "title": "章耕士以五十自吊索和诗以唁之 其三", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "缓送斜阳城角红。", 
            "清愁几许远山暮。", 
            "秾李白门歌榭雨。", 
            "漫兴杕杜诗人感。", 
            "桃李华年似水趋。", 
            "烹羊斟酒且为乐。", 
            "合佩弦韦昭大谏。", 
            "采萧何事如三月，一任安閒守免株。", 
            "入林逋客复何求。", 
            "大木华丹思庇厦。", 
            "流苏蕙帐摇情思。", 
            "独有风杨收不住。"
        ], 
        "title": "人名诗效彭羡门", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "岧岧白杨树，上有悲风鸣。", 
            "夕阳下衰草，荒陇亦已平。", 
            "送君出城郭，怆恍难为情。", 
            "朝辞亲旧去，夕与野土并。", 
            "鬼车中夜嗥，天高月复明。", 
            "漠漠林烟霏，涓涓野水清。", 
            "贤达信难免，念此心骨惊。", 
            "几见陈死人，复得还家行。", 
            "古今迭相送，生存空负名。"
        ], 
        "title": "代人挽歌三首 其一", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "日夕相过从，与君同里居。", 
            "嗣德秉清淑，结交情非疏。", 
            "君有越江行，音问良不虚。", 
            "一朝成永诀，风雨乃弃予。", 
            "寒风夕已厉，岁事将其除。", 
            "送君出门去，飘扬建丹旟。", 
            "恍恍若远行，何年归里闾。"
        ], 
        "title": "代人挽歌三首 其二", 
        "type": "古风", 
        "yun": "鱼"
    }, 
    {
        "author": "曹家达", 
        "era": "清", 
        "subtype": null, 
        "text": [
            "乱曰春草兮青青，寒云兮冥冥。", 
            "长无极兮永怀望，山椒兮涕零。", 
            "君不为我兮暂停，托旧感兮晨星。", 
            "采芙蓉兮荐馨，君若昭昭兮陟降在庭。", 
            "君若昧昧兮发阳阿兮谁听。"
        ], 
        "title": "代人挽歌三首 其三", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "昔闻蒌蒿名，载在东坡诗。", 
            "葱茜閒芦芽，托生水一涯。", 
            "曩者昧物色，相视殊等夷。", 
            "焉知暮春节，乃以登盘匜。", 
            "庶草自怀芳，何求路人知。"
        ], 
        "title": "春感二章 其一", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春涧泛芹芽，芳物不可滓。", 
            "杂处涂泥中，皎皎独能尔。", 
            "苦心待时至，因以供刀匕。", 
            "侯门肉食相，谁能欣赏此。"
        ], 
        "title": "春感二章 其二", 
        "type": "古风", 
        "yun": "纸"
    }, 
    {
        "author": "曹家达", 
        "era": "清", 
        "subtype": null, 
        "text": [
            "三贤庙里赵家乾净土，太岁在亥民无主。", 
            "龙为鱼兮鼠变虎，无赖参军作开府。", 
            "长江上下传之羽，日星倒落天无柱。", 
            "女娲鍊石竟何补，幽囚野死事已古。", 
            "世乃妄传尧舜禹，公悲庙社颈繫能，组以礼义作干橹。", 
            "黄农忽焉我心苦，巫阳下招魂不聚，雷填填兮泣风雨。"
        ], 
        "title": "书赵焕文死节传后", 
        "type": "古风", 
        "yun": "麌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "贞士托嘉尚，高节若平生。", 
            "抗志在初服，岂必为荣名。", 
            "日暮野踟蹰，道旁数屏营。", 
            "仰天寒蓬飞，江介雁哀鸣。", 
            "厉风无还云，君子事远行。", 
            "操刀不忍割，淹留蹇何成。"
        ], 
        "title": "赵焕文茂才挽歌（代）二首 其一", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "白藏令萧辰，中野始黄萎。", 
            "芳尘息座隅，悄焉伤永逝。", 
            "颓阳永无旦，感此重泉闭。", 
            "乱流汩方羊，先生初厌世。", 
            "三日捐馆谷，未遑绝人事。", 
            "忧怀结晨夜，卒复悬梁缢。", 
            "嘉被旧邦土，后世称忠义。"
        ], 
        "title": "赵焕文茂才挽歌（代）二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "高楼明月花吐香，江花抱月垂明光。", 
            "美人如花怨晓月，花月难寄关山长。", 
            "关山无花空对月，对月思花应断肠。", 
            "春花春月催人老，花残月缺关山道。", 
            "便移边月照江花，几见花如边月好。", 
            "当时邀月醉花前，春江花月年复年。", 
            "忍抛花月作尘梦，花晨月夕心茫然。", 
            "却忆美人爱花月，花栏待月愁不眠。", 
            "月入君怀花满袖，故乡花月人如旧。", 
            "归来谱作花月吟，月圆花好人常寿。"
        ], 
        "title": "花月吟", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "幽兰岂不芳，当门乃刈之。", 
            "寄托失所天，徒为萧艾嗤。", 
            "桃李何郁郁，但解媚芳时。", 
            "东风扬路尘，常恐颜色缁。", 
            "安得空山中，岁寒相与期。"
        ], 
        "title": "幽兰（忆宋芸子师）", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "痴盦抱恙暮未痊，邻火照人愁不眠。", 
            "诗魔夜半苦相扰，有如蚊虻来仆缘。", 
            "森然神鬼四隅出，眼中白云飞上天。", 
            "强挣跏趺幻象出，古佛对面来参禅。", 
            "忽然古佛作我相，顷刻万态难言传。", 
            "骤遭此变亦自骇，断以心造心乃坚。", 
            "收摄神气息骇恫，恬然还我华胥梦。", 
            "空明那得容光怪，造化小儿敢播弄。", 
            "君不见古来神奸泡影多，昨日莽操今如何。"
        ], 
        "title": "痴山先生病后神虚，见诸幻象，澄心闭目，听其消歇。非持阮瞻无鬼之论，实抱内心不疚之旨。旦日以告拙巢，为纪其事", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "居人愁梦寒不续，唾壶红泪冻成玉。", 
            "陡觉罗浮起胸臆，柔肠耿耿贮寒绿。", 
            "濡毫和泪写春怨，一幅生绡灿华烛。", 
            "冰肌缟袂略可拟，独有酸心画不足。", 
            "昏灯缺月残夜风，一般可怜谁与同。"
        ], 
        "title": "仿玉台体题虞山钱癯仙悼亡梅花册", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "流水故不腐，户枢故不蠹。", 
            "化谷布津液，营卫有常度。", 
            "营以浊阴化，卫以清阳注。", 
            "营运在不息，卫外乃为固。", 
            "脾精发云雾，英英下白露。", 
            "百脉朝华盖，温升仍故步。", 
            "理意并瀹养，损益剂其数。", 
            "春夏调喜怒，秋冬节哀惧。", 
            "异彼殚时疠，鯈忽告衰暮。", 
            "男子期七七，君又三七附。", 
            "轩岐亮非妄，所得在太素。"
        ], 
        "title": "儒医徐钰斋七十寿言", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "泠泠涧底泉，皑皑山上雪。", 
            "懭悢大暮中，照见心不灭。", 
            "懿彼有巢氏，志行慕芳洁。", 
            "菟丝良有托，苤莒待采撷。", 
            "蹇脩不成理，音响中道绝。", 
            "含荼三十春，留此守宫血。", 
            "小草有本性，飘风莫能折。"
        ], 
        "title": "巢贞女", 
        "type": "古风", 
        "yun": "屑"
    }, 
    {
        "author": "曹家达", 
        "era": "清", 
        "subtype": null, 
        "text": [
            "星斗欲没天风高，天际莽莽驱银涛。", 
            "乾坤万里一瞬耳，赤脚沧海蹂灵鳌。", 
            "东南一角特奇特，上见明光下昏黑。", 
            "忽然明处若有山，卑如牛卧青翠斑。", 
            "又若长城跨河套，蛰龙起伏相迥环。", 
            "陡看腾跃气勃发，大火烧出冻云窟。", 
            "如何十丈胭脂红，才向明处转沦没。", 
            "渐看高处清烟埃，豁达一线天光开。", 
            "下俯群山尽培塿，略如衡几惟徂徕。", 
            "群山缕缕白云出，狂驰相遇化为一。", 
            "起者辄合驰益驰，白玉莹洁交地维。", 
            "仰视天空迥晴碧，上下殊绝生狐疑。", 
            "世人传语苦不实，我欲淩虚一问之。"
        ], 
        "title": "日观篇", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "蒸气薄遥夜，高天星汉长。", 
            "飘风从天来，萤火生微芒。", 
            "愿得及良时，寄怀在众芳。", 
            "申椒杂菌桂，佩之永不忘。", 
            "无为遝零节，所得在焜黄。"
        ], 
        "title": "暑夜感言四首 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "圆荷发朱华，杂佩风泠泠。", 
            "散发出林下，微凉生广庭。", 
            "披襟延夕爽，萋然怀袖馨。", 
            "抚兹念远人，仰看参辰星。", 
            "亮无鹍鹏翮，逍遥徙南溟。"
        ], 
        "title": "暑夜感言四首 其二", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "落日下层阜，夕气交庭阴。", 
            "孤蝉鸣树閒，三叹有遗音。", 
            "岂不负高洁，常恐风露侵。", 
            "林薄满清听，对此发遐心。", 
            "戛然息群籁，空山深复深。"
        ], 
        "title": "暑夜感言四首 其三", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "白鸟笃时节，冥冥西北隅。", 
            "螫人盬其血，朋类声相呼。", 
            "饱死不知足，贪以成其愚。", 
            "守宫正枵腹，因粮及汝躯。", 
            "所以古之人，饮酒戒首濡。"
        ], 
        "title": "暑夜感言四首 其四", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "我欲发奇语，令君四座皆骇然。", 
            "大造玉成类冰炭，此意荒忽难为传。", 
            "自非南荒封豕闯然起，安得西山费氏贞孝相纶连。", 
            "母守经，子达权，死者玉碎生瓦全。", 
            "舍此岂复有人理，自郐以下无讥焉。", 
            "我闻陆机词赋重世德，乃有廷璜昆季扬其先。", 
            "皭然耿光照家乘，孝子慈孙弥亿年。"
        ], 
        "title": "题洞庭西山费氏先德录", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "苦李不可餐，弃置官道旁。", 
            "生性拙逢时，悱恻行自伤。", 
            "飒然迨零节，微阳郁清霜。", 
            "山中鶗鴂鸣，萎此百草芳。", 
            "登临送将归，独立心徬徨。", 
            "徬徨复太息，日暮摧中肠。"
        ], 
        "title": "赠静君贰尹即次其赠孙季蠡韵（季蠡名福何癸巳科举人）三首 其一", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "岧峣首阳山，薇蕨生其巅。", 
            "抗志希黄虞，悲风响秋烟。", 
            "愿托采薇歌，一奏清商弦。", 
            "灵脩既浩荡，照察无良缘。", 
            "厉此忠爱心，日夕怀贞坚。", 
            "但恨尘网羁，未暇求神仙。", 
            "结交慕京洛，此意良未然。"
        ], 
        "title": "赠静君贰尹即次其赠孙季蠡韵（季蠡名福何癸巳科举人）三首 其二", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "天地一何隘，百忧丛此身。", 
            "堂堂竟谁有，慭遗痛匪民。", 
            "荃草自怀芳，昭质殊未伸。", 
            "慢谄务干进，臭味难为亲。", 
            "借问景公富，何如原宪贫。", 
            "高言著令德，属和希阳春。", 
            "编年止义熙，于道庶求仁。", 
            "嘉尚贵自德，得遑福禄臻。"
        ], 
        "title": "赠静君贰尹即次其赠孙季蠡韵（季蠡名福何癸巳科举人）三首 其三", 
        "type": "古风", 
        "yun": "真"
    }, 
    {
        "author": "梁清标", 
        "era": "清", 
        "subtype": null, 
        "text": [
            "篱菊凝霜，井梧零露，雁飞平楚。", 
            "何处秋声，小庭淅沥，无奈情千缕。", 
            "登高送目，手把茱萸，生受澹烟疏雨。", 
            "叹良时、几年虚度，总付东华尘土。", 
            "古今得失，人生聚散。", 
            "浑似落英无数。", 
            "戏马台空，龙山帽冷，风月还如许。", 
            "闲抛书帙，笑引清樽，看取绿窗眉妩。", 
            "莫更使、愁蜂怨蝶，香寒别浦。"
        ], 
        "title": "永遇乐 其一 九日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘阁香温，蓝田烟暖，小春时节。", 
            "河鼓初临，天孙将渡。", 
            "鹊报人间匹。", 
            "凤台许跨，鸾胶重续，自笑温郎非昔。", 
            "对冰清、人惭叔宝，争道门阑气色。", 
            "鸳鸯翼并，芙蓉绣隐，珍重定情佳夕。", 
            "庑下齐眉，五噫成咏，举案传先泽。", 
            "鹿车共载，丹崖偕老，岁岁欢如今日。", 
            "好倩语、新妆早试，远山黛碧。"
        ], 
        "title": "永遇乐 其二 戏拟催妆", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "大火西流，双星初会，填河佳节。", 
            "绛烛高烧，湘帘暮捲，歌舞当筵设。", 
            "宾朋胶漆，披襟引满，领取澹云新月。", 
            "暑将残、秋光一片，先到凤城双阙。", 
            "针楼儿女，竞陈瓜果，自笑吾生全拙。", 
            "急管繁丝，好天良夜，莫问萧萧发。", 
            "周郎在座，伊凉悲壮，千古风流堪接。", 
            "叹刘项、纷纷蚁战，英雄销歇。"
        ], 
        "title": "永遇乐 其三 七夕观项王诸剧，同汪蛟门舍人、陆恂若茂才、王子凉内弟、王奕臣内侄、吴介侯甥、长源弟", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "大雅犹存，云间驰誉，君才无匹。", 
            "屈宋衙官，凌颜轹谢，早擅生花笔。", 
            "何缘高卧，荒江寂寞，岁月闲中抛掷。", 
            "忆当年、论文把臂，云树顿分南北。", 
            "茂陵病免，襄阳坐废，万事总堪浮白。", 
            "鞭弭中原，卿当独秀，领袖词场客。", 
            "旗亭贳酒，梨园潦倒，佳句双鬟偏识。", 
            "秋风里、莼鲈三泖，有人抱膝。"
        ], 
        "title": "永遇乐 其四 寄田髴渊孝廉", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "记得清宵，高烧银烛，樽前歌舞。", 
            "锦罽蛮靴，鹅笙凤笛，一串骊珠吐。", 
            "楼空人去，箫条宝瑟，付与落红飞絮。", 
            "怪何戡、渭城一曲，险认旧人风度。", 
            "彩云安在，娇喉久歇，一似昔游重遇。", 
            "对此茫茫，百端交集，惹起愁千缕。", 
            "绮筵灯灺，空阶月落，惆怅桐秋雨。", 
            "盼今夕、追寻好梦，酒醒何处。"
        ], 
        "title": "永遇乐 其五 偶感", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "一夕东风，凤城吹雪，河山春早。", 
            "絮起高檐，花飞绮陌，鸳甃平铺了。", 
            "三冬凝望，兹宵才见，共祝岁丰时好。", 
            "晓来听、清丝天上，妆点璇霄多少。", 
            "朝回谢客，薰炉茗碗，生受琐窗寒峭。", 
            "香土东华，壮怀消尽，抛却闲烦恼。", 
            "驱驰岭海，倥偬案牍，赢得风尘人老。", 
            "问何日、普天洗甲，冶溪独钓。"
        ], 
        "title": "永遇乐 其六 元日大雪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "廿四桥边，玉钩斜畔，江梅开早。", 
            "秀结兰闺，扫眉才子，颂就椒花好。", 
            "宣文纱幔，令晖香茗，此日彩鸾名噪。", 
            "泛江湖、青帘白舫，领袖香奁人老。", 
            "中郎有女，二乔得配，仙令结缡双妙。", 
            "大茂山灵，都经游屧，十样笺频草。", 
            "嘉平设帨，清宵丝竹，春入妆楼寒峭。", 
            "问筵上、麻姑擗酺，有无鸟爪。"
        ], 
        "title": "永遇乐 其七 寿卞母吴岩子", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "秋满长安，白云红叶，高堂挝鼓。", 
            "丹凤城南，黄花筵上，预醉重阳雨。", 
            "使君情重，招邀胜友，何似龙山欢聚。", 
            "叹匆匆、软尘十囗，好景此宵留住。", 
            "繁丝急管，烧残桦烛，一任玉绳低度。", 
            "小部梨园，蛮靴锦罽，踏节金铃舞。", 
            "当年红粉，生生死死，总被情多耽误。", 
            "那知有、怆怀司马，青衫湿处。"
        ], 
        "title": "永遇乐 其八 重阳前一日，祖文水明府召饮演囗种情剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小斋寒冽。", 
            "疏灯烬，故人梦牵梁月。", 
            "贫交管鲍等轻尘，叹世情非昔。", 
            "极望里、五云清切。", 
            "双鱼频寄田间客。", 
            "看今古茫茫，问谁是、市中屠狗，西州豪杰。", 
            "犹忆祖帐青门，河梁抗手，不数阳关三叠。", 
            "归来松菊未荒芜，已自合鸠拙。", 
            "霸陵老、岂因人熟，当年对酒燕山雪。", 
            "怅离群、回首处，碣石风高，滹沱冰结。"
        ], 
        "title": "霜叶飞 冬日寄怀杜子静", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雄风河朔，燕南都会，名城古说中山。", 
            "带绕滹沱，屏开恒岳，连营剑倚青天。", 
            "主父故宫闲。", 
            "叹霸图灰劫，鹿走邯郸。", 
            "璧返相如，坟高颇牧总荒烟。", 
            "军声成德当年。", 
            "有北潭舞榭，赵苑歌弦。", 
            "菡萏送香，菰菱映水，秋来依旧争妍。", 
            "衰草冷平原。", 
            "信陵立功后，结客空传。", 
            "战垒乌啼，笛吹关戍夕阳寒。"
        ], 
        "title": "望海潮 其一 镇阳怀古", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "家声邹鲁，兰陵寄迹，韶年夙擅才名。", 
            "帝里重游，新词满箧，居然六代菁英。", 
            "风木独含情。", 
            "叹文人孝子，落拓江程。", 
            "孔李通门，剪灯握手话丁宁。", 
            "吾师昔侍承明。", 
            "想垂绅正笏，海内仪型。", 
            "羁旅江南，山颓东国，西州涕泪纵横。", 
            "对子更沾缨。", 
            "幸父书可读，数亩堪耕。", 
            "归去孤村，莫虚岁月掩柴荆。"
        ], 
        "title": "望海潮 其二 赠杨期师兄南归毗陵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "树隐千章，风轻五两，堤畔人家容与。", 
            "柴门照水，沙岸连樯，一片吴城烟雨。", 
            "遥望晓捲疏帘，小妇凝妆，映窗眉妩。", 
            "叹天涯客子，三千余里，雁沉江浦。", 
            "空闻说、白苎江东，锦帆南国，颠倒醉乡歌舞。", 
            "寒林半落，霜叶犹红，愁见凫鸥孤屿。", 
            "更羡高风，此邦孺子荒亭，云卿黄土。", 
            "问江山、万古茫茫，今夜梦回何处。"
        ], 
        "title": "其一 惜馀春慢（过秦楼）·吴城雨中", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "灯夕才过，芳原九日，仙阙白云遮断。", 
            "帘青酤客，草绿王孙，迤逦暖风轻扇。", 
            "驰骤侠少青骢，玉勒金羁，雕弧长箭。", 
            "走珠軿隐隐，水边红袖，笑声来远。", 
            "犹记忆、朋辈开樽，桥西清眺，沾醉春衣痕染。", 
            "习池倒载，兰若停骖，人事倏然多变。", 
            "悬想旗亭旧游，一样韶光，柳娇莺倩。", 
            "怅离群、数载极目，苍山几点。"
        ], 
        "title": "惜馀春慢 其二 燕九忆长安旧游，用周美成韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "布谷啼残，野棠开尽，见说绿肥红瘦。", 
            "何方系马，是处提壶，输与五陵豪石。", 
            "暗想南陌东阡，草乱青袍，飞花眠柳。", 
            "似徐娘老去，风情今日，可还如旧。", 
            "犹忆得、锦瑟相偎，画楼频倚，低唱翠眉微皱。", 
            "软红满目，风雨无端，断送韶华太陡。", 
            "试共东君细论，何似休来，来须相守。", 
            "未寻春春已先归，愁煞晓钟时候。"
        ], 
        "title": "惜馀春慢 其三 送春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晓气凝寒，春阴酿雨，庭院陡然凄绝。", 
            "钩闲斗帐，奁闭金虫，儿女麻衣如雪。", 
            "追忆私语清宵，世世生生，肯教孤孑。", 
            "叹同林栖鸟，一朝分影，空余鹃血。", 
            "那忍见、花发新枝，枕回残梦，几阵廉纤未歇。", 
            "雕檐淅沥，万缕千丝，滴入愁肠百结。", 
            "谁料魂消好春，半臂犹温，三生重说。", 
            "最伤心又报，芳原打取，榆钱时节。"
        ], 
        "title": "惜馀春慢 其四 春雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "独步江东，群推孝穆，志在千秋。", 
            "尽词华潘陆，恣情采撷，新声秦柳，匠意研求。", 
            "入洛才人追二俊，遇倾盖公卿便驻驺。", 
            "吾衰矣，看中原鞭弭，输与林丘。", 
            "当年陈琳阮瑀，草檄处、名满诸侯。", 
            "羡扁舟书剑，五湖烟月，春城丝管，六代歌楼。", 
            "樽酒旗亭风雅会，料此际欧阳放出头。", 
            "西陵畔，听江湖怒发，笑引吴钩。"
        ], 
        "title": "洞庭春色 其一 次韵寄答松陵徐电发", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "万里河梁，五羊归棹，夹路春风。", 
            "看荔枝洲畔，沉香浦外，帘开楼阁，帆动艨艟。", 
            "载得珠江花鸟去，更千步香薰两袖浓。", 
            "斜阳岸，正袍青草绿，衣染鹃红。", 
            "簏藏罗浮旧茧，早办取舞蝶纱笼。", 
            "问踏歌蛮乐，穿花游女，寻芳何地，拾翠谁从。", 
            "抛却南天烟月暖，喜北望长安紫气重。", 
            "骊歌里，听兰桡笳鼓，惊起鼍宫。"
        ], 
        "title": "洞庭春色 其二 归舟", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "律转微阳，日当长至，岁月堪惊。", 
            "正寒生鸳枕，低垂银蒜，绮窗云暗，斗帐香凝。", 
            "燕市风光怜暮景，更朝雪纷纷移我情。", 
            "开帘幕，看檐牙飞絮，阶砌堆琼。", 
            "追思去年此日，迢递向、水驿江程。", 
            "早月高湓浦，帆停庐岳，一湾渔火，几点疏星。", 
            "愁拥孤衾彭蠡晓，但五老遥来天外青。", 
            "数声欸乃，家山万里，乡梦初醒。"
        ], 
        "title": "洞庭春色 其三 长至晓雪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "长堤柳影，绿满东郊，十里芳湖如镜。", 
            "举网烹鲜，行厨载酒，重续当年佳兴。", 
            "风月谁偏领。", 
            "况主人情重，肯虚妍景。", 
            "早寻取、青鞋布袜，正是姚黄、魏紫相映。", 
            "无奈遇知心，娇小情痴，勾人酩酊。", 
            "凭杖兰桡画桨，箫鼓中流，潋滟素波千顷。", 
            "韦曲胜游，旗亭嘉会，今古风流堪并。", 
            "城角楼烟暝。", 
            "怎消得、杜牧疏狂心性。", 
            "趁落日、仙舟容与，佳人拾翠，春将去也君须省。", 
            "好留待夜珠光迸。"
        ], 
        "title": "玉女摇仙佩 暮春泛舟", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "锦束温香，罗藏暖玉，行来欲仙。", 
            "偏帘栊小步，风吹倒褪，池塘淡伫，苔点轻弹。", 
            "芳径无声，纤尘不动，荡漾湘裙月一弯。", 
            "秋千罢，将跟儿慢拽，笑倚郎肩。", 
            "登楼更怕春寒。", 
            "好爱惜相偎把握间。", 
            "想娇憨欲睡，重缠绣带，蒙腾未起，半落红莲。", 
            "笋印留痕，凌波助态。", 
            "款款低回密意传。", 
            "描新样，似寒梅瘦影，掩映窗前。"
        ], 
        "title": "沁园春 其一 咏美人足", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "潋滟湖光，黛染遥山，送目方赊。", 
            "喜红亭俯立，一天帆影，白波东去，几缕残霞。", 
            "方寸乡心，迢遥水驿，愁绝风涛博望槎。", 
            "徘徊处，有喧阆列肆，烟火千家。", 
            "神祠击鼓鸣笳。", 
            "想吴楚当年斗丽华。", 
            "任青帘贳酒，醉眠贾舶，牙樯吹角，惊起栖鸦。", 
            "横槊雄才，登楼客况，消尽江头野草花。", 
            "云烟阔，正台连蛟蜃，人侣鱼虾。"
        ], 
        "title": "沁园春 其二 登令公祠畔望湖亭", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "列戟门庭，伏蒲夙望，帝里优游。", 
            "正介眉嘉日，频开笑口，浮觞仙酝，宛转歌喉。", 
            "暂辍趋朝，从容散帙，且自忘机狎野鸥。", 
            "盱衡处，把经纶事业，静里搜求。", 
            "升平乐事清幽。", 
            "好共倒、金樽秉烛游。", 
            "就霏霏窗雪，时焚谏草，溶溶卿月，近傍琼楼。", 
            "蒂拥旌旄，兄依梧影，辉映中朝孰与俦。", 
            "春无恙，集南皮宾客，谭宴风流。"
        ], 
        "title": "沁园春 其三 寿袁六完都谏", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "身似孤云，性同麋鹿，喜归去来。", 
            "忆寻花问柳，平堤试马，诛茅结屋，好月衔杯。", 
            "粗粝情甘，藜床梦稳，渔唱樵歌莫浪猜。", 
            "无拘束，尽道遥风月，洒落襟怀。", 
            "陡然又染尘埃。", 
            "叹迂阔、先生何苦哉。", 
            "看良平奇计，人争斗巧，仪秦辩口，我愧非才。", 
            "如水臣心，桂姜逾辣，辜负黄金买骏台。", 
            "荣枯事，有天公作主，任尔安排。"
        ], 
        "title": "沁园春 其四 偶成", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "六代风流，江左文豪，仗策北来。", 
            "羡一编在箧，餐霞霏玉，千秋自赏，绝艳惊才。", 
            "憔悴江潭，逡巡京洛，十载兰成意可哀。", 
            "芒鞋遍，仗乌丝綵笔，抒写孤怀。", 
            "而今名满燕台。", 
            "看鞭弭、中原何有哉。", 
            "尽危楼百尺，从君高卧，旗亭群伎，聊与徘徊。", 
            "雪苑人稀，酒垆风邈，读罢新词倦眼开。", 
            "期成赋，有黄金为寿，一拂尘埃。"
        ], 
        "title": "沁园春 其五 读董舜民苍梧词，赋赠。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晓幕飞花，同云做冷，开帘舞雪纷纷。", 
            "手把残书，寒烟昼闭闲门。", 
            "茅堂高士犹僵卧，有几人、驴背孤村。", 
            "想朱楼、绿鬓相偎，笑引芳樽。", 
            "当时气暖兰缸夜，尽温柔乡里，私语殷勤。", 
            "憔悴今宵，旅灯伴我黄昏。", 
            "雁鸿屡爽刀头约，问腰肢、又减三分。", 
            "拥香衾、欲诉梅华，谁与温存。"
        ], 
        "title": "庆春泽 观雪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "十里珠帘卷。", 
            "遍烧灯、暗尘随马，钿车齐遣。", 
            "缥缈箫声明月下，更喜露华初泫。", 
            "寒犹峭、春衣重茧。", 
            "花市歌楼牙拍按，正御沟、冰泮流澌浅。", 
            "火树合，星桥展。", 
            "晚妆才试芙蓉显。", 
            "倚银屏、归人未卜，金钗划扁。", 
            "门外锦鞯何处客，频嘱系铃小犬。", 
            "寻好梦，香衾权免。", 
            "午夜大酺人竞醉，罢严城、鱼钥金吾典。", 
            "听玉漏，东风剪。"
        ], 
        "title": "贺新郎 其一 元夜用顾庵学士韵赠蛟门", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "锦幄红霞卷。", 
            "赋催妆、鹊桥已驾，青鸾先遣。", 
            "才子广陵年尚少，下直墨华犹泫。", 
            "奁镜伴、乌丝蚕茧。", 
            "携得御炉香满袖，正天生、初渡银河浅。", 
            "京兆笔，晴窗展。", 
            "远山肯使眉痕显。", 
            "倦支颐、流苏低亚，筠笼微扁。", 
            "吹罢凤箫闲对弈，乱局须凭猧犬。", 
            "吟蟋蟀、西堂愁免。", 
            "欲博琴台人一笑，解鹴裘、好向垆头典。", 
            "莲漏永，兰缸剪。"
        ], 
        "title": "贺新郎 其二 蛟门纳姬次芝麓宗伯韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "风雨开茅屋。", 
            "报昨夜、东篱才放，一枝黄菊。", 
            "再度重阳柴桑里，过酒邻墙非俗。", 
            "好受享、灯青樽绿。", 
            "身健喜逢佳客至，把茱萸、仔细看何足。", 
            "贪漏永，剪桦烛。", 
            "高楼已纵登临目。", 
            "最关情、遥峰叠翠，澄溪拖玉。", 
            "老去悲秋萧萧发，魂梦偏宜乡曲。", 
            "况几阵、霜鸿南逐。", 
            "天上故人频劝驾，奈山中、猿鹤怜幽独。", 
            "谁更解，清闲福。"
        ], 
        "title": "贺新郎 其三 九日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "双鬓和愁织。", 
            "叹几年、飓风骇浪，飘摇京国。", 
            "百尺元龙楼上卧，静看荣枯得失。", 
            "正满目、疏烟澹日。", 
            "搔首青天频借问，奈浮云、漠漠无消息。", 
            "俯仰事，皆陈迹。", 
            "当时浪作金闺客。", 
            "到此际、壮怀消尽，禅心顿寂。", 
            "旅雁数声沙畔冷，别浦芙蓉萧瑟。", 
            "但此意、谁人识得。", 
            "一枕梦回残月晓，尽谈空、说有何从觅。", 
            "暮鼓罢，晨钟急。"
        ], 
        "title": "贺新郎 其四 梦寤", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绮阁迎新暑。", 
            "捲湘帘、冰纨初展，红榴争吐。", 
            "此日双蛾才画了，十样眉痕重谱。", 
            "早试罢、银瓶薇露。", 
            "斗帐浓薰宫饼热，听玉箫、吹彻朱楼午。", 
            "莲得偶，鸾双舞。", 
            "彩毫自写香奁句。", 
            "想灯前、定情良夜，红窗私语。", 
            "佳丽东南浑占断，不分春光归去。", 
            "倩乳燕、雏莺留住。", 
            "嫁得风流金马客，似当年、络秀传千古。", 
            "兰梦叶，天应许。"
        ], 
        "title": "贺新郎 其五 午日贺友人约姬", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘静薰风转。", 
            "傍窗纱、阴阴蕉影，凉生庭院。", 
            "鱼鸟亲人尘不到，篱畔紫薇初绽。", 
            "危坐久、宜摊书卷。", 
            "一阵雨来声淅沥，水红花、似袅澄江岸。", 
            "青玉响，云光乱。", 
            "闲阶处处莓苔遍。", 
            "展巾箱、前贤宝墨，聊供清玩。", 
            "几曲朱阑新霁后，蛱蝶飞飞频见。", 
            "解人意、索涛瓷盏。", 
            "剥啄漫教来热客，上花梢、新月浑堪恋。", 
            "荷盛世，全樗散。"
        ], 
        "title": "贺新郎 其六 蕉林听雨，次许文石韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "彩云晓陌，红烛画楼，春风旅中偷度。", 
            "椒帖桃符一样，晴光遍朱户。", 
            "香焚后，帘捲处。", 
            "屡极目、小桥归路。", 
            "遇佳节、素发萧然，恁般情绪。", 
            "岁酒让谁举，无限韶华，忙里暗来去。", 
            "芳草又生惆怅，王孙自朝暮。", 
            "人何远，情半误。", 
            "仿佛忆、去年新句。", 
            "问今日，故里阳春，可还如许。"
        ], 
        "title": "应天长 元日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "天门骀荡晨光丽。", 
            "扇影里炉烟细。", 
            "衣冠万国拥仙班，共拜冲年天子。", 
            "田间野老，重瞻双阙，几洒孤臣泪。", 
            "长安谁道浮云蔽。", 
            "看咫尺龙颜霁。", 
            "不才未有治安书，但祝时康风美。", 
            "九重露掌，千家蓬户，都布阳和气。"
        ], 
        "title": "御街行 元日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小圃暖风，飘衣袂、水仙香馥。", 
            "开宴出红妆，灯碧正宜黛绿。", 
            "客怀无赖，频泪堕、相思新曲。", 
            "任丽谯漏歇，永夕淹留丝竹。", 
            "北海樽罍，东山声伎，此日堪续。", 
            "喜双袖殷勤，消遣离愁万斛。", 
            "狂言惊座，谁怜杜牧。", 
            "空耐他、孤枕梦回残烛。"
        ], 
        "title": "惠兰芳引 高斯寇春夜召饮，出伎佐酒", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "碧草孤村，青萝三径，轻阴早散楼台。", 
            "金谷繁华，而今半委蒿莱。", 
            "名花侍御曾栽。", 
            "叹芳菲零落，雏莺空转，当年燕子，依旧飞来。", 
            "躬耕别业，送酒旗亭，变迁转眼，屏幄重开。", 
            "冶游挟弹，金鞭宝马频催。", 
            "客醉东园，风回翠袖，香入春醅。", 
            "几徘徊。", 
            "人去松影乱，鸦满城隈。"
        ], 
        "title": "烟台春 饮来青园，故侍御刘君别墅也", 
        "type": "词", 
        "yun": "灰"
    }, 
    {
        "author": "梁清标", 
        "era": "清", 
        "subtype": null, 
        "text": [
            "儒家业，未老遂幽栖。", 
            "鸥鸟共忘机。", 
            "小楼过雨清风入，虚窗映日远山低。", 
            "昼迟迟，堪对酒，更弹棋。", 
            "也不羡、侯门珠履客。", 
            "也不羡、石家金谷苑。", 
            "花月在，自相宜。", 
            "勤耕早办租和税，高眠莫问是还非。", 
            "任登临，云起处，燕来时。"
        ], 
        "title": "最高楼 题德滋弟息心阁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "垂杨东去径逶迤。", 
            "村口绿烟迷。", 
            "高楼昼闭春风暖，海棠映、丽日迟迟。", 
            "枝弄莺簧，香翻蝶粉，妃子睡醒时。", 
            "艳阳天是看花期。", 
            "谁解惜芳菲。", 
            "东君付与闲人管，欢场里、肯蹙双眉。", 
            "有酒重斟，一鞭残照，鸦乱草桥西。"
        ], 
        "title": "一丛花 其一 东村观海棠", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "白团似月复如霜。", 
            "点缀倩红妆。", 
            "芳心一寸经营遍，平写出、半面秋光。", 
            "毫涴唇脂，墨沾衫绣，展向小晴窗。", 
            "草花历乱暗飞香。", 
            "绮翼太猖狂。", 
            "肯教弃掷西风后，任出入、怀袖何妨。", 
            "蝶粉存无，蜂黄退否，此际耐思量。"
        ], 
        "title": "一丛花 其二 题邗江女子画扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "山房小构，玩世名心懒。", 
            "爱片石崚嶒，伴藜榻、香炉茶碗。", 
            "正襟抗手，慕海岳风流，左图画，右琴书，牖上樽尝满。", 
            "妻孥为黍，粗粝儒家饭。", 
            "二仲偶招寻，共斟酌、瓦盆瓷盏。", 
            "南窗寄傲，白眼向时人，贫自乐，梦无惊，世事凭谁管。"
        ], 
        "title": "蓦山溪 题予培侄揖石斋图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "红满西园，正喜萧萧雨歇。", 
            "平沙联辔，更壶觞提挈。", 
            "繁华错绣，姚魏漫争优劣。", 
            "千林烟霭，孤村风月。", 
            "共是闲人，对芳辰、且欢悦。", 
            "远山如沐，与尘寰迥绝。", 
            "韶光转眼，试把旧游重说。", 
            "开樽携妓，去年时节。"
        ], 
        "title": "传言玉女 其一 棠村雨后看芍药", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "宫饼烧残，小阁落梅如雪。", 
            "衾窝寒峭，箫局薰才热。", 
            "钗声鬓影，偷见烛花双结。", 
            "漏铜迟滴，绣帷轻揭。", 
            "私语窗间，腻薇浆、香暗裛。", 
            "是乡堪老，万斛闲愁歇。", 
            "鹣鹣梦稳，莫使风惊檐铁。", 
            "春宵几刻，消磨人杰。"
        ], 
        "title": "传言玉女 其二 春宵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "壮岁浮名抛掷。", 
            "但有事、东阡南陌。", 
            "好月凉飔，小门深巷，消受就红灯碧。", 
            "莫辜秋夕。", 
            "拼醉倒、人间狂客。", 
            "况是头须未白。", 
            "千岁徒忧奚益。", 
            "小妇调笙，霜螯入手，不数琼筵瑶席。", 
            "金貂烜赫。", 
            "肯换与、雨蓑云笠。"
        ], 
        "title": "剔银灯 其一 寄祝德滋弟", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "黄叶青苔满砌。", 
            "菊未老、蟹螯犹美。", 
            "雪苑邹枚，江东任沈，对酒尚堪同醉。", 
            "万家楼阁，在一片、雁鸿声里。", 
            "太史应占星纬。", 
            "不数山阴修禊。", 
            "抵掌论文，当筵抽簟，桦烛早堆红泪。", 
            "夜凉如水。", 
            "莫辜负、帝乡高会。"
        ], 
        "title": "剔银灯 其二 邓孝威、毛大可、吴庆伯、汪舟次、吴志伊、徐大文集邸中小饮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "看门前宝马，柳外红亭，匆匆心事难说。", 
            "袖染馀香，巾藏暗泪，愁听一声离别。", 
            "万里羊城，五湖鲸浪，梦魂飞越。", 
            "忆昨宵、絮语丁宁，曾约归期春月。", 
            "惆怅山长水叠。", 
            "捧鸾书一纸，早辞双阙。", 
            "正露冷蒹葭，依旧河流凄咽。", 
            "孤影里，对驿灯明灭。", 
            "夜角丽谯吹彻。", 
            "一般样、绿醑黄花，辜负重阳时节。"
        ], 
        "title": "望湘人 其一 旅中九日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "怅雨来非旧，老去伤离，曲江朋侣凋谢。", 
            "沧海生尘，故人无恙，每共耆英邀社。", 
            "三泖烟横，九峰霞起，人娱清夏。", 
            "更乌衣、子弟翩翩，不让机云声价。", 
            "早见名高洛下，执中原鞭弭，争衡董贾。", 
            "愧少不如人，头鬓雪霜惊乍。", 
            "何日结伴，听渔樵话。", 
            "遥忆山中多暇，把酒向、唳鹤滩前，几度樽空灯灺。"
        ], 
        "title": "望湘人 其二 寄怀云间张带三同年", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "晓窥窗色，寒透香衾，雪压鸳甃。", 
            "七日为人，剪綵镂金清昼。", 
            "洒银屏，飘绣幌，韶光点缀梅花瘦。", 
            "对芳辰，忍教辜负了，绿尊红袖。", 
            "寿阳妆，落英不去，佳话流传，闺阁知否。", 
            "胜赏无多，须放眉峰微皱。", 
            "瞬息楼台歌吹冷，东风小院听残漏。", 
            "值千金，好怜惜，早春时候。"
        ], 
        "title": "倦寻芳 人日雪", 
        "type": "词", 
        "yun": null
    }, 
    {
        "author": "曹鉴章", 
        "era": "清", 
        "subtype": "五言律诗", 
        "text": [
            "客路斜阳外，征帆去不停。", 
            "过江秋水白，隔岸暮山青。", 
            "旅雁霜前落，哀猿月里听。", 
            "扁舟探禹穴，几日到兰亭。"
        ], 
        "title": "送友人之山阴", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白云滉漾如天河，谁欤抱拙居卷阿。", 
            "新月窥人碧山夜，松风袅袅吹女萝。"
        ], 
        "title": "代人题照二首 其一", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "脱巾独立意飘忽，清泉照神石励骨。", 
            "静气不作尘寰春，閒与都梁共明月。"
        ], 
        "title": "代人题照二首 其二", 
        "type": "绝句", 
        "yun": "月"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "水天晕碧暮潮凉，絮絮葭芦未著霜。", 
            "一缕秋风吹不定，野烟和月堕寒塘。"
        ], 
        "title": "题暮江秋色图", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "晓烟和露月空濛，染尽燕支一剪红。", 
            "春到将离更回首，小阑昨夜又东风。"
        ], 
        "title": "芍药二首 其一", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "閒寻花市写幽怀，婪尾风光强半乖。", 
            "芳树成荫蝴蝶下，夕阳微雨过苔阶。"
        ], 
        "title": "芍药二首 其二", 
        "type": "绝句", 
        "yun": "佳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾是昌黎巨眼观，花开十丈绕烟峦。", 
            "人来窈窕冲融里，太华峰高玉井寒。"
        ], 
        "title": "白荷二首 其一", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "花如解语淬横波，赢得君王叹赏过。", 
            "太液池头人去久，秋来依旧月明多。"
        ], 
        "title": "白荷二首 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "闽中方物说扊扅，龙爪登盘最胜时。", 
            "解道虚亭著寒色，好凭风露浣蛾眉。"
        ], 
        "title": "扁豆二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾是刘熙著释名，墙阴嘉植见藤生。", 
            "独怜篱落秋荒后，袅袅风花月自明。"
        ], 
        "title": "扁豆二首 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "閒情偶共碧山远，秋意每随溪水长。", 
            "小草马蹄六七里，东风吹雨下横塘。"
        ], 
        "title": "记梦", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "百丈楼船跋浪来，十年亲见桂花开。", 
            "女娲不补人间缺，留待儒生济世才。"
        ], 
        "title": "秋试和海州席静庵素琨并示丁向卿（四首录二） 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天涯此去若比邻，异室芝兰共一春。", 
            "转憾来时相见晚，西风吹冷酒边人。"
        ], 
        "title": "秋试和海州席静庵素琨并示丁向卿（四首录二） 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江水东流灏气奔，柁楼斜逐树昏昏。", 
            "此行孤负青山色，秋雨秋风下白门。"
        ], 
        "title": "自白门乘轮舶偕三弟家泰泛江东归", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十八滩头路几千，江皋忆别已三年。", 
            "于今重向师门过，亲试吴山第二泉。"
        ], 
        "title": "过锡山谒李紫璈师（超琼）", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山寺钟沉年复年，断桥残石枕寒烟。", 
            "晚潮径送行舟过，不遣江枫照夜眠。"
        ], 
        "title": "苏台杂诗四首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "塔寺盘门冻草荒，野乌跕跕出围墙。", 
            "行人若问前朝事，剩有丰碑倚夕阳。"
        ], 
        "title": "苏台杂诗四首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十里山塘野水清，虎邱览胜结遥情。", 
            "岁寒正恐销魂易，却避真娘墓上行。"
        ], 
        "title": "苏台杂诗四首 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "浣纱畴忆苎萝村，饮泣虞山每断魂。", 
            "亏得閒花写宫怨，年年飘落望齐门。"
        ], 
        "title": "苏台杂诗四首 其四", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "昨宵灯落梦还家，关路鸡鸣径转差。", 
            "梦里有诗还记省，野烟和月落梅花。"
        ], 
        "title": "舟泊浒墅关梦得两绝句晓起仅记野烟句因足成一绝", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荒址迷楼问有无，不曾馀烬拾江都。", 
            "可怜今夜邗沟月，犹照琼花玉蕊枯。"
        ], 
        "title": "扬州杂诗八首八首 其一", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "雷塘非复旧铅华，多事扁舟滞水涯。", 
            "芳草若随人去远，祇应青到玉钩斜。"
        ], 
        "title": "扬州杂诗八首八首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "杜牧耽花近十年，觉来春梦只如烟。", 
            "相传廿四桥头路，风月清华不及前。"
        ], 
        "title": "扬州杂诗八首八首 其三", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "旷代雄文郁未销，欧苏当日驻云轺。", 
            "平山堂上风流尽，扬子江头上下潮。"
        ], 
        "title": "扬州杂诗八首八首 其四", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "阪渚垂杨繫旧情，长条攀折送华旌。", 
            "潮来剩有春丝绿，绾住行舟不放程。"
        ], 
        "title": "扬州杂诗八首八首 其五", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "何郎东阁旧官衙，孤咏宵阑手自叉。", 
            "借问扬州新令尹，有无清梦寄梅花。"
        ], 
        "title": "扬州杂诗八首八首 其六", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "信国当年下建康，真州无复战争场。", 
            "独怜回首江南路，故国河山满夕阳。"
        ], 
        "title": "扬州杂诗八首八首 其七", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "旧家宫庙尚崔巍，王气南来黯劫灰。", 
            "一代衣冠零落尽，几人愧对史公来。"
        ], 
        "title": "扬州杂诗八首八首 其八", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东西清浊界分明，人在芙蓉镜里行。", 
            "惟有乡情消不得，浪花风里捣衣声。"
        ], 
        "title": "过潘阳湖堤上（湖在汴城内）", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江南春暮未还家，病马驱车过水涯。", 
            "客里风光更萧飒，晓烟微雨湿藤花。"
        ], 
        "title": "偶成", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "飒飒西风晚雨稀，一天霁色送人归。", 
            "车箱小卧斜阳晚，争路杨花绕梦飞。"
        ], 
        "title": "雨霁", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "乍闻樯燕语呢喃，一角斜阳上布帆。", 
            "野渡无人春易暮，缘杨凝睇怨征衫。"
        ], 
        "title": "偶成", 
        "type": "绝句", 
        "yun": "咸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "堪笑隋家令甲严，每缘俊语得猜嫌。", 
            "杨花垂向东风尽，枉杀当年昔昔盐。"
        ], 
        "title": "扬州怀古二首 其一", 
        "type": "绝句", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十斛流萤耿夜光，无愁天子下雷塘。", 
            "于今废苑埋荒草，随意青青过短墙。"
        ], 
        "title": "扬州怀古二首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾是眉山结胜缘，风流代谢昔贤传。", 
            "我来强觅新诗句，数遍斜阳不上船。"
        ], 
        "title": "泛江过金山口占二首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "览胜江天载酒行，榜人催棹客心惊。", 
            "青山无恙前朝去，细雨斜风铁瓮城。"
        ], 
        "title": "泛江过金山口占二首 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "婉婉婴婴剧可怜，言从阿母溯芳年。", 
            "如何两载宜家赋，一片灵光化暮烟。"
        ], 
        "title": "庠生严启先妻张孝悯题辞八首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "华簪早岁擅铅黄，检取诗歌入缥缃。", 
            "往事从头不堪说，断缣遗墨镂金箱。"
        ], 
        "title": "庠生严启先妻张孝悯题辞八首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "君家家督负贤声，阿大中郎两剂平。", 
            "好是令人追忆处，内庭趋步最分明。"
        ], 
        "title": "庠生严启先妻张孝悯题辞八首 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "中厨粗饭孝廉家，荆布门庭感岁华。", 
            "针黹频年供食指，春风羞上鬓边花。"
        ], 
        "title": "庠生严启先妻张孝悯题辞八首 其四", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "独怜四德未寒灰，兄嫂经年尚述哀。", 
            "更有兄家小儿女，閒来犹盼小姑回。"
        ], 
        "title": "庠生严启先妻张孝悯题辞八首 其五", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "昭清教德诵遗徽，慈母膏肓药力微。", 
            "独向神前乞身代，夜深红泪满罗衣。"
        ], 
        "title": "庠生严启先妻张孝悯题辞八首 其六", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "剜肉为汤未忍言，萱堂阿母倍销魂。", 
            "一从戊戌康强后，玉臂年年痛剪痕。"
        ], 
        "title": "庠生严启先妻张孝悯题辞八首 其七", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春草青青意欲消，表扬潜德待云轺。", 
            "自嫌剩有须眉在，愧对缇萦赋大招。"
        ], 
        "title": "庠生严启先妻张孝悯题辞八首 其八", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "客里牢愁君代遣，小诗投合便成奇。", 
            "春山烟绕芜城树，正是江南二月时。"
        ], 
        "title": "次益生韵二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江上逢君江上别，天涯从此判云泥。", 
            "一声长啸吴山晚，两岸黄莺不住啼。"
        ], 
        "title": "次益生韵二首 其二", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "树影落芳洲，澹然忘去留。", 
            "夕阴散潭底，秋草过人头。", 
            "鱼伏水初冷，鸟啼村更幽。", 
            "吾生得随寓，江海藐沙鴎。"
        ], 
        "title": "城北散步", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁事逼人更，登临腰脚轻。", 
            "青天盖平野，丹嶂卫重城。", 
            "霜气草根变，烟光松际生。", 
            "苍然试凝望，落日大江横。"
        ], 
        "title": "立春日登君山（辛亥正月七日）三首 其一", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "昨夜送寒气，喧传出土牛。", 
            "我怀殊怫郁，登此望江楼。", 
            "凫雁远天没，鱼龙高浪遒。", 
            "独怜山下水，来往送行舟。"
        ], 
        "title": "立春日登君山（辛亥正月七日）三首 其二", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "隔岁逢人日，梅花光照衣。", 
            "今年春较晚，风信未曾归。", 
            "城下求黄石，江楼坐翠微。", 
            "野鸦未相识，何事傍人飞。"
        ], 
        "title": "立春日登君山（辛亥正月七日）三首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "落日照空营，春鸦啼上城。", 
            "夕阴低野秀，市语入江声。", 
            "乍见晚花发，仍馀芳草情。", 
            "天涯不可接，只是暮云横。"
        ], 
        "title": "晚眺", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "凛烈岁云暮，北风江上寒。", 
            "怀人当此夜，曾借一枝看。", 
            "香雾侵帘幕，春灯照绮纨。", 
            "仍怜后庭树，累月未摧残。"
        ], 
        "title": "落梅四首 其一", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "谁是探花使，骑驴过小桥。", 
            "兼程冒风雪，一掬尽琼瑶。", 
            "不信前期发，经时得后凋。", 
            "无端动惆怅，风信判来朝。"
        ], 
        "title": "落梅四首 其二", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "大造苦无赖，摧花生夕阴。", 
            "如闻向秀笛，痛折伯牙琴。", 
            "夜怨随风紧，春愁抱雨沉。", 
            "便教能结实，结实亦酸辛。"
        ], 
        "title": "落梅四首 其三", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "色相本空幻，词人清恨多。", 
            "采芳遗洛水，掬月吊湘娥。", 
            "所见旧如此，牢愁今若何。", 
            "徐熙能写似，消遣为情魔。"
        ], 
        "title": "落梅四首 其四", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "逸少兰亭序，元长曲水诗。", 
            "斯人不可作，高调若为期。", 
            "草长回波暗，风吹落照迟。", 
            "谢家无好梦，今我复何为。"
        ], 
        "title": "逸上巳", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "杂佩交衡薄，明珠解汉滨。", 
            "灵脩嗟独处，诚素未见申。", 
            "拾翠嬉游女，采芳期远人。", 
            "微吟感予弃，从倚托和神。"
        ], 
        "title": "游春戏集大令十三行", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "大雅何寥阔，先生艺绝伦。", 
            "江湖后摇落，鹰隼出风尘。", 
            "不愿论簪笏，生涯脱要津。", 
            "宽心应是酒，白发好禁春。"
        ], 
        "title": "喜得果园寄怀之作集杜报之十二首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "良会不复久，三年独此心。", 
            "艰难归故里，感动一沉吟。", 
            "人见幽居僻，真为烂漫深。", 
            "几时杯重把，秀气豁烦襟。"
        ], 
        "title": "喜得果园寄怀之作集杜报之十二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "故人得佳句，颇觉寄来迟。", 
            "意惬关飞动，忧端且岁时。", 
            "烟尘独长望，花柳更无私。", 
            "今日明人眼，残尊席更移。"
        ], 
        "title": "喜得果园寄怀之作集杜报之十二首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "万象皆春气，梅花年后多。", 
            "深知好颜色，且得慰蹉跎。", 
            "胜地初相引，古人谁得过。", 
            "不知沧海上，君子意如何。"
        ], 
        "title": "喜得果园寄怀之作集杜报之十二首 其四", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "牢落乾坤大，吾生亦有涯。", 
            "说诗能累夜，得醉即为家。", 
            "日晚烟花乱，无村眺望赊。", 
            "今朝好晴景，百草竞春华。"
        ], 
        "title": "喜得果园寄怀之作集杜报之十二首 其五", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "壮惜身名晚，因人作远游。", 
            "风尘三尺剑，天地一沙鸥。", 
            "星落黄姑渚，貂馀季子裘。", 
            "散才婴薄俗，心折此淹留。"
        ], 
        "title": "喜得果园寄怀之作集杜报之十二首 其六", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东郡趋庭日，超然欢笑同。", 
            "竹深留客处，花发去年丛。", 
            "去远留诗别，更长爱烛红。", 
            "本无轩冕志，不儗哭途穷。"
        ], 
        "title": "喜得果园寄怀之作集杜报之十二首 其七", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "近公如白雪，益破旅愁凝。", 
            "客礼容疏放，忘形向友朋。", 
            "昔承推奖分，况浥酒如冰。", 
            "老去才难尽，词场愧服膺。"
        ], 
        "title": "喜得果园寄怀之作集杜报之十二首 其八", 
        "type": "律诗", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "眼边无俗物，散帙壁鱼乾。", 
            "途远欲何向，穷愁岂有宽。", 
            "平生感意气，吾道属艰难。", 
            "同调嗟谁惜，塌然摧肺肝。"
        ], 
        "title": "喜得果园寄怀之作集杜报之十二首 其九", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "去郭轩楹敞，新诗更忆听。", 
            "侧身千里道，逐客一浮萍。", 
            "蓄志思江汉，斯人尚典型。", 
            "别离伤老大，愁绪月冥冥。"
        ], 
        "title": "喜得果园寄怀之作集杜报之十二首 其十", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "杖策时能出，清晨向小园。", 
            "桑麻沾雨露，岁月在衡门。", 
            "长日容杯酒，非君谁与论。", 
            "天涯故人少，北望苦销魂。"
        ], 
        "title": "喜得果园寄怀之作集杜报之十二首 其十一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "用拙存吾道，空闻二妙归。", 
            "论交翻恨晚，兹日倍多违。", 
            "黤黤长江去，轻轻花絮飞。", 
            "杖藜从白首，道远素书稀。"
        ], 
        "title": "喜得果园寄怀之作集杜报之十二首 其十二", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "人生忽若遇，离思故难任。", 
            "天地无穷极，江湖迥且深。", 
            "浮沉各异路，愿欲托遗音。", 
            "千里殊风雨，翩翩伤我心。"
        ], 
        "title": "儿子锡嘉集曹子建语寄果园因亦戏为之", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "出郭不知远，江潭暝色低。", 
            "芦荒孤雁下，木落野禽啼。", 
            "空阔摇星斗，高寒动鼓鼙。", 
            "水灾仍未定，谁与慰穷黎。"
        ], 
        "title": "八月十八日城北观潮", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "栗里陶元亮，辽东管幼安。", 
            "每怀身世感，修到古人难。", 
            "独处岁时改，野行天地宽。", 
            "澄清有奢祝，所得是汍澜。"
        ], 
        "title": "身世", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "昼接殊草草，百忧欺枕生。", 
            "油灯昏独夜，窗雨乱寒更。", 
            "时难思舟楫，端居愧圣明。", 
            "渡江诸将士，何以答升平。"
        ], 
        "title": "雨夜", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "改朔乱三统，云何侧管窥。", 
            "岁功隆夏正，月吉尚清时。", 
            "爆竹声犹旧，椒花颂亦宜。", 
            "民心知未动，早晚盼王师。"
        ], 
        "title": "元旦即事", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东君复何事，玉戏来遥空。", 
            "翳翳月初堕，沈沈酒一盅。", 
            "风回广庭白，花损亚枝红。", 
            "欲待骑驴去，旷怀谁与同。"
        ], 
        "title": "春雪", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "陈迹述脩禊，临流契一觞。", 
            "游丝随日静，湍水带春长。", 
            "风咏欣有托，天怀得未尝。", 
            "因时足俯仰，不事感彭殇。"
        ], 
        "title": "三月三日戏集禊帖四首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "盛游信可乐，及此暮春初。", 
            "揽物得清朗，坐观知静虚。", 
            "亭阴足兰若，山气抱林于。", 
            "曲水稽山外，风流古有诸。"
        ], 
        "title": "三月三日戏集禊帖四首 其二", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春暮不相系，山林足自娱。", 
            "清言托崇有，幽抱感文无。", 
            "浪迹天为大，风流世所殊。", 
            "兰亭寄游揽，得视昔贤夫。"
        ], 
        "title": "三月三日戏集禊帖四首 其三", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "脩竹文与可，幽兰僧惠崇。", 
            "放怀今日事，大有古人风。", 
            "临水觞群引，无弦曲一终。", 
            "咏怀随所述，趣合老彭同。"
        ], 
        "title": "三月三日戏集禊帖四首 其四", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "卒卒没朝景，不知蒸气熏。", 
            "湿烟低抱雨，江绿远连云。", 
            "岸草乱鸣蝈，溪花聚暗蚊。", 
            "怒雷惜不发，当箸一思君。"
        ], 
        "title": "后塍杨姓茶社遇雨", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "生意殆未尽，枯荣殊等伦。", 
            "寒蓬响城角，野烧剔河漘。", 
            "樵后半成劫，香销无复言。", 
            "春谁怜辽海，犹有牧羝人。"
        ], 
        "title": "寒草", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "书契未之纪，波靡卿士同。", 
            "人文沉乱气，寰海几明公。", 
            "北极天心变，南离圣道穷。", 
            "何年抚忆兆，重与睹神功。"
        ], 
        "title": "乱中杂感集醴泉铭字二首 其一", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "琐琐荡京国，汉家良不然。", 
            "群生怀帝力，旧德感清年。", 
            "祸变起新室，宫庭思下泉。", 
            "时穷王者出，臣庶莫忧天。"
        ], 
        "title": "乱中杂感集醴泉铭字二首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "当代知名士，阴何不可寻。", 
            "清言垂矩度，旧典念高深。", 
            "闻乐休文感，怀沙正则心。", 
            "相期重九日，城北一登临。"
        ], 
        "title": "集醴泉铭奉张尔常先生", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "去年重九日，城北独登高。", 
            "揽物伤时变，殷忧付浊醪。", 
            "几人戈作枕，群盗猬生毛。", 
            "落日长江远，萧萧闻暮涛。"
        ], 
        "title": "重九日奉张曼生先生（廷寿）", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "无酒问东篱，飘然信所之。", 
            "閒云不顾反，流水若为期。", 
            "穷士收粳稻，村娃掣豆萁。", 
            "田家仍报赛，及此岁丰时。"
        ], 
        "title": "重九访徐哲明二首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "树拟兰成赋，家承子敬毡。", 
            "每怀先正略，得似古人贤。", 
            "兴到有高咏，秋来复几篇。", 
            "东坡和陶作，当在菊花天。"
        ], 
        "title": "重九访徐哲明二首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "今日天气佳，衔觞念幽人。", 
            "桃李罗堂前，良苗亦怀新。", 
            "地为幽人远，言笑难为因。", 
            "歛襟独闲谣，兴言在兹春。"
        ], 
        "title": "前作未尽复集五古以足题面六首 其一", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "灼灼叶中花，依依墟里烟。", 
            "登高赋新诗，心远地自偏。", 
            "浪莽林野娱，怀此颇有年。", 
            "春风扇微和，绝音寄斯篇。", 
            "忘彼千载忧，复得反自然。"
        ], 
        "title": "前作未尽复集五古以足题面六首 其二", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "气和天惟澄，虚室有馀闲。", 
            "幽兰生前庭，绿酒开芳颜。", 
            "良日登远游，悠然见南山。", 
            "道狭草木长，飞鸟相与还。", 
            "缪得固穷节，高操非所攀。"
        ], 
        "title": "前作未尽复集五古以足题面六首 其三", 
        "type": "古风", 
        "yun": "删"
    }, 
    {
        "author": "曹家达", 
        "era": "清", 
        "subtype": null, 
        "text": [
            "子云性嗜酒，仲蔚爱穷居。", 
            "穷居寡人用，时还读我书。", 
            "枝条始欲茂，绕屋树扶疏。", 
            "日暮天无云，明景翻空庐。", 
            "鸣鸟声相闻，好风与之俱。", 
            "惜此须臾晖，不乐当何如。"
        ], 
        "title": "前作未尽复集五古以足题面六首 其四", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "野外罕人事，对酒绝尘想。", 
            "草屋八九间，敝庐何必广。", 
            "微雨从东来，桑麻日以长。", 
            "不言春作苦，披草共来往。"
        ], 
        "title": "前作未尽复集五古以足题面六首 其五", 
        "type": "古风", 
        "yun": "养"
    }, 
    {
        "author": "曹家达", 
        "era": "清", 
        "subtype": null, 
        "text": [
            "清光澄馀滓，皛皛川上平。", 
            "好味止园葵，果菜始复生。", 
            "且遂灌我园，不为好爵萦。", 
            "春兴岂自免，远我遗世情。"
        ], 
        "title": "前作未尽复集五古以足题面六首 其六", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风吹人白日低，江南花落烟草齐。", 
            "谁家女儿出城郭，弓弯忘却沾春泥。", 
            "麦苗风急春衫薄，暮寒萧瑟云鬟低。", 
            "山花含愁照归路，异日行人唱大堤。"
        ], 
        "title": "踏青词", 
        "type": "古风", 
        "yun": "齐"
    }, 
    {
        "author": "曹家达", 
        "era": "清", 
        "subtype": null, 
        "text": [
            "郎向关山道，春深未及归。", 
            "春愁如草长，喂得郎马肥。"
        ], 
        "title": "子夜春歌八首（己未） 其一", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "郎心似浮云，夜夜风雨多。", 
            "妾心似明月，圆缺当奈何。"
        ], 
        "title": "子夜春歌八首（己未） 其二", 
        "type": "古风", 
        "yun": "歌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "妾身元夜灯，借郎为灯烛。", 
            "暂离固无恨，光景两不属。"
        ], 
        "title": "子夜春歌八首（己未） 其三", 
        "type": "古风", 
        "yun": "沃"
    }, 
    {
        "author": "曹家达", 
        "era": "清", 
        "subtype": null, 
        "text": [
            "折花玉阶前，簪上同心钗。", 
            "安得花下风，吹梦入郎怀。"
        ], 
        "title": "子夜春歌八首（己未） 其四", 
        "type": "古风", 
        "yun": "佳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "江南与江北，花鸟自成春。", 
            "为有江水隔，相思愁白蘋。"
        ], 
        "title": "子夜春歌八首（己未） 其五", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "灯花落复落，鸣鸡寒更瘖。", 
            "不怨无修绠，但愁井底深。"
        ], 
        "title": "子夜春歌八首（己未） 其六", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "欢如柳杨花，化萍江水湄。", 
            "本自无根柢，相思亦何为。"
        ], 
        "title": "子夜春歌八首（己未） 其七", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "侬是博山炉，栖托忘忧馆。", 
            "觅取博山香，薰得郎心暖。"
        ], 
        "title": "子夜春歌八首（己未） 其八", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "花神未诞十日雨，白日春寒閒羯鼓。", 
            "忽然山翠逐人飞，江路杨丝尽媚妩。", 
            "杨丝作絮扬路尘，女儿钗朵光照人。", 
            "光照人，景将夕，美人温酒劝上客。"
        ], 
        "title": "花朝词二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风蔼蔼飞白云，陌上细草初含薰。", 
            "朝来风日忽自媚，别有真宰难为君。", 
            "我向花前歌白纻，冥冥花气悄无语。"
        ], 
        "title": "花朝词二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风和冷春衣单，江岸行人初采兰。", 
            "大堤女儿发新咏，一声花底红阑干。", 
            "江潭日夜摇空绿，九天珠唾生清寒。", 
            "红颜窈窕年十五，前夜明光照媚妩。"
        ], 
        "title": "踏青词", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "薰风吹白日，镜里红颜老。", 
            "妾怨将离花，愿觅当归草。"
        ], 
        "title": "子夜夏歌八首 其一", 
        "type": "古风", 
        "yun": "皓"
    }, 
    {
        "author": "曹家达", 
        "era": "清", 
        "subtype": null, 
        "text": [
            "不惮妾心酸，但恐郎心寒。", 
            "日日黄梅雨，相思持两端。"
        ], 
        "title": "子夜夏歌八首 其二", 
        "type": "古风", 
        "yun": "寒"
    }, 
    {
        "author": "曹家达", 
        "era": "清", 
        "subtype": null, 
        "text": [
            "莲蕸并莲薂，相傍生南浦。", 
            "一蕸抵一镜，难照中心苦。"
        ], 
        "title": "子夜夏歌八首 其三", 
        "type": "古风", 
        "yun": "麌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "妾愧齐纨扇，出入君怀袖。", 
            "岂不怨秋风，暂得侍左右。"
        ], 
        "title": "子夜夏歌八首 其四", 
        "type": "古风", 
        "yun": "宥"
    }, 
    {
        "author": "曹家达", 
        "era": "清", 
        "subtype": null, 
        "text": [
            "浮瓜且沉李，自昔清夏炎。", 
            "郎心今浮沉，岂有瓜李嫌。"
        ], 
        "title": "子夜夏歌八首 其五", 
        "type": "古风", 
        "yun": "盐"
    }, 
    {
        "author": "曹家达", 
        "era": "清", 
        "subtype": null, 
        "text": [
            "河梁不可渡，今夕梦当归。", 
            "空房无灯烛，夜夜流萤飞。"
        ], 
        "title": "子夜夏歌八首 其六", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "蒸气薄遥夕，暑雨蚊虫飞。", 
            "妾命如纱縠，安得化郎帏。"
        ], 
        "title": "子夜夏歌八首 其七", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "林阴山路长，车声喧若雷。", 
            "砊磕发云端，疑是征夫回。"
        ], 
        "title": "子夜夏歌八首 其八", 
        "type": "古风", 
        "yun": "灰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "关山日以远，憔悴堕朝华。", 
            "若问妾颜色，但看牵牛花。"
        ], 
        "title": "子夜秋歌八首 其一", 
        "type": "古风", 
        "yun": "麻"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君去长河湄，但愿无风波。", 
            "妾命非天孙，不敢怨银河。"
        ], 
        "title": "子夜秋歌八首 其二", 
        "type": "古风", 
        "yun": "歌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "中夜寒虫号，达旦荒鸡动。", 
            "不愁妾心乱，恐阻郎归梦。"
        ], 
        "title": "子夜秋歌八首 其三", 
        "type": "古风", 
        "yun": "送"
    }, 
    {
        "author": "曹家达", 
        "era": "清", 
        "subtype": null, 
        "text": [
            "出门望南山，鸟飞日将晏。", 
            "音书隔年时，怕见南归雁。"
        ], 
        "title": "子夜秋歌八首 其四", 
        "type": "古风", 
        "yun": "谏"
    }, 
    {
        "author": "曹家达", 
        "era": "清", 
        "subtype": null, 
        "text": [
            "梦近河梁远，理愁托瑶琴。", 
            "夜深河案户，使妾难为心。"
        ], 
        "title": "子夜秋歌八首 其五", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "妾心似秋萤，照郎隔寒烟。", 
            "愿郎似秋月，夜夜抱郎眠。"
        ], 
        "title": "子夜秋歌八首 其六", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "雨凝辟寒香，不出房栊閒。", 
            "妾泪化成雨，离居当来还。"
        ], 
        "title": "子夜秋歌八首 其七", 
        "type": "古风", 
        "yun": "删"
    }, 
    {
        "author": "曹家达", 
        "era": "清", 
        "subtype": null, 
        "text": [
            "落叶御长风，随郎去处飞。", 
            "一叶一片心，熨贴身上衣。"
        ], 
        "title": "子夜秋歌八首 其八", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "六籍丧秦火，馀烬昔褒崇。", 
            "岂系今古文，区区争异同。", 
            "常怪经生家，淫词助之攻。", 
            "厚颜托师承，排击称名通。"
        ], 
        "title": "斋中读书十二首 其一", 
        "type": "古风", 
        "yun": "东"
    }, 
    {
        "author": "曹家达", 
        "era": "清", 
        "subtype": null, 
        "text": [
            "古人引旧言，字句多出入。", 
            "何独墨子书，字字皆剿袭。", 
            "持此證古文，其端已固执。", 
            "乃谓尚书篇，惟墨是摭拾。", 
            "任意为增损，此注而彼挹。", 
            "不参五帝纪，妄议何时息。"
        ], 
        "title": "斋中读书十二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "左氏引夏书，多属大禹谟。", 
            "论人当属夏，论书当为虞。", 
            "征南失考核，遽谓夏书无。", 
            "漫以佚书名，藉口资陋儒。", 
            "襞积左氏文，此议毋乃诬。"
        ], 
        "title": "斋中读书十二首 其三", 
        "type": "古风", 
        "yun": "虞"
    }, 
    {
        "author": "曹家达", 
        "era": "清", 
        "subtype": null, 
        "text": [
            "梅赜伪古文，在传不在书。", 
            "岂其孔传伪，古训亦子虚。", 
            "汉家贵师承，陋习久不除。", 
            "伏生口授外，轻慢孔壁储。", 
            "发原在宣圣，逐未忘厥初。"
        ], 
        "title": "斋中读书十二首 其四", 
        "type": "古风", 
        "yun": "鱼"
    }, 
    {
        "author": "曹家达", 
        "era": "清", 
        "subtype": null, 
        "text": [
            "全诗三百篇，蔽以无邪思。", 
            "新安违卜序，乃有淫奔词。", 
            "再传及王柏，诞妄尤不支。", 
            "删替死麇篇，二南蒙诟訾。", 
            "更据平王号，编次王风移。", 
            "降及郑卫风，一一屏斥之。", 
            "私议曲阜本，白璧留瑕疵。", 
            "蚍蜉撼大木，徒为后世嗤。"
        ], 
        "title": "斋中读书十二首 其五", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春秋明大伦，首在诛乱贼。", 
            "公羊今文家，陈说多荧惑。", 
            "蔡仲出君事，悖逆难可饰。", 
            "乃曰姑舍是，行权道乃得。", 
            "此岂圣人意，人道将灭熄。", 
            "董生汉大儒，繁露有遗忒。"
        ], 
        "title": "斋中读书十二首 其六", 
        "type": "古风", 
        "yun": "职"
    }, 
    {
        "author": "曹家达", 
        "era": "清", 
        "subtype": null, 
        "text": [
            "左氏传春秋，道在阐经旨。", 
            "鲁事并称我，灼然为鲁史。", 
            "巧言并足恭，实同圣人耻。", 
            "宋儒好异说，乃曰彼非是。", 
            "别有古闻人，名同偶然耳。", 
            "彼实羞巧言，胡更巧言拟。", 
            "不知史官例，据实以为纪。", 
            "载笔详辞令，何用辨臧否。", 
            "禹鼎铸神奸，岂为心所喜。", 
            "彼云古闻人，当为何代士。", 
            "既非冥漠君，宁独无居里。", 
            "漆园荒唐辞，乃出程夫子。"
        ], 
        "title": "斋中读书十二首 其七", 
        "type": "古风", 
        "yun": "纸"
    }, 
    {
        "author": "曹家达", 
        "era": "清", 
        "subtype": null, 
        "text": [
            "大易本人事，百端慎厥初。", 
            "扶阳而抑阴，此意诚不虚。", 
            "阳极亢有悔，道在损有馀。", 
            "穆姜遇随卦，四德不敢居。", 
            "南蒯占黄裳，终嫌不相如。", 
            "大要戒占险，庶令倖心祛。", 
            "荒荒秦汉后，遂成卜筮书。"
        ], 
        "title": "斋中读书十二首 其八", 
        "type": "古风", 
        "yun": "鱼"
    }, 
    {
        "author": "曹家达", 
        "era": "清", 
        "subtype": null, 
        "text": [
            "孔门既散处，遗泽在孟荀。", 
            "言性别善恶，务在觉斯民。", 
            "于善返其故，于恶当自新。", 
            "异流本同源，不孤必有邻。", 
            "私淑在曾氏，各极醇乎醇。", 
            "世传荀卿书，苦无明眼人。", 
            "审定非十子，卓哉王应麟。"
        ], 
        "title": "斋中读书十二首 其九", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "书读贵识字，乃免望文训。", 
            "不显即丕显，诗意岂容紊。", 
            "书言殪戎殷，壹衣并音近。", 
            "古书多叚借，此例何待问。", 
            "索涂求鄦君，或者不于靳。"
        ], 
        "title": "斋中读书十二首 其十", 
        "type": "古风", 
        "yun": "问"
    }, 
    {
        "author": "曹家达", 
        "era": "清", 
        "subtype": null, 
        "text": [
            "鄦书十二辰，于已训为止。", 
            "此即已止字，反已乃为己。", 
            "古文以同台，女台是为始。", 
            "姒文列新附，大徐荒厥旨。", 
            "近人雷俊书，乃更伪成似。", 
            "不从古籀求，多端谁能理。"
        ], 
        "title": "斋中读书十二首 其十一", 
        "type": "古风", 
        "yun": "纸"
    }, 
    {
        "author": "曹家达", 
        "era": "清", 
        "subtype": null, 
        "text": [
            "礼失求诸野，字亦有文之。", 
            "古文甲为十，借押示不欺。", 
            "来音古如累，来麦谁不知。", 
            "止牛声如告，借为忠告词。", 
            "发电名起阵，古音无可疑。", 
            "村农不识字，乃为万世师。"
        ], 
        "title": "斋中读书十二首 其十二", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "门前郎行迹，苔荒岁月晚。", 
            "不闻郎马嘶，日薄青山远。"
        ], 
        "title": "子夜冬歌八首 其一", 
        "type": "古风", 
        "yun": "阮"
    }, 
    {
        "author": "曹家达", 
        "era": "清", 
        "subtype": null, 
        "text": [
            "欢来惜夜短，欢去愁夜长。", 
            "侬心自长短，不敢怨流光。"
        ], 
        "title": "子夜冬歌八首 其二", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "裁衣未成寄，红泪先阑干。", 
            "临发开封检，深怕郎心酸。"
        ], 
        "title": "子夜冬歌八首 其三", 
        "type": "古风", 
        "yun": "寒"
    }, 
    {
        "author": "曹家达", 
        "era": "清", 
        "subtype": null, 
        "text": [
            "折梅付驿使，何时入郎手。", 
            "只嫌憔悴尽，中道弃敝帚。"
        ], 
        "title": "子夜冬歌八首 其四", 
        "type": "古风", 
        "yun": "有"
    }, 
    {
        "author": "曹家达", 
        "era": "清", 
        "subtype": null, 
        "text": [
            "香炭冷馀灰，晨鸡不肯鸣。", 
            "好梦无消息，对影数寒更。"
        ], 
        "title": "子夜冬歌八首 其五", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "油灯夜不光，花照红颜老。", 
            "坐久疑郎归，回身将影抱。"
        ], 
        "title": "子夜冬歌八首 其六", 
        "type": "古风", 
        "yun": "皓"
    }, 
    {
        "author": "曹家达", 
        "era": "清", 
        "subtype": null, 
        "text": [
            "妾心惊早寒，不后郎身衣。", 
            "郎心如妾心，买药寄当归。"
        ], 
        "title": "子夜冬歌八首 其七", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "风吹白日短，杳杳寒蓬飞。", 
            "郎归自珍重，岁晚行人稀。"
        ], 
        "title": "子夜冬歌八首 其八", 
        "type": "古风", 
        "yun": "微"
    }, 
    {
        "author": "曹家达", 
        "era": "清", 
        "subtype": null, 
        "text": [
            "万物有成毁，帝乡安可知。", 
            "飘风吹白杨，蔓草易成丝。", 
            "圣代有贞士，姓巢讳凤宜。", 
            "宦游事浙皖，望位匪云卑。", 
            "一朝陵谷迁，晚家胥江湄。", 
            "八年避要津，豹死愿留皮。", 
            "白石何磷磷，野水何差差。", 
            "言过孙武桥，怆恍难为辞。", 
            "壑谷一以闭，送君从此辞。", 
            "累旧作宾游，回头有馀悲。", 
            "知音难再逢，千载以为期。"
        ], 
        "title": "巢梧仲先生挽歌", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "出门采红莲，相思隔烟渚。", 
            "花下双鸂𪄠，切切相对语。"
        ], 
        "title": "采莲曲和刘君曼四首 其一", 
        "type": "古风", 
        "yun": "语"
    }, 
    {
        "author": "曹家达", 
        "era": "清", 
        "subtype": null, 
        "text": [
            "新凉泛平湖，花叶何郁郁。", 
            "子出莲房空，教妾伤独宿。"
        ], 
        "title": "采莲曲和刘君曼四首 其二", 
        "type": "古风", 
        "yun": "屋"
    }, 
    {
        "author": "曹家达", 
        "era": "清", 
        "subtype": null, 
        "text": [
            "为郎打桨来，心苦比莲子。", 
            "郎如嫌苦口，苦到郎心里。"
        ], 
        "title": "采莲曲和刘君曼四首 其三", 
        "type": "古风", 
        "yun": "纸"
    }, 
    {
        "author": "曹家达", 
        "era": "清", 
        "subtype": null, 
        "text": [
            "莲叶如纨扇，团团遮妾面。", 
            "人前不敢言，羞与郎相见。"
        ], 
        "title": "采莲曲和刘君曼四首 其四", 
        "type": "古风", 
        "yun": "霰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "江水生时江草齐，冥濛烟气沾春泥。", 
            "红楼隔巷景将夕，风吹好梦白日低。", 
            "含羞衔愁度芳夜，曲终漏尽灯花谢。"
        ], 
        "title": "江南曲", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "自昔有道侣，弃职作散仙。", 
            "误落尘网中，忽忽六十年。", 
            "会心不在远，脱略遗真诠。", 
            "春荣不自恤，秋花有馀妍。", 
            "彭殇勿复问，道在逍遥篇。"
        ], 
        "title": "同学缪书屏（九畴）六十寿言四首 其一", 
        "type": "古风", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "濯濯山头木，轧轧机中丝。", 
            "道以无用全，抱奇良可危。", 
            "持以语当代，泯焉无人知。", 
            "樗栎全天年，赖有拳曲枝。"
        ], 
        "title": "同学缪书屏（九畴）六十寿言四首 其二", 
        "type": "古风", 
        "yun": "支"
    }, 
    {
        "author": "曹家达", 
        "era": "清", 
        "subtype": null, 
        "text": [
            "野性非有期，兴发每孤往。", 
            "晨曦众鸟鸣，晞发及林爽。", 
            "浮花下清流，心迹与旷朗。", 
            "嵇康养生论，悠然独晤赏。"
        ], 
        "title": "同学缪书屏（九畴）六十寿言四首 其三", 
        "type": "古风", 
        "yun": "养"
    }, 
    {
        "author": "曹家达", 
        "era": "清", 
        "subtype": null, 
        "text": [
            "君家事教养，诸子学军旅。", 
            "岂不背道驰，放任观听与。", 
            "家贫资菽水，岂必在尊俎。", 
            "座中古先生，含笑独无语。"
        ], 
        "title": "同学缪书屏（九畴）六十寿言四首 其四", 
        "type": "古风", 
        "yun": "语"
    }, 
    {
        "author": "曹家达", 
        "era": "清", 
        "subtype": null, 
        "text": [
            "人生值所适，飘如波上萍。", 
            "寓形天地间，何用贵独醒。", 
            "山川间良觌，类此参辰星。", 
            "秦生希世才，云翼息南溟。", 
            "惠念携手好，岁晚趋我庭。", 
            "夜中不成寐，值此寒雨零。", 
            "持杯聊复劝，一酌天地暝。", 
            "穆然见真性，何用耻罍瓶。"
        ], 
        "title": "寒夜偕伯未饮酒", 
        "type": "古风", 
        "yun": "青"
    }, 
    {
        "author": "曹家达", 
        "era": "清", 
        "subtype": null, 
        "text": [
            "迢遥大堤边，秋水一何深。", 
            "采蒪莫采丝，丝长牵郎心。"
        ], 
        "title": "采蒪曲四首 其一", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "采蒪不盈筐，有叶无花实。", 
            "著手便成滑，焉能似胶漆。"
        ], 
        "title": "采蒪曲四首 其二", 
        "type": "古风", 
        "yun": "质"
    }, 
    {
        "author": "曹家达", 
        "era": "清", 
        "subtype": null, 
        "text": [
            "郎居湖水西，妾家湖水东。", 
            "采蒪一相会，不忍怨秋风。"
        ], 
        "title": "采蒪曲四首 其三", 
        "type": "古风", 
        "yun": "东"
    }, 
    {
        "author": "曹家达", 
        "era": "清", 
        "subtype": null, 
        "text": [
            "湖蒪暨湖藕，相距不数武。", 
            "蒪羹令口甜，暂解莲心苦。"
        ], 
        "title": "采蒪曲四首 其四", 
        "type": "古风", 
        "yun": "麌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "霜天警夜鸿，道远有遗音。", 
            "迢迢江水深，不隔离人心。", 
            "我有同门友，抗志发高吟。", 
            "晨夜惇古欢，寄托良亦深。", 
            "岁阑将告归，恻怆不自禁。", 
            "贻我一篇诗，飒然披素襟。", 
            "感此拳拳意，薄德难为任。", 
            "愿借西北风，报以双南金。"
        ], 
        "title": "岁暮答秦伯未留别", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "出东门，望黄浦。", 
            "荒烟落日暗芳杜，帆樯冥冥不可数。", 
            "雪花飞，杂以雨。", 
            "渡江东，不数武。", 
            "君之人兮望衡宇，颂椒花，家人聚。", 
            "无念东门，东门不可久留。", 
            "鸿雁不来江水西流，望江阴登高楼。"
        ], 
        "title": "出东门行送秦生伯未", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "凌晨出郭门，飘风飒然来。", 
            "苗条林下花，零落寄春苔。", 
            "岂不令人惜，故枝不复回。", 
            "昔日照里闾，今同尘与灰。", 
            "念兹伤红颜，令我中心摧。"
        ], 
        "title": "杂诗", 
        "type": "古风", 
        "yun": "灰"
    }, 
    {
        "author": "曹家达", 
        "era": "清", 
        "subtype": null, 
        "text": [
            "扁舟向何处，杳霭桥头渡。", 
            "旧时马缨花，化作吴侬树。"
        ], 
        "title": "子夜夏歌", 
        "type": "古风", 
        "yun": "遇"
    }, 
    {
        "author": "曹家达", 
        "era": "清", 
        "subtype": null, 
        "text": [
            "携手赴泉皋，野草凄以长。", 
            "回风动地来，华叶渐纁黄。", 
            "短景逮零节，忧思薄中肠。", 
            "愿言托微吟，各自爱景光。", 
            "思绪渺秋烟，离合争毫芒。", 
            "俯拾暂相假，欲言转茫洋。", 
            "安得乘天风，遐览出大荒。"
        ], 
        "title": "题秦生伯未严生苍山霜林觅句图", 
        "type": "古风", 
        "yun": "阳"
    }, 
    {
        "author": "梁清标", 
        "era": "清", 
        "subtype": null, 
        "text": [
            "柳絮铺匀，梨花落尽，客愁踏遍阶戺。", 
            "輶轩尚滞归途，画阑共谁同倚。", 
            "江南春色，都分付、野田流水。", 
            "问几家、暖炙笙簧，何处竞薰罗绮。", 
            "门悄悄、戍楼晚吹，风闪闪、驿灯落翠。", 
            "枝头懒听莺奴，帘间怕飞燕子。", 
            "流苏宛转，想小阁、短檠针指。", 
            "盼此宵、有梦先回，可到鸳鸯帏里。"
        ], 
        "title": "东风第一枝 其一 途中送春", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "梁苑词人，秦川贵介，翩翩早下双阙。", 
            "琴台曾否犹存，商馀有无堪蹑。", 
            "春风凫舄，到时正、芳原花发。", 
            "试听取、闾井弦歌，抛却故山烟月。", 
            "红烛灺、离尊未歇。", 
            "骊唱罢、角声又咽。", 
            "人冲嵩少寒云，马嘶驿亭霁雪。", 
            "唐贤旧地，谁更把、风流重接。", 
            "好谱成、于荐新声，莫让当年前哲。"
        ], 
        "title": "东风第一枝 其二 赠傅去异令鲁山", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "旅灯寒拥，早暗洒、一帘风雪。", 
            "叹辜负香衾，徘徊长漏，欹枕愁肠百结。", 
            "偏怪无端孤馆梦，更搅得、魂惊心折。", 
            "空带减沈郎，眉停京兆，旷闲风月。", 
            "凄切。", 
            "酒杯在手，忧来难绝。", 
            "想此际兰闺，夜深无寐，屈指归程未决。", 
            "瓶菊半残，篆烟犹袅，庭闭满阶黄叶。", 
            "把雁书一纸，银缸独照，对人羞说。"
        ], 
        "title": "二郎神 邸雪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "残雪初融，听千门爆竹，此宵何夕。", 
            "梅横小阁，春透一分消息。", 
            "匆匆岁月，渐知非、惊心明日。", 
            "未晓钟，风光犹是，今年莫教轻掷。", 
            "处处辛盘如昔。", 
            "正春衫试著。", 
            "鹅笙暖炙，屠苏到手，偏怪新来迟到。", 
            "闺中少妇，颂椒花、酒清灯碧。", 
            "看儿女，彩衣成列，休问漏声频滴。"
        ], 
        "title": "汉宫春 其一 除夕，时予年四十九", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雪霁燕关，有吴客将归，越吟萧索。", 
            "池塘草色，梦入君家康乐。", 
            "偶携书剑，逐寒烟、壮游河朔。", 
            "从市中，狗屠击筑，相看酒垆酬酢。", 
            "千里春风垂橐。", 
            "叹秦川公子，梁园栖泊。", 
            "长门价贱，谁识临邛摇落。", 
            "仲宣憔悴，赋登楼、仗凭春屩。", 
            "且作达，放歌湖海，莫问人情云薄。"
        ], 
        "title": "汉宫春 其二 送陈子万归荆溪", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "鸳瓦凝霜，鸾钗亸雾，镜台初试朝寒。", 
            "共传五纹添线，葭琯阳还。", 
            "物候撩人处绣，床中刀尺任抛残。", 
            "牵情绪，偶离眼底，仍到心间。", 
            "惊乍冷，疑乍暖，搅愁思天气，忒恁无端。", 
            "岂回登高望远，先怯双弯。", 
            "背写云笺锦字，偷将红豆寄郎看。", 
            "斜阳里，淡烟暮霭，攒上眉山。"
        ], 
        "title": "庆清朝慢 长至", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "忆当年，灯灿烂，影交加。", 
            "走御街、宝骑轻车。", 
            "风光一样，帝城妆点恁繁华。", 
            "玄都观里，浑如梦、重开桃花。", 
            "袅珠鞭，衣马客，新意气，竞相夸。", 
            "笑挥金、尽把春赊。", 
            "无边烟月，都归貂锦五侯家。", 
            "小窗谁识，真消息、梅影横斜。"
        ], 
        "title": "金人捧露盘 游灯市", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "凤城边。", 
            "女墙孤雁破寒烟。", 
            "清影上，泠泠风露敞秋筵。", 
            "澹云新霁夜，浅水晚荷天。", 
            "问婵娟。", 
            "想瑶台、桂阙是何年。", 
            "今宵昨岁，荒驿舍，雨缠绵。", 
            "流光迅，幸逢人月两团圆。", 
            "笙箫莲漏下，刀尺琐窗前。", 
            "酒杯宽。", 
            "喜升平、歌舞满长安。"
        ], 
        "title": "拂霓裳 中秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "月满虚廊。", 
            "喜蛾眉淡扫，乍卸新妆。", 
            "冰肌衫袖短，凤髻缕拖长。", 
            "鸳被暖，锦帏张。", 
            "此际耐思量。", 
            "玉漏沉，灯花更剪，试再端相。", 
            "回眸笑倚檀郎。", 
            "最销魂细语，别有温香。", 
            "含颦底事，密约肯相忘。", 
            "怜缱绻，惜年光。", 
            "地老与天荒。", 
            "愿共伊，生生世世，比翼成双。"
        ], 
        "title": "意难忘 其一 闺情", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帘押风轻。", 
            "看脂匀粉腻，百蕴香生。", 
            "秀眉分嫩柳，私语学新莺。", 
            "条脱暖，玉钗横。", 
            "莲步悄无声。", 
            "一缕丝，天元有意，付与云英。", 
            "良宵花媚灯青。", 
            "喜温存性格，笑靥相迎。", 
            "西窗人静好，南浦句丁宁。", 
            "星半落，梦初醒。", 
            "捲幔水盈盈。", 
            "倩谁将，相思红豆，寄向多情。"
        ], 
        "title": "意难忘 其二 本意", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "轻暖薄寒不定。", 
            "酝酿出、萧萧烟景。", 
            "眉妩窗纱，牙签帘几，春昼须人承领。", 
            "淡云微雨，生催促、碧桃红杏。", 
            "当日西园三径。", 
            "正好泥香林靓。", 
            "花发疏栏，笛横别浦，载酒徵歌寻胜。", 
            "东华留滞，都分付、短檠孤咏。"
        ], 
        "title": "意难忘 其三 春雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帝里又惊斟岁酒。", 
            "世事浮云空白首。", 
            "庭前历落拥冰霜，江头寂寞舒梅柳。", 
            "东风何太陡。", 
            "京尘虚负渔樵耦。", 
            "剪灯红且倾柏叶，莫问经纶手。", 
            "六街爆竹喧阗久。", 
            "轻暖轻寒门闭后。", 
            "丽谯已听漏声频，绮窗赋得椒花否。", 
            "春光来户牖。", 
            "明朝可保朱颜旧。", 
            "谢东君，一年尽也，此夕拼相守。"
        ], 
        "title": "归朝欢 除夕", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "湘帘绣幕，早吹得、东风到。", 
            "禁火碧烟疏，上冢香尘晓。", 
            "柳岸青方嫩，花墅红犹少。", 
            "酒旗斜，岚岫渺。", 
            "沙平草细，野水连残照。", 
            "五陵挟弹，争走马、长楸道。", 
            "天气晴兼雨，人面嚬还笑。", 
            "雾染春衫湿，歌溜莺声小。", 
            "时虚度，愁未了。", 
            "调笙何处，总如伊凉调。"
        ], 
        "title": "谢池春慢 寒食，用张先韵。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "连绵凉雨飞帘幕。", 
            "春宵永，孤衾薄。", 
            "隔篱莺燕，并肩绰约。", 
            "道是初开屏雀。", 
            "松条脱、锦瑟弦调，卸香云、鬓蝉钗落。", 
            "娣姒冠儿懒着。", 
            "露春纤、更加梳掠。", 
            "小窗私语，背灯偷见，不管离人萧索。", 
            "江城畔、春色三分，都让与、水边楼阁。"
        ], 
        "title": "柳腰轻 其一 偶见", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "王郎雅擅丹青笔。", 
            "冰纨小，经营极。", 
            "碧云裁叶，珊瑚镂翼。", 
            "图出无边春色。", 
            "风微度、蝶粉初匀，雨新晴、蕊痕犹湿。", 
            "渲染黄徐堪敌。", 
            "把江南、歘移河北。", 
            "皎欺秋月。", 
            "香生怀袖，胜赏忻同晨夕。", 
            "伴挥麈、小阮风流，乍妆成、草堂萧瑟。"
        ], 
        "title": "柳腰轻 其二 题陶侣侄所持王生山茶蛱蝶图扇", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "市楼十里香尘满。", 
            "金波涌，东风软。", 
            "璇霄弛禁，银花争绚。", 
            "陌上疑寒疑暖。", 
            "列酺宴、三殿鱼龙，沸春城、九天弦管。", 
            "是处游缰堪绾。", 
            "钿车轻、佩声人面。", 
            "红灯华发，绿樽良夜，莫负深杯频劝。", 
            "看年少、衣马纵横，任消磨、酒旗歌板。"
        ], 
        "title": "柳腰轻 其三 元夕，是岁始开火树之禁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "溶溶三五春宵宴。", 
            "银烛照，红牙按。", 
            "紫云筵上，袁绹台畔。", 
            "不数当年奇艳。", 
            "奏新声、几度杯停，趁东风、一枝花颤。", 
            "信是吴侬妙选。", 
            "问尹邢、美名谁擅。", 
            "亸肩扬袖，浅颦低笑，省识芙蓉如面。", 
            "座中有、子野情多，每肠回、舞裙歌扇。"
        ], 
        "title": "柳腰轻 其四 观邢郎演剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "谢公棋墅栖迟久。", 
            "补衮名齐北斗。", 
            "三事领仙班，十渐资人口。", 
            "一卧沧浪鸥鹭狎，暂敛却、经纶好手。", 
            "消息。", 
            "把琴樽罗列，图左书右。", 
            "初度恰是秋清，喜池荷凝露，檐花铺绣。", 
            "玉脍切银丝，红袖调冰藕。", 
            "龙马精神犹健饭，看綵衣、持觞为寿。", 
            "非谬。", 
            "须慰此苍生，加餐进酒。"
        ], 
        "title": "珍珠帘 寿魏贞庵相国", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "暖云如粉，草芊绵、画阁晓妆时节。", 
            "鸾镜初开，把春衫香裛。", 
            "抛残线帖。", 
            "向柳外、听莺寻蝶。", 
            "浅水溪桥，笑招女伴，桃根桃叶。", 
            "沙堤踏青步屧。", 
            "尽风吹钿朵，裙钗波溅，斗草平芜，逞芙蓉双颊。", 
            "花铃暗掣。", 
            "早惊见、绿杨飞雪。", 
            "报道春归，海棠落尽，杜鹃啼歇。"
        ], 
        "title": "辘轳金井 其一 江南春暮", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "湿云成片，暑将收、熠耀树间光小。", 
            "屋角斜阳，早西风吹到。", 
            "帘栊静悄。", 
            "香乍送、玉簪开了。", 
            "几处菌衣，一庭急雨，炎蒸如扫。", 
            "流年暗中又耗。", 
            "看桃笙欲滑，纱幔轻揭，秋入雕栏，更榴残荷老。", 
            "鸳鸯睡好。", 
            "怕听得、晓鸡频报。", 
            "枕畔凉侵，阶前露重，檐啼娇鸟。"
        ], 
        "title": "辘轳金井 其二 立秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "叶落长安，缀秋光半在，琳宫高处。", 
            "骋目振衣，萧瑟画楼烟树。", 
            "沧浪双鬓京华客，无奈满城风雨。", 
            "凭飞槛河山千叠，消磨今古。", 
            "红蓼摇汀浦。", 
            "与广陵游子，同牵愁绪。", 
            "岭海回头，一梦重阳屡度。", 
            "可怜江阁黄花，憔悴向、戈船火鼓。", 
            "延伫。", 
            "仔细把茱萸拈取。"
        ], 
        "title": "惜秋华 九日同张黄美诸子登高", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "末丽飞香。", 
            "怅孤影长宵，浑似他乡。", 
            "生离何足怨，幸犹有津梁。", 
            "银杏曾否问渡，天边事、传说如狂。", 
            "萤火细，傍云屏罗扇，总助悲凉。", 
            "年老。", 
            "安仁鬓换，子野情多，历乱尽耐思量。", 
            "丝丝蕉叶雨，又闻洒疏窗。", 
            "夜深谁共私语，无人处、斜月空廊。", 
            "还记取，画阁中、烛照残妆。"
        ], 
        "title": "玉簟凉 七夕，次陈其年韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "捲幔传觞。", 
            "看新秋色，云影天光。", 
            "月镂歌扇小，风袅篆烟长。", 
            "频闻西塞捷书奏，正白头、弧矢初张。", 
            "又看吹箫跨凤，彩翼成双。", 
            "筵前蜡炬分行。", 
            "羌管咽、新声唱出伊凉。", 
            "爽气满罗衣。", 
            "金凿落、休教负却欢场。", 
            "重斟酌，共领略、酒酽花香。", 
            "汤饼会、呼巾拭面，今宵验取何郎。"
        ], 
        "title": "八节长欢 生子，家宴时，孙婿初婚", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "绿烟如雾，早花坞飘红，柳堤拖絮。", 
            "芳草生汀浦。", 
            "正人立斜阳，雁回沙屿。", 
            "昼自雷塘，喜剖得、故人鱼素。", 
            "战声里、词客箫闲，收拾岭南新句。", 
            "水添波，春又暮，忆缥缈、江楼归帆悬处。", 
            "极目邗沟路。", 
            "奈往事隔年，停云频赋。", 
            "风雪旗亭，可更有、双鬟重遇。", 
            "想剪烛、樽酒论文，惆怅芜城春树。"
        ], 
        "title": "潇湘逢故人慢 寄蛟门，时方校订余使粤诗", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "云开瑶阙，月满星桥，人如碧汉浮槎。", 
            "燕市东风软，香尘里、调笑夜气偏佳。", 
            "喜看春色来邻国，朝来报、鹊噪檐牙。", 
            "灯光映、亭亭绿萼，养成画阁仙葩。", 
            "遥知绣帘深处，正流苏婉转，低傍窗纱。", 
            "六代歌弦，五陵游骑、妆点一片妍华。", 
            "九枝青玉欢相照，辚辚听、车碾平沙。", 
            "好趁此、团圞时节，领取上苑莺花。"
        ], 
        "title": "五綵结同心 元夕婚期，用赵彦端韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "宵来风槭槭，清明候、做出凤城春。", 
            "正绮陌喧阗，尘沙扑面，羽书杂遝，薄领劳人。", 
            "关情处，故园调杏酪，上冢碾香轮。", 
            "榆荚影边，酒旗何处，山桃村里，金勒如云。", 
            "蹉跎时序改，流莺唤几度，怅望斜曛。", 
            "空听稠饧卖罢，新燕声频。", 
            "看秋千院落，双垂綵索，梨花雨夜，深闭重门。", 
            "曾否丽人水畔，鸟啄红巾。"
        ], 
        "title": "风流子 长安寒食", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "茉莉飞香，风满帘栊入轻毂。", 
            "正琅玕昼展，纹生碧簟，冰盘高列，光摇寒玉。", 
            "白堕樽凝绿。", 
            "行厨进、露葵芳蔌。", 
            "乐工是、内部梨园，锦罽蛮靴竞丝竹。", 
            "日永如年，门闲似水，何心问除目。", 
            "喜主人情重，深杯避暑，词场对遣，清筵顾曲。", 
            "演到关情处，凭烧烬、两条银烛。", 
            "歌声里、有客沾裳，疑听燕市筑。"
        ], 
        "title": "一寸金 夏日傅去异邀饮观剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "喜良宵烟月，依旧清平。", 
            "花市暖，晚风轻。", 
            "有尚书、好客堂开帘捲，故人欢笑，妆点春城。", 
            "百宝珠轮，九枝青玉，绛烛高烧列画屏。", 
            "琥珀光浮千日酒，赤瑛盘荐五侯鲭。", 
            "谁把燕山旧事，移宫换羽，倩优孟、谱入新声。", 
            "红牙串，紫鸾笙。", 
            "歌喉未歇，客欲沾缨。", 
            "梦里功勋，休嗟陈迹，眼前杯酌，且尽平生。", 
            "种槐庭院，看年年无恙，红灯绿醑，快聚良朋。"
        ], 
        "title": "春风袅娜 其一 上元王胥庭司马召饮观剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "恰春寒初退，日丽皇州。", 
            "罗绮席，上帘钩。", 
            "喜何郎、顾曲闲樽招客，鸾笙瑶瑟，永夕消愁。", 
            "白苎新声，红楼高唱，说甚当年秉烛游。", 
            "老去襟怀须放达，醉来调笑更淹留。", 
            "试演平阳主第，家奴上将，盛衰事、转眼都休。", 
            "看戚里，取封侯。", 
            "英雄失路，壮士怀忧。", 
            "富贵浮云，徒夸汗马，恩仇翻掌，羡煞江鸥。", 
            "漫论世态，幸春光如旧，灯前酒碧，花底风柔。"
        ], 
        "title": "春风袅娜 其二 花朝何婿邀饮，演卫大将军剧", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳草无情接远天，故园西望思绵绵。", 
            "东风送雨春潮晚，数点桃花飞上船。"
        ], 
        "title": "将之申浦舟中作", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故园西望即天涯，荏苒流光转物华。", 
            "欲怪乡心和柳絮，东风吹落道旁车。"
        ], 
        "title": "郊行偶成", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "无恙江潮去复回，东风尘迹已寒灰。", 
            "如何春水桃花片，都化流萤照夜来。"
        ], 
        "title": "自申浦赴南沙", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天涯芳草几行迹，江上青山无限情。", 
            "他日登高苦相忆，别风淮雨满江城。"
        ], 
        "title": "留别鲤南四弟", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "虞山登眺足清游，暮雨催归强逗留。", 
            "惆怅凭栏凝睇处，荒烟疏树满城秋。"
        ], 
        "title": "偕叶德恭至白衣庵赏雨拟游缪祠不果二首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "亭角留题迹尚存，半遭雨蚀半尘昏。", 
            "一般胜地无人迹，凝碧荒寒昼掩门。"
        ], 
        "title": "偕叶德恭至白衣庵赏雨拟游缪祠不果二首 其二", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "迢遥江路送行舟，去去行人不可留。", 
            "倒绾青丝寄怀袖，莫教飞絮乱春愁。"
        ], 
        "title": "折杨柳词二首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "依依青眼占芳丛，怅望天涯落照红。", 
            "牢握乡心留枕底，忍看飘荡怨东风。"
        ], 
        "title": "折杨柳词二首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "指望天涯愿未酬，伏波肯类贾胡留。", 
            "倚装行色匆匆甚，风送斜阳下小楼。"
        ], 
        "title": "二月二十六日将之山左旅次倚装口占", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "观涛枚叔未成奇，对此汪洋重有思。", 
            "倒掷浪花翻玉屑，也愁敲破碧玻璃。"
        ], 
        "title": "晓渡绿水洋四首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "净无可唾润无尘，软浪摇春作态频。", 
            "沉醉东风非病酒，可怜几个独醒人。"
        ], 
        "title": "晓渡绿水洋四首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "刺船所向无空阔，大海长鲸跋浪行。", 
            "自有成连寻不得，蹇修空系伯牙情。"
        ], 
        "title": "晓渡绿水洋四首 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绿波如画日迟迟，脱筈中流览胜宜。", 
            "输与江郎成别赋，草香南浦饯春时。"
        ], 
        "title": "晓渡绿水洋四首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "微波脉脉意难通，一夕相思两处同。", 
            "自别江南惊岁晏，小庭槐叶又秋风。"
        ], 
        "title": "七夕", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "经年高节傲清霜，纫佩无言亦自芳。", 
            "应为佳人寄情愫，秋风南雁不能忘。"
        ], 
        "title": "题郭十九荫汀大令（恩敷）兰菊小影", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "岁暮天涯一棹归，川途十里漾晴晖。", 
            "天光照水水照舰，无数鸳鸯绕岸飞。"
        ], 
        "title": "龙砂道中（在江阴东乡）", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "服艾盈要当采馨，怀沙一赋后骚经。", 
            "好诗莫向端阳诵，惧有英灵出水听。"
        ], 
        "title": "端阳和果园", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "绿阴深处野人家，岸曲垂杨系钓槎。", 
            "蝴蝶一双飞不定，晓风扶上马缨花。"
        ], 
        "title": "之梧塍途中作", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "何似人间乌鹊桥，一年难得可怜宵。", 
            "劝郎莫便天河去，暂下吴门看早潮。"
        ], 
        "title": "七夕二首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小别津梁日易矬，经年浮海感风波。", 
            "一言凭报天孙道，营室归来莫渡河。"
        ], 
        "title": "七夕二首 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江上山光转寒翠，山崖望远此登楼。", 
            "烟横白鸟过江去，三十三峰都是秋。"
        ], 
        "title": "九日登君山二首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "茱萸黄菊遍南州，曾记虞山载酒游。", 
            "楼外微风秋叶冷，满天霜露下汀洲。"
        ], 
        "title": "九日登君山二首 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "临歧空忆泪痕斑，东海无端倦鸟还。", 
            "今日盘蔬晕深碧，更凭谁说念家山。"
        ], 
        "title": "大除夕为本生父身后百日书以志痛二首 其一", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "漫从叔宝问心肝，红烛沉沉向夜阑。", 
            "忍记昔年风雨夜，尊前温语劝加餐。"
        ], 
        "title": "大除夕为本生父身后百日书以志痛二首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风吹绿漾平池，花事年来信较迟。", 
            "欲采芳馨早归去，湿云飘落暮山陲。"
        ], 
        "title": "春雨", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "世事茫茫成憯嗟，登高何处望天涯。", 
            "夜台回雁无消息，扁豆犹开屋角花。"
        ], 
        "title": "重九日为鲤南死后四十九日赋以志悼四首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曾盼秋来腰脚轻，君山青抱暨阳城。", 
            "登临竟作他生约，又恐相逢记不清。"
        ], 
        "title": "重九日为鲤南死后四十九日赋以志悼四首 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "七夕诗成少和章，中秋相约暨重阳。", 
            "于今黄菊西风瘦，赢得灵前泪满觞。"
        ], 
        "title": "重九日为鲤南死后四十九日赋以志悼四首 其三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荏苒风光换袷衣，野田又是长葑菲。", 
            "残秋心绪无人识，坐对莓墙冷夕晖。"
        ], 
        "title": "重九日为鲤南死后四十九日赋以志悼四首 其四", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "田水涓涓入涧遥，白云山外未全消。", 
            "游尘十丈不飞起，朝日东风养麦苗。"
        ], 
        "title": "清明后五日上冢杂咏五首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "鞭石成桥气未降，祖龙雄杰世无双。", 
            "舆夫至竟誇秦法，一角残山夜渡江。"
        ], 
        "title": "清明后五日上冢杂咏五首 其二", 
        "type": "绝句", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白草连山一道斜，野芳消歇易成嗟。", 
            "独怜樵采经年病，尚有春来鼠子花。"
        ], 
        "title": "清明后五日上冢杂咏五首 其三", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "问道山梅发几枝，无人灌溉渐离披。", 
            "他年若使增封树，好记先人手植时。"
        ], 
        "title": "清明后五日上冢杂咏五首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山外东风送落晖，山中花鸟暂相违。", 
            "游蜂似惜人归去，傍著车尘款款飞。"
        ], 
        "title": "清明后五日上冢杂咏五首 其五", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "新树团团暗夕霏，暮江风物换芳菲。", 
            "蔷蘼花好刺伤手，不共青春独后归。"
        ], 
        "title": "初夏登城", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "九日眺江崖，登高桓景家。", 
            "坏城腾野火，荒戍集寒鸦。", 
            "世事那胜说，吾生空有涯。", 
            "不逢陶靖节，何处问黄花。"
        ], 
        "title": "晚眺", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "落日随人远，孤烟傍鸟飞。", 
            "耽秋不觉晚，薄暮送将归。", 
            "憀慄惊时改，心情与俗违。", 
            "独怜芳草尽，何处采山薇。"
        ], 
        "title": "寒郊晚眺二首 其一", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寒山入天抱，去鸟没林垠。", 
            "到此忽空旷，茫乎废等伦。", 
            "平沙馀寸草，沧海寄游尘。", 
            "时事方多难，还应惜此身。"
        ], 
        "title": "寒郊晚眺二首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "转柝五更尽，开门尚见星。", 
            "晨光淩鸟动，霜气逼人醒。", 
            "何处求芳草，浮踪托泛萍。", 
            "年来家国恨，侵晓独冥冥。"
        ], 
        "title": "晨起", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "迁居三十载，重过旧书斋。", 
            "蔓草青黏壁，寒花细傍阶。", 
            "鼠狐凭作宅，窗户半成柴。", 
            "无限沧桑感，清愁未可埋。"
        ], 
        "title": "过旧宅漱芳书壁屋", 
        "type": "律诗", 
        "yun": "佳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "谁将黑布袋，韬我光明天。", 
            "六合澄清变，崇朝阴雨绵。", 
            "摇情若为掣，破梦不成圆。", 
            "安得捧日手，升中光烂然。"
        ], 
        "title": "寒雨次裔伯韵", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "池上晚冥冥，采芳人独醒。", 
            "野烟浓抱树，寒水暗摇星。", 
            "独立已无偶，行歌谁与听。", 
            "寒来更萧瑟，鸿雁满前汀。"
        ], 
        "title": "日夕", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "乱犬随更柝，晨星带草堂。", 
            "高寒半钩月，昏黑一林霜。", 
            "会有田园兴，相催岁月忙。", 
            "游仙聊可赋，何处白云乡。"
        ], 
        "title": "晨起", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "一径入村落，苍茫欲暝天。", 
            "夕阳下衰草，穷巷起炊烟。", 
            "访旧无完舍，寻芳过野田。", 
            "黄农馀太息，三复采薇篇。"
        ], 
        "title": "曹庄晚眺二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "少小托生地，庄西临石桥。", 
            "中经一度宿，不觉卅年遥。", 
            "水涸荒菰米，烟寒养豆苗。", 
            "何时亲袯襫，长此事渔樵。"
        ], 
        "title": "曹庄晚眺二首 其二", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "大梦较兮觉，蓦然朝景红。", 
            "遂成天下旦，推出大荒东。", 
            "草露迎青女，林烟约白虹。", 
            "群阴易消歇，光气渐熊熊。"
        ], 
        "title": "晨观初日", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "兀坐影幢幢，迟眠月在窗。", 
            "梅花惮霜信，未肯渡寒江。", 
            "阶下馀红叶，墙阴凋绿茳。", 
            "更随犬吠远，独自对凝缸。"
        ], 
        "title": "寒食夜二首 其一", 
        "type": "律诗", 
        "yun": "江"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寒声十月尽，兀自响铮琮。", 
            "拨火炉灰暖，开门萧籁厖。", 
            "可人期不至，何处足音跫。", 
            "永夜难成寐，倾杯对影双。"
        ], 
        "title": "寒食夜二首 其二", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "脱然尘外事，睡起每疏慵。", 
            "近市厌更柝，挑灯迟晓钟。", 
            "寒鸡涩邻巷，独犬吠村舂。", 
            "所向世情薄，谁言户可封。"
        ], 
        "title": "明发", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "何处难忘酒，芳馨采陌头。", 
            "云山常傍郭，烟树辄当楼。", 
            "花谢月应缺，春归梦亦浮。", 
            "欲求青鸟使，风雨满汀洲。"
        ], 
        "title": "何处难忘酒二首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "何处难忘酒，春宵正月华。", 
            "抉云书柿叶，和露写梅花。", 
            "梦去常如醉，诗清不为茶。", 
            "相挨经百日，庭院长虾蟆。"
        ], 
        "title": "何处难忘酒二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "草露湿光气，高原夜色分。", 
            "谁将一星火，烧出万山云。", 
            "宿鸟惊人起，晨鸡隔水闻。", 
            "茫茫登眺感，空自怅南薰。"
        ], 
        "title": "君山观初日", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "归鸟响寒竹，颓云上废城。", 
            "閒行不觉晚，对此发遥情。", 
            "朝市几陵谷，岁时催变更。", 
            "世无鲁连子，谁为念神京。"
        ], 
        "title": "早寒书怀", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "郊野尽寒色，城阴白日斜。", 
            "朔风吹短草，江树乱昏鸦。", 
            "岁晚稀农务，时衰减物华。", 
            "北军应未靖，薄暮尚吹笳。"
        ], 
        "title": "晚步", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "三载南归雁，音书难可寻。", 
            "忽烦邮吏足，来慰故人心。", 
            "道茀豺狼肆，天寒江海深。", 
            "望风各怀想，不敢儗辰参。"
        ], 
        "title": "喜得郭三果园慰问", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "结赏在蓬藋，如君复几人。", 
            "虚怀佩归竹，旧意感劳薪。", 
            "野衲休饶舌，遗民耻献身。", 
            "相要如水淡，不更慕雷陈。"
        ], 
        "title": "奉和缪书屏（九畴）见寄", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "闻道张公子，幽居岁事閒。", 
            "鱼虾贪近市，花鸟不离山。", 
            "野水和心远，孤云抱影还。", 
            "漫誇强仕岁，尘虑一半删。"
        ], 
        "title": "赠张哲甫", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "大雅春风座，驰皇直至今。", 
            "引年方杖国，邵学得从心。", 
            "驯雉无还翼，冥鸿遗远音。", 
            "传闻犹矍铄，旧意感殊深。"
        ], 
        "title": "祝滇南刘谦山师七十寿言八首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "筮仕连洋日，于今三十年。", 
            "慈仁新政绩，文字旧因缘。", 
            "自署阳城考，还闻隽母贤。", 
            "荐绅有舆颂，不敢附诗篇。"
        ], 
        "title": "祝滇南刘谦山师七十寿言八首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "业举已刍狗，当时烦细论。", 
            "非公惭偃室，独立只程门。", 
            "字灭怀中刺，评馀纸上痕。", 
            "迩来寻旧迹，怆恍不能言。"
        ], 
        "title": "祝滇南刘谦山师七十寿言八首 其三", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "载道妖言起，髡徒汉鬼薪。", 
            "沧桑今昔感，江汉乱离身。", 
            "却正苦思蜀，扬雄更剧秦。", 
            "不堪回首处，归路独伤神。"
        ], 
        "title": "祝滇南刘谦山师七十寿言八首 其四", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "拚卧故山去，清贫亦大难。", 
            "先人汉伏腊，徵士晋衣冠。", 
            "等是遭时命，相期耐岁寒。", 
            "嘏词无别语，独有劝加餐。"
        ], 
        "title": "祝滇南刘谦山师七十寿言八首 其五", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "内政襄嘉德，由来命算同。", 
            "馌耕推冀缺，举案得梁鸿。", 
            "鸠杖会偕老，鸡窠备乃公。", 
            "古稀閒岁月，想见旧家风。"
        ], 
        "title": "祝滇南刘谦山师七十寿言八首 其六", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "南望浣江曲，先生此息踪。", 
            "牂柯连汉郡，碧玉锁蛮峰。", 
            "企踵遥相忆，庞眉非旧容。", 
            "伤心朝市改，竟作后雕松。"
        ], 
        "title": "祝滇南刘谦山师七十寿言八首 其七", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "我亦痴顽甚，乡居岁食贫。", 
            "两朝羞百尔，一发系千钧。", 
            "聊复颂耆耄，还悲易主臣。", 
            "待将申此意，此意渺无垠。"
        ], 
        "title": "祝滇南刘谦山师七十寿言八首 其八", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东风吹急雨，留我到重阳。", 
            "花与人争懒，秋深菊未黄。", 
            "山连云树暗，江迤海天长。", 
            "无限怀人意，登高托混茫。"
        ], 
        "title": "初八日将赴申遇雨中止呈痴山先生", 
        "type": "律诗", 
        "yun": "阳"
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "炉篆烟微，瓶花香淡，寂寞绮栊。", 
            "对秋檠一点，寒蛩四壁，纷然离绪，和梦匆匆。", 
            "绣幕低垂，玉钩不挂，倦倚薰笼怯晚风。", 
            "难消遣，任病颜憔悴，瘦影惺忪。", 
            "楼头又过飞鸿。", 
            "纵系帛、天涯信怎么逢。", 
            "望万山霜木，自怜凋碧，满阶落叶，谁更题红。", 
            "疏懒心情，凄凉怀抱，吟尽秋声恨未工。", 
            "销魂处，见半弯残月，护上孤桐。"
        ], 
        "title": "沁园春 秋夜病怀", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "疏窗绿映梧桐树。", 
            "怎约得、西风住。", 
            "怕听依依蛩泣露。", 
            "花栏独倚，粉须闲数。", 
            "只觉芳时误。", 
            "寒塘影暗飞鸿度。", 
            "犹记当时送春路。", 
            "一霎凄凉秋又暮。", 
            "白云黄叶，翠帘朱户。", 
            "总是牵愁处。"
        ], 
        "title": "青玉案", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "小立颦蛾处。", 
            "黯销魂、香奁记曲，红叶按谱。", 
            "谩说樱桃春恨重，不道悲秋夏苦。", 
            "似金谷、飘残玉树。", 
            "怕共朱颜轻掷去，倚湘帘、懒更调鹦鹉。", 
            "算总是，团圞误。", 
            "凄凉好梦成虚度。", 
            "忆当时、花前旧誓，疏星暗数。", 
            "一点离愁吹不散，却被西风约住。", 
            "欲寄向、天涯道阻。", 
            "珍重同心牢绾结，待相逢、又恐情难诉。", 
            "试看取、泪痕妩。"
        ], 
        "title": "金缕曲 题撷秋图，图写美人伫立，手拈红豆微睇，若有所思", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "曲屏香烬烟丝绝。", 
            "听悲凉、雁去声呜咽。", 
            "病里诗魂，更春归、落花时节。", 
            "江南远、遥望云波万叠。", 
            "唤回乡梦关情切。", 
            "叹飘零、也似人离别。", 
            "漫说传书，又还愁、一行吹灭。", 
            "空凄断，残影虚窗冷月。"
        ], 
        "title": "月上海棠 闻雁", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "门掩梨香小院幽。", 
            "绿阴青欲滴，雨初收。", 
            "云波微敛月光浮。", 
            "心绪懒、独自莫登楼。", 
            "好梦也难留。", 
            "那堪思旧事，惹新愁。", 
            "湘栏倚遍晚风柔。", 
            "花露冷、春影上帘钩。"
        ], 
        "title": "小重山 春夜", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "燕掠红襟修竹外，微雨湿秾华。", 
            "细叶柔条映碧纱。", 
            "帘额锁晴霞。", 
            "莫逐流波飞絮去，漂泊又天涯。", 
            "香梦还留伴杏花。", 
            "春影夕阳斜。"
        ], 
        "title": "武陵春 桃花", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "春到闲庭风信知。", 
            "一帘细雨养花时。", 
            "嫩寒纸帐梦回迟。", 
            "柳线织来莺尚小，芹泥掠处燕初归。", 
            "寻芳又近踏青期。"
        ], 
        "title": "浣溪沙 和韵", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "细筱纤成，倩谁把、春光巧结。", 
            "正昼永、秋千人倦，寻芳初歇。", 
            "万种闲愁吹不散，一生离绪牵难绝。", 
            "愿天涯、有路莫飘零，香尘劫。", 
            "蝴蝶梦，轻于叶。", 
            "鸿雁影，看离别。", 
            "斗韶华若许，清明时节。", 
            "花落共嫌苔径雨，絮飞同爱云楼月。", 
            "恍东风、吹坠小金铃，和枝折。"
        ], 
        "title": "满江红 风筝", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "杜宇啼残春又暮。", 
            "午梦初回，宝篆笼香雾。", 
            "惟祝东君须少住。", 
            "莫教容易催归去。", 
            "一院飞花兼落絮。", 
            "雨雨风风，断送春如许。", 
            "倚遍阑干无意绪。", 
            "满怀愁思和谁语。"
        ], 
        "title": "蝶恋花 暮春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "天乍暝。深掩重门人静。", 
            "独对一灯青耿耿。香销莲漏永。", 
            "梦被鹃声唤醒。斜坠玉钗慵整。", 
            "料峭春寒花讯冷。窥帘残月影。"
        ], 
        "title": "谒金门 春夜", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "天涯离恨。", 
            "春尽愁难尽。", 
            "只有枝头莺语近。", 
            "不管粉残香褪。", 
            "一帘烟絮轻吹。", 
            "销魂怕说春归。", 
            "又见夕阳深院，东风点点花飞。"
        ], 
        "title": "清平乐 送春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "露湿红妆，烟萦翠黛，东风尚逗春寒。", 
            "正金猊香烬，懒倚碧阑干。", 
            "又岑寂、经时小病，任秋千花外，整日长闲。", 
            "更黄昏、细雨愔愔，蝶梦阑珊。", 
            "琐窗人静，但营巢、燕子呢喃。", 
            "□见说飘零，红丝曾系，谁报平安。", 
            "赢得春来秋去，伤离别、憔悴芳颜。", 
            "怕韶光易老，名花还带愁看。"
        ], 
        "title": "扬州慢", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "风暖传柑夕。", 
            "望云楼、水晶帘捲，蟾光乍挹。", 
            "妆点星桥春色好，万朵金莲堪摘。", 
            "渐九陌、游人初集。", 
            "箫管踏歌声远近，只含愁、独向花阴立。", 
            "疏影淡，暗香袭。", 
            "寻梅问柳无消息。", 
            "忆当时、轻车宝马，灯红月碧。", 
            "不似而今心绪懒，对景反成凄恻。", 
            "枉赢得、鲛绡泪湿。", 
            "火树银花还是旧，叹悲欢、离合人非昔。", 
            "回首处，总陈迹。"
        ], 
        "title": "贺新凉 元夕", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "燕子归来又。", 
            "斗轻寒、廉纤细雨，清明时候。", 
            "绿遍阶前芳草色，妆点韶华依旧。", 
            "更消得、几回僝僽。", 
            "绿暗红稀春渐老，恐凄凉、花也如人瘦。", 
            "只愁系，万丝柳。", 
            "琐窗一缕香消后。", 
            "梦初醒、这番憔悴，非关病酒。", 
            "别有伤心无限意，试问东风知否。", 
            "怎吹去、眉间颦皱。", 
            "记得当年弹指处，到而今、泪点盈衫袖。", 
            "思往事，怕回首。"
        ], 
        "title": "贺新凉 和韵", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "香泛横塘路。", 
            "爱天然、风裳水佩，凌波仙步。", 
            "看尽春英无数艳，争及一枝娇妩。", 
            "蓦花底、星星凉露。", 
            "绿意红情销不尽，仅飘零、秋怨同谁诉。", 
            "被凉思，几回误。", 
            "含颦欲语无人处。", 
            "整风鬟、芙蓉镜里，湿云飞度。", 
            "万缕愁丝牵不断，谁识芳心独苦。", 
            "又兰桨、摇来烟渚。", 
            "三十六陂开遍未，恰宜它、素手纤纤数。", 
            "载明月，过前浦。"
        ], 
        "title": "贺新凉 荷花", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "帆影横江，蝉声咽暮。", 
            "秋色满长亭。", 
            "无限离愁，樽前怕听，一曲按秦筝。", 
            "凄凉今夜知何处，魂断酒初醒。", 
            "两岸垂杨，半弯残月，又带晓风行。"
        ], 
        "title": "少年游 题杨柳岸晓风残月图", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "雨丝丝。漏迟迟。", 
            "帘幕低垂枕独支。闲吟听雨诗。", 
            "响荷池。戛梧枝。", 
            "香冷灯昏梦觉时。愁心只自知。"
        ], 
        "title": "吴山青 听雨", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "虚庭如水炉烟袅，月飏湘帘。", 
            "露湿春衫。", 
            "小立苔阶翠袖寒。", 
            "花魂蝶梦牵愁思，尽属眉尖。", 
            "欲展偏难。", 
            "最是黄昏独倚阑。"
        ], 
        "title": "采桑子", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "绿窗春去诗怀懒，冰茧银钩。", 
            "病里都休。", 
            "只有茶铛药碗留。", 
            "浮生百事浑如梦，欲遣闲愁。", 
            "偏上心头。", 
            "宛转回肠不自由。"
        ], 
        "title": "采桑子", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "虚幌嫩凉生。", 
            "庭竹萧疏玉漏清。", 
            "何处吹来深夜雨，声声。", 
            "故向芭蕉叶上鸣。", 
            "睡鸭袅烟轻。", 
            "静掩屏山剔短檠。", 
            "满耳砌蛩吟不住，更更。", 
            "惊破秋窗梦怎成。"
        ], 
        "title": "南乡子", 
        "type": "词", 
        "yun": "庚"
    }, 
    {
        "author": "曹廉锷", 
        "era": "清", 
        "subtype": null, 
        "text": [
            "听人说真谛，言下颇了了。", 
            "然求上乘禅，莫若无言好。", 
            "有时笑口开，我亦不自晓。", 
            "持定无无想，此身亦可少。"
        ], 
        "title": "与杏林谈禅作禅语赠之", 
        "type": "古风", 
        "yun": null
    }, 
    {
        "author": "曹鼎望", 
        "era": "清", 
        "subtype": null, 
        "text": [
            "晓出玉鄣门，渡溪复越岭。", 
            "茂树欲参天，盛夏翻清冷。", 
            "幽壑隐禅关，隔断尘千顷。", 
            "侧见古亭边，石照传奇景。", 
            "翠峰危以特，壁光闇而炳。", 
            "讵止鉴须眉，罗列山河影。", 
            "惟空故生明，惟静乃能永。", 
            "昏昏行役者，胡不发深省。"
        ], 
        "title": "石照山", 
        "type": "古风", 
        "yun": "梗"
    }, 
    {
        "author": "曹鈖", 
        "era": "清", 
        "subtype": null, 
        "text": [
            "晴日动林皋，渔人荡轻橹。", 
            "扁舟随意放，岩花齐欲吐。", 
            "村疏烟火稀，山深树石古。", 
            "远望列群峰，一一青可数。"
        ], 
        "title": "舟中", 
        "type": "古风", 
        "yun": "麌"
    }, 
    {
        "author": "曹裕", 
        "era": "清", 
        "subtype": "七言绝句", 
        "text": [
            "群花粲粲逞幽姿，独傍南窗徙倚时。", 
            "一种相思人未识，断肠花发自吟诗。"
        ], 
        "title": "秋日题爱吾庐绝句", 
        "type": "绝句", 
        "yun": "支"
    }, 
    {
        "author": "曹煐曾", 
        "era": "清", 
        "subtype": "五言律诗", 
        "text": [
            "炉烟浓欲篆，夜色淡生阴。", 
            "病骨秋花瘦，愁怀暮雨深。", 
            "疏灯孤榻影，衰草乱虫吟。", 
            "无限关心事，朦胧梦里寻。"
        ], 
        "title": "病中雨夜", 
        "type": "律诗", 
        "yun": "侵"
    }, 
    {
        "author": "曹焜", 
        "era": "清", 
        "subtype": "七言律诗", 
        "text": [
            "独据胡床啸远雯，冉駹邛笮望中分。", 
            "划开玉斧浮春涨，凿破铜山閟夕曛。", 
            "阃外量沙才似斗，渡头挥扇气如云。", 
            "风流江左今谁属，谈笑还应冠一军。"
        ], 
        "title": "和杜凝台观察登雅州城楼 其一", 
        "type": "律诗", 
        "yun": "文"
    }, 
    {
        "author": "曹焜", 
        "era": "清", 
        "subtype": "七言律诗", 
        "text": [
            "千叠碉门落照中，旌旗犹记汉时功。", 
            "横磨十万边尘暗，直指西南使节通。", 
            "出塞风云思壮士，登坛剑佩识元戎。", 
            "圣朝声教原无外，未忍蛮陬阻会同。"
        ], 
        "title": "和杜凝台观察登雅州城楼 其二", 
        "type": "律诗", 
        "yun": "东"
    }, 
    {
        "author": "曹焜", 
        "era": "清", 
        "subtype": "七言律诗", 
        "text": [
            "从军两度阅秋冬，蕉鹿偏教得失重。", 
            "叱驭未妨过峻阪，诧牛曾此劝春农。", 
            "朝开毳帐炎风入，夜草边书冻墨浓。", 
            "惭愧白衣犹领职，扬舲三月下巴賨。"
        ], 
        "title": "和杜凝台观察登雅州城楼 其三", 
        "type": "律诗", 
        "yun": "冬"
    }, 
    {
        "author": "曹曾衍", 
        "era": "清", 
        "subtype": null, 
        "text": [
            "衰草丛丛衬马蹄，崎岖一径接寒溪。", 
            "秋从黄叶声中老，天向浮云尽处低。", 
            "野水波明闲浴鹭，荒村日午静闻鸡。", 
            "行人指点非熊庙，红树苍山乌鸣啼。"
        ], 
        "title": "过太公堂山麓", 
        "type": "古风", 
        "yun": "齐"
    }, 
    {
        "author": "曹景芝", 
        "era": "清", 
        "subtype": null, 
        "text": [
            "静掩妆楼不踏青。", 
            "断肠时节是清明。", 
            "又听墙外卖饧声。", 
            "杨柳有情常怨别，桃花命薄易飘零。", 
            "依人燕子尚多情。"
        ], 
        "title": "浣溪沙 清明", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "相逢又是匆匆别，留君无计心如结。", 
            "未去泪痕多。", 
            "去时将奈何。", 
            "倚栏人已去，独自和愁语。", 
            "料得小眉峰。", 
            "也添愁一重。"
        ], 
        "title": "菩萨蛮 素姊去后怆然有感", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "夜雨打疏寮。", 
            "不住潇潇。", 
            "一灯红瘦不禁挑。", 
            "脉脉怀人愁独坐，坐又无聊。", 
            "听尽漏迢迢。", 
            "心字香消。", 
            "相思人远梦都遥。", 
            "何日西窗同剪烛，絮语深宵。"
        ], 
        "title": "浪淘沙 听雨怀素芝", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "花径尘封，苔枝玉瘦，东风啼遍红鹃。", 
            "有芳魂缥缈，来吊春妍。", 
            "听彻江城细雨，心酸透、有泪无言。", 
            "难留住、香消粉褪，薄命如烟。", 
            "凄然。", 
            "美人去远，便梦到罗浮，蝶也无缘。", 
            "只萧条纸帐，依约当年。", 
            "添尽相思一缕，凭栏处、处处生怜。", 
            "还痴想，佩环来也，月下灯前。"
        ], 
        "title": "凤凰台上忆吹箫 题徐芍兰五月落梅图", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "最是关心处，算年年、重阳时节，凄风苦雨。", 
            "一自三秋分雁字，忍把茱萸重数。", 
            "便剪纸、招魂来否。", 
            "寂寞夜台尘土隔，问黄泉、可有悲凉句。", 
            "参不破，幽明路。", 
            "眼前事事添愁绪。", 
            "况天边、几行征雁，雁声凄楚。", 
            "触景伤情双泪落，不道此生难聚。", 
            "更不道、梦魂无据。", 
            "转眼红颜成白骨，冷清清、一片埋愁土。", 
            "惟此恨，足千古。"
        ], 
        "title": "金缕曲 重九忆亡妹掌珠", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "不用胭脂点染新。", 
            "墨花落纸自生春。", 
            "好凭毫素见精神。", 
            "合共诗人留小影，拟来姑射是前身。", 
            "超超风格两无伦。"
        ], 
        "title": "浣溪沙 题李静芳女史墨梅小影", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "凌波立尽花阴月，窗掩文纱。", 
            "衣捲轻纱。", 
            "一树梧桐影又斜。", 
            "姮娥可解侬心事，汝怕云遮。", 
            "侬怕愁遮。", 
            "只恨伊人在水涯。"
        ], 
        "title": "采桑子 月夜忆素芝、娄东，次元韵", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "墙根篱下声凄切。冷露深宵咽。", 
            "凄凉已是可怜秋。还要劳伊絮絮、诉离愁。", 
            "深秋落叶深更雨。并作愁如许。", 
            "便无离恨已销魂。试问愁人禁得、几黄昏。"
        ], 
        "title": "虞美人 蟋蟀", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "灯火小红楼。", 
            "未下帘钩。", 
            "清风掠竹响飕飕。", 
            "何处凭栏人擪笛。", 
            "萧瑟况经秋。", 
            "霜满枝头。", 
            "年华奈与水同流。", 
            "明月易残花易谢。"
        ], 
        "title": "浪淘沙 丙辰九月十四夜，同素姊、实甫、紫荃两弟联句", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "小阁灯明，琐窗人去，眼前事事凄清。", 
            "曾记前宵，联床细诉离情。", 
            "那堪吟到伤心句。", 
            "泪模糊、惨绝临行。", 
            "料如今，冷雨酸风，两地愁生。", 
            "沉沉玉漏更深矣，听凄声何处，云雁哀鸣。", 
            "欲讳情痴，人前强忍啼声。", 
            "明知憔悴原同调，转愁伊、比我飘零。", 
            "劝知心，努力加餐，好记丁宁。"
        ], 
        "title": "高阳台 芝姊去后，忽忽不乐，谱此寄之。", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "为多情，双眉蹙。", 
            "记得当时、有个人如玉。", 
            "同倚小栏干一曲。", 
            "对月联吟，还把新诗续。", 
            "到而今，愁万斛，无限酸心、独背人前哭。", 
            "不道清才多命薄。", 
            "如此年华，撇我缘何速。"
        ], 
        "title": "苏幕遮 忆素芝姊", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "看香痕零乱，翠色轻遮。", 
            "烟雾濛濛。", 
            "六曲阑干侧，剩蘼芜一剪，软衬残红。", 
            "蝴蝶翩翩飞过，犹自恋蒙茸。", 
            "更绿满阶前，清清冷冷，恨煞西风。", 
            "芳踪。", 
            "渺何处，恁多少凄迷，寻到墙东。", 
            "不见伶仃影，只苔纹几点，浅印弓弓。", 
            "生怕个侬遗迹，又被土花封。", 
            "正触景伤心，飞英似雪埋一重。"
        ], 
        "title": "忆旧游 春草", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "明月照纱窗，可似当时景。", 
            "几度思量欲见君，没处寻君影。", 
            "独坐更无聊，掩上菱花镜。", 
            "只为思君不见君，添我恹恹病。"
        ], 
        "title": "卜算子", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "谢了玉梅花一树。", 
            "犹有馀香，悄向帘栊度。", 
            "明月不谙离别苦。", 
            "清光偏照飞英处。", 
            "心上愁丝萦万缕。", 
            "未觉春来，怎负春光去。", 
            "窗外几声啼杜宇。", 
            "惊残好梦浑无据。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "东风摇曳金铃索。", 
            "海棠小折猩红萼。", 
            "帘外雨如丝。", 
            "新寒燕子知。", 
            "落梅庭院悄。", 
            "又是黄昏了。", 
            "无计遣春愁，熏香倚一篝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "正琐窗寂静，绣阁凄凉。", 
            "触景酸辛。", 
            "和泪庭前立，便遗容如在，难替招魂。", 
            "一纸相思写出，悄向玉炉焚。", 
            "纵路隔幽明，寸心不断，离绪难论。", 
            "思君。", 
            "渺何处，惹多少新愁，挨到黄昏。", 
            "未见伶俜影，剩棠梨一树，为写春痕。", 
            "怅煞谢娘去后，没个惜花人。", 
            "只独倚回栏，追思往日空怆神。"
        ], 
        "title": "忆旧游 春日过素姊妆楼，见棠梨一树，触伤心为谱是解", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "罡风吹起名花散。寂寞怜长叹。", 
            "者番惨别总无因。未识此生何处、再相亲。", 
            "昨宵梦里何曾至。难寄相思字。", 
            "些些往事费思量。且倚红栏独自、看斜阳。"
        ], 
        "title": "虞美人 忆素芝，用纳兰韵", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "枣花帘捲。", 
            "一片清光满。", 
            "悄对姮娥肠欲断。", 
            "只恨琐窗天远。", 
            "自怜命薄如云。", 
            "知心更有何人。", 
            "辜负团圞明月，夜深无限销魂。"
        ], 
        "title": "清平乐 题琐窗明月图", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "玉骨亭亭，香痕淡淡，朦胧月照湖边。", 
            "有倩妆仙子，瘦影堪怜。", 
            "含泪盈盈不语，空房里、凉露珠圆。", 
            "更难解，个侬情绪，雪藕丝牵。", 
            "凄然。", 
            "飞琼已去，算冰雪聪明，早误婵娟。", 
            "恨罡风吹散，命薄如烟。", 
            "犹记花开姊妹，缠绵煞、心素频传。", 
            "到今后，搴芳人至，不住心酸。"
        ], 
        "title": "凤凰台上忆吹箫 白莲，忆素姊同两弟作", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "庭梧摇曳栖难稳，高吟乍闻林杪。", 
            "咽露身轻，受风翅薄，唱出凄声多少。", 
            "新愁未了。", 
            "想叶底轻翻，暗惊秋早。", 
            "一碧无情，哀音断续正清晓。", 
            "琐窗人梦唤醒，吟魂飞不定，添我幽抱。", 
            "秦树斜阳，齐宫旧事，几许伊凉谁道。", 
            "空成赋稿。", 
            "只嘒嘒传来，危枝苦调。", 
            "镜里相看，鬓丝愁更老。"
        ], 
        "title": "齐天乐 蝉", 
        "type": "词", 
        "yun": null
    }, 
    {
        "author": "曹景", 
        "era": "清", 
        "subtype": "七言绝句", 
        "text": [
            "久雨初晴众鸟欣。", 
            "树头刷羽滴纷纷。", 
            "湿云风送归何处，一阵飞鸦负夕曛。"
        ], 
        "title": "雨后", 
        "type": "绝句", 
        "yun": "文"
    }, 
    {
        "author": "曹敬", 
        "era": "清", 
        "subtype": "七言排律", 
        "text": [
            "摩天鹄峙甚嶕峣，踏破芒鞋岭几条。", 
            "树似惊虬翻洞口，石如奇鬼立岩腰。", 
            "云封岭顶禅关隐，日丽平原眼界遥。", 
            "六六峰回围玉笋，三三径辟种芭蕉。", 
            "寻僧呼犬来谈佛，扫叶烹茶认作樵。", 
            "忽见夕阳归鸟倦，衔烟独下过溪桥。"
        ], 
        "title": "游芝山即景", 
        "type": "排律", 
        "yun": "萧"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "无才可去补苍天，枉入红尘若许年。", 
            "此系身前身后事，倩谁记去作奇传？"
        ], 
        "title": "石上偈", 
        "type": "偈颂", 
        "yun": "先"
    }, 
    {
        "author": "曹家达", 
        "era": "清", 
        "subtype": null, 
        "text": [
            "大造生人无纪序，福慧不备错痒癙。", 
            "鼎湖老子忧天阙，呼石补天石应语。", 
            "大挠甲子曾几年，古意荒忽无人传。", 
            "荒崖石匣发野火，百丈熊熊光烛天。", 
            "轩皇旧文初简约，增之益之秦扁鹊。", 
            "后来白氏词益繁，道在钩沉殊不恶。", 
            "始著竹帛自汉家，群言容有毫釐差。", 
            "六经传变乃定体，巨眼特出张长沙。", 
            "班书艺文颇慎重，隋唐以后始参综。"
        ], 
        "title": "题读内经图为秦生伯未作二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "二家比类合古书，冠以旧号尊绪统。", 
            "消解群疑始见真，读书贵有明眼人。", 
            "又词先生启玄钥，用志不纷凝于神。", 
            "妙悟阴阳决生死，削除骈拇及枝指。", 
            "迄今披图见古心，君子有谷诒孙子。"
        ], 
        "title": "题读内经图为秦生伯未作二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "山木不动风萧骚，山气薄人森毫毛。", 
            "但觉秋阴满潭壑，日落未落荒烟高。", 
            "欲写苍茫万古意，对此椽笔难为操。", 
            "思训昭道大小李，山水六法誇神皋。", 
            "将军孙子今为庶，抗希先德人中豪。", 
            "逸情上淩磔栖鹘，大气旁走驱灵鳌。", 
            "我今披图索光景，耳边仿佛来风涛。"
        ], 
        "title": "题李梓舒秋山图为鄦生感孚作", 
        "type": "古风", 
        "yun": "豪"
    }, 
    {
        "author": "曹家达", 
        "era": "清", 
        "subtype": null, 
        "text": [
            "吾因交秦生，始识悲庵书。", 
            "纵笔任所往，尺幅力有馀。", 
            "刚以柔为用，神存运笔初。", 
            "驰逐意为马，旋折气为车。", 
            "意气非有象，抗情在太虚。", 
            "墨沈结馀采，想见神脘摅。", 
            "纪以同治年，陶氏为之储。", 
            "朝悬沪北寺，日暮归吾庐。", 
            "谁知尘土中，乃有英琼琚。"
        ], 
        "title": "在沪得悲庵书还家后寄秦生伯未", 
        "type": "古风", 
        "yun": "鱼"
    }, 
    {
        "author": "曹家达", 
        "era": "清", 
        "subtype": null, 
        "text": [
            "岁晚意不适，驱车归家园。", 
            "穷巷多白草，寒门无高轩。", 
            "道逢心所欢，得意相忘言。", 
            "邀我旧游地，劝我彭泽尊。", 
            "顾念早春节，气候殊凉温。", 
            "三淩杀野荠，霜落寒蓬根。", 
            "耿耿怀旧情，况复时既昏。", 
            "芳草随年尽，何处求王孙。"
        ], 
        "title": "怡园主人消寒会予自上海归赋此", 
        "type": "古风", 
        "yun": "元"
    }, 
    {
        "author": "曹家达", 
        "era": "清", 
        "subtype": null, 
        "text": [
            "灵春节雨迫，绪风仍盛年。", 
            "新正带残腊，大雅萃群贤。", 
            "谈助才论石，词锋箭在弦。", 
            "乡园幸无恙，回首几烽烟。", 
            "园主神明胄，慈帏奉庆都。", 
            "大方无畔岸，小事偶糊涂。", 
            "催酒听黄鸟，蒸肴出翠凫。", 
            "予方新病肺，不耐饮屠苏。"
        ], 
        "title": "正月三日消寒五集即席赋（丁卯）", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "玄冥去后春涧涩，断冰零霜惮收拾。", 
            "帘外东风生夕阴，墙腰寒绿苔花湿。", 
            "水仙泠泠摇杂佩，六幅湘裙未开褶。", 
            "金釭纶连春夜长，送隔钩座春酒香。"
        ], 
        "title": "十二日消寒六集代白纻词二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "主人有酒歌白纻，手折瑶华独延伫。", 
            "试灯风急生峭寒，瓦雀穿林夜相语。", 
            "仙人绿萼迟不来，空山月明叹无侣。", 
            "林亭苍莽天泬寥，寒影萧萧堕烟渚。"
        ], 
        "title": "十二日消寒六集代白纻词二首 其二", 
        "type": "古风", 
        "yun": "语"
    }, 
    {
        "author": "曹家达", 
        "era": "清", 
        "subtype": null, 
        "text": [
            "云阴塌地东风急，檐花飘坠春灯湿。", 
            "太阴元精色作黝，夜光捣碎蟾蜍泣。", 
            "心如古井愁夜长，愁长绠短那可汲。", 
            "滴残香梦生春寒，胭脂狼籍红阑干。", 
            "神娲持石补天漏，明朝飞上青冥端。"
        ], 
        "title": "春雨篇示祝艾臣同年", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "暮寒塘堰烟如沐，芙蓉花下鸳鸯宿。", 
            "十丈情丝罥柳条，下有幽人感独漉。", 
            "涧滨流水清且寒，等闲泻作愁千斛。", 
            "渺漫芳心不自怜，愿随明月飞上天。", 
            "采莲人去秋江冷，杜秋红泪啼阑干。"
        ], 
        "title": "题秋水鸳鸯图", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "冶城东角春云湿，翁离筑室蕙兰葺。", 
            "天付君家一斗才，藐姑仙人遗世立。", 
            "零陵化碧内史亡，江花江草罢摭拾。", 
            "叠山皋羽有奇作，崖山变后空于邑。", 
            "往事都成优钵昙，至今寥寂春江潭。", 
            "世间万物各有主，此斗仍须归冶弇。"
        ], 
        "title": "一斗才赠谢幼陶", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "东风扇云气，微阳掞天和。", 
            "袅袅庭中树，涓涓塘下波。", 
            "时鸟向人鸣，冻羽还婆婆。", 
            "开轩面城郭，飘风来卷阿。", 
            "虽无尊中酒，风雨时来过。", 
            "沉冥思蜀庄，无为嗟坎坷。"
        ], 
        "title": "二十一日消寒七集拟陶三首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "时会良不偶，脱然遗簪缨。", 
            "误落黄虞后，何所求荣名。", 
            "客至忘形骸，有酒还自倾。", 
            "纵令颓然醉，结怀在太清。", 
            "不为蝉翼重，宁为千钧轻。"
        ], 
        "title": "二十一日消寒七集拟陶三首 其二", 
        "type": "古风", 
        "yun": "庚"
    }, 
    {
        "author": "曹家达", 
        "era": "清", 
        "subtype": null, 
        "text": [
            "繄我坠尘网，东游澹海漘。", 
            "宁忘携手好，嘉会及芳春。", 
            "豪素托先期，有怀聊自陈。", 
            "毋为及良时，挥杯念远人。"
        ], 
        "title": "二十一日消寒七集拟陶三首 其三", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": null, 
        "text": [
            "梅花飘落春酒缸，列钱开夜辉金光。", 
            "主人劝客且为乐，座中侑以白璧双。", 
            "停杯怅然感行路，箜篌悽咽公无渡。", 
            "崄巇何必羊肠坂，天涯芳草日将暮。", 
            "迷阳遗种四出衢，古来捷径多窘步。"
        ], 
        "title": "二十九日消寒八集代行路难二首 其一", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "水不容槎乘木，天堑无风浪如屋。", 
            "陆不耐披荆榛，太行高高摧车轮。", 
            "丈夫失意茕在疚，有酒如淮不濡咮。", 
            "何年借得从风车，手驱怪物出宇宙。"
        ], 
        "title": "二十九日消寒八集代行路难二首 其二", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "泠泠出山泉，萧萧秋树林。", 
            "幽人结茅庵，中有太古心。"
        ], 
        "title": "代人题山水", 
        "type": "古风", 
        "yun": "侵"
    }, 
    {
        "author": "曹家达", 
        "era": "清", 
        "subtype": null, 
        "text": [
            "天河夜凉迥河鼓，有豕涉波滂沱雨。", 
            "农告西成将洗车，牛在田兮郎不家。", 
            "老鸦衔尾蛇蜕骨，汎洒中流水汩汩。", 
            "有女河西郎河东，明朝相见首飞蓬。"
        ], 
        "title": "洗车雨", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "薄暮被残酒，登高乘夕凉。", 
            "疏星出檐际，云阴恋莽苍。", 
            "举头看牛女，隔渚遥相望。", 
            "悲欢并一昔，泪雨何浪浪。", 
            "我怀颇澄澈，情以太上忘。", 
            "愿借垂天翼，遐览出大荒。"
        ], 
        "title": "八夕偶兴", 
        "type": "古风", 
        "yun": "阳"
    }, 
    {
        "author": "曹家达", 
        "era": "清", 
        "subtype": null, 
        "text": [
            "春愁欲醉酒欲醒，东风吹倦花冥冥。", 
            "长蔓低垂揽可结，杂佩摇风珠露零。", 
            "洧盘的烁焕朝景，素烟袅娜生夕馨。", 
            "黄环不共青春谢，留美人兮惜芳夜。"
        ], 
        "title": "黄环曲和伯未", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": null, 
        "text": [
            "火龙烧天天大赤，丰隆郁怒其声魄。", 
            "眼见蓐收将履新，公然肆虐赫曦赫。", 
            "虫虫蕴毒薄夜半，肖翘妄希泽下尺。", 
            "我闻南荒掌梦大失势，遗擘不散如恶客。", 
            "饮片无解晏婴困，逐日将穷夸父迹。", 
            "淫威一网尽周馀，宁独如焚手可炙。", 
            "咄嗟残贼利用驱，愿借长风来广莫。", 
            "不然雷渊烂人深复深，积秽不粪将成疫。"
        ], 
        "title": "早秋苦热", 
        "type": "古风", 
        "yun": "陌"
    }, 
    {
        "author": "曹家达", 
        "era": "清", 
        "subtype": null, 
        "text": [
            "后羿射天九乌死，中逸其一差可喜。", 
            "寅宾寅饯时燠旸，三百六旬作天纪。", 
            "岁在丁卯秋八月，淫威饕虐怨咨起。", 
            "薰天溽暑土烂人，如鱼在釜略可拟。", 
            "朱明无云剧槁暴，高舂直下九万里。", 
            "安得神龙恤如燬，升天倒下天河水。"
        ], 
        "title": "秋阳篇", 
        "type": "古风", 
        "yun": "纸"
    }, 
    {
        "author": "梁清标", 
        "era": "清", 
        "subtype": null, 
        "text": [
            "早辞簪绂徜徉久，窈窕结成书屋。", 
            "筇杖看云，晴窗弄笔，消受灯青酒绿。", 
            "莳花种竹。", 
            "偶佳客过从，论文刻烛。", 
            "抵掌朝家，旧事文献推公独。", 
            "暖律将回黍谷，介眉称庆处，斑衣簇。", 
            "司马蝉冠，中原凫舄，京兆新登除目。", 
            "朱颜带笑，锦罽传觞，满堂丝肉。", 
            "座上词人，有云间二陆。"
        ], 
        "title": "五福降中天 寿同门王敬哉", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "气暖璇霄，波融太液，宝拘分开辇路。", 
            "当此夜、衣香人面，星桥畔暗尘如雨。", 
            "奈银花、火树萧条，频凝望、角抵鱼龙何处。", 
            "正门掩东风，笛横别院，让与侯家歌舞。", 
            "欲倩东皇强作主。", 
            "把三夕春光，一宵留住。", 
            "金缕奏、漏声停滴，玉缸倒、客怀莫诉。", 
            "况年来、子野多情，看天外烽烟，人间荼苦。", 
            "仗冉冉韶华，溶溶残月，都向醉乡归去。"
        ], 
        "title": "金明池 十六夜，用秦少游韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雁影纵横。", 
            "微雨过、绿阴巧弄新晴。", 
            "风烟非旧。", 
            "暗数当日王程。", 
            "粤秀山头遥骋目，海珠吞吐暮潮生。", 
            "到如今。", 
            "蕉红草碧，半杂军声。", 
            "郁孤台边醉客，挂片帆载月，水涨花明。", 
            "楼船飞檄，惊破晓树啼莺。", 
            "霏霏岭云几缕，叹眉黛、萧条冷画屏。", 
            "春何处，绳乱鸦残照，愁煞江城。"
        ], 
        "title": "新雁过妆楼 偶感", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "茅亭连涧草。", 
            "看青山一抹，白云遮了。", 
            "髹几桃笙，有翠眉红袖，浅颦低笑。", 
            "寒出春纤，二十五、冰弦缥缈。", 
            "密坐焚香，牙拍轻催，双鬟娇小。", 
            "捲幔东风吹早。", 
            "更萝径烟深，药栏花绕。", 
            "曲奏云和，伴林中高士，瑟琴静好。", 
            "江树归舟，向梦里、相逢偏巧。", 
            "记取箜篌朱字，青春未老。"
        ], 
        "title": "三姝媚 题仇十洲箜篌图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "炎熇横侵，火云乱拥，终朝沾透轻衫。", 
            "陡来凉雨，风捲入湘帘。", 
            "似听潮声夜发，庭柯响、飞瀑高檐。", 
            "空濛里，层城爽气，西岭碧于簪。", 
            "凭谁除酷吏，冰纨不御，花露微涵。", 
            "更晚香，初逗清影鬖鬖。", 
            "拟对疏灯散帙，闲消受、绨几牙签。", 
            "萤光细，蜻蛉翅颤，烟雨小江南。"
        ], 
        "title": "潇湘夜雨 暑中喜雨", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "岫爽迎襟，庭柯含雨，一派好天良夜。", 
            "落叶疏香，缀秋容如画。", 
            "鹊桥展，喜遇九霄嘉会，散作人间萧洒。", 
            "玉润悬弧，正云开晴乍。", 
            "蚁浮樽、轩槛飘兰麝。", 
            "新声倚、弄笛红灯下。", 
            "搬演文武衣冠，成六朝佳话。", 
            "问天孙、此夕应无价。", 
            "堪相贺、秦陇烽烟罢。", 
            "画屏冷、客醉氍毹，看银河欲泻。"
        ], 
        "title": "拜星月慢 七夕，何婿生辰观剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雨馀如沐。", 
            "正暑气乍消，阶除新绿。", 
            "有客樽开琥珀，骈罗丝肉。", 
            "珠帘高捲斜阳里，扇薰风、小堂花竹。", 
            "遏云弦管，忘形亲串，清欢何足。", 
            "叹当日、陈隋竞逐。", 
            "看萤苑迷楼，皆成荒麓。", 
            "重演繁华莲镜，光涵冰玉。", 
            "扬州烟月浑如旧，更谁翻、夜游清曲。", 
            "兴亡一梦，且酬佳夕，笑燃银烛。"
        ], 
        "title": "疏帘淡月 其一 雨后幼平表弟、子谅内弟招饮观剧，演隋末故事。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "暖回南陌，正水涨春波，柳舒新碧。", 
            "文酒清欢才罢，又归词客。", 
            "萧条书剑东风里，醉旗亭、遍看山色。", 
            "河梁惆怅，临歧欲赠，绕朝鞭策。", 
            "忆岭表、徘徊灯夕。", 
            "探海月珠江，共寻陈迹。", 
            "三载烽烟此日，顿殊今昔。", 
            "彩舟酬唱同蕉梦，向燕台、重听羌笛。", 
            "如君才藻，江湖岁月，漫教虚掷。"
        ], 
        "title": "疏帘淡月 其二 送罗弘载南归，即用见赠原韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "篯铿华族。", 
            "羡堂上双星，阶前芝玉。", 
            "占尽人间福寿，行高乡曲。", 
            "少年踔厉名场里，倒词源、何论潘陆。", 
            "唾壶尝缺，阳春和寡，尚淹松菊。", 
            "追万石、家风雍穆。", 
            "看骥子龙文，书校天禄。", 
            "宣发齐眉佳夕，浅斟醽醁。", 
            "针楼才罢梅英吐，玩芳时、清欢相续。", 
            "香山洛社，年年扶杖，前身金粟。"
        ], 
        "title": "疏帘淡月 其三 寿溧阳彭太公", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "新雁穿云，苍葭缀露，伤离最是清秋。", 
            "正客星渐远，数赋登楼。", 
            "比邻一载频携手，听旧雨、茗碗灯篝。", 
            "士龙已去，巨源又别，萍散皇州。", 
            "袱被兰若迟留。", 
            "更客到龙眠，共醉垆头。", 
            "叹广文独冷，旅鬓霜稠。", 
            "才人憔悴哀庾信，青衫拥、长揖公侯。", 
            "莫嫌禄薄，盘中苜蓿，儒吏风流。"
        ], 
        "title": "金菊对芙蓉 赠杨亭玉学博，士龙谓陆子恂若，龙眠谓方侍御邵村也。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "淙淙几夕青门雨，学士碧山归去。", 
            "词苑无双，胪声第二，烺烺照人琼树。", 
            "文推绣虎。", 
            "每东观陈书，花砖徐步。", 
            "故国关情，河梁抗手冥鸿举。", 
            "江山罨画如旧，叹无端战伐，灰飞楼橹。", 
            "衣锦争看，倚闾亲在，菽水九重恩许。", 
            "轻帆晓渡。", 
            "趁夹岸芙蓉，菰芦深处。", 
            "鸥鹭何猜，南陔篇自补。"
        ], 
        "title": "如此江山 其一 送孙屺瞻学士省觐归吴兴。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "棠舟冲破吴淞水，瑟瑟岸汀苇。", 
            "酒具茶铛，云蓑雨笠，载得半江秋思。", 
            "莼丝信美。", 
            "任满地风涛，一竿鳣鲔。", 
            "荷芰裁裳，徐陵也号天随子。", 
            "詹公任父已往，中原共识汝，烟波名字。", 
            "斗鸭先生，钓鳌狂客，谁绘剡溪藤里，徵书一纸。", 
            "为勉出菰芦，客星至矣。", 
            "漫捲渔筒，黄金台更起。"
        ], 
        "title": "如此江山 其二 题徐电发枫江渔父图", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "销魂何事，轻言别、把酒渭城重唱。", 
            "画师词客，草圣文豪，并擅一时飞将。", 
            "燕市狂歌，无复渐离击筑，萧瑟壮怀谁向。", 
            "幸相看华发，青山无恙。", 
            "惆怅。", 
            "满目津亭衰柳，正潞水、弥弥秋涨。", 
            "趵突泉声，鹊华霜色，都付芒鞋筇杖。", 
            "犹忆西窗剪烛，南楼听雨，消尽东华尘坱。", 
            "拟他时梦绕，风烟江上。"
        ], 
        "title": "望远行 送方邵村游山左", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "屈宋衙官，曹刘驱马，文坛手辟荆棘。", 
            "才江学海，剩馥残膏，沾溉人间词客。", 
            "相如病渴。", 
            "归梦绕、乡关秋色。", 
            "早谢却儤直承明，经营登山双屐。", 
            "怅别河梁萧瑟。", 
            "有青门供帐，红亭风笛。", 
            "霜零葭菼，枫冷江楼，尽入涛笺湘笔。", 
            "军船战鼓，浑不碍、霅溪泉石。", 
            "还朝日铙吹篇成，伫看灯撤莲碧。"
        ], 
        "title": "花发沁园春 其一 赠徐方虎编修归德清", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "冰砌闲门，梅呈新萼，又逢一度驹隙。", 
            "故园人到，京洛樽开，举酒共浇寒夕。", 
            "愁将鬓织，惊过眼、都成陈迹。", 
            "笑尘梦未醒邯郸，衰迟犹是羁客。", 
            "十载韶华轻掷。", 
            "看平生须眉，顿减畴昔。", 
            "人移物换，燕去梁空，翻觉欢场萧瑟。", 
            "春风将扇，奈往事、转萦胸臆。", 
            "提旧恨暗迸珍珠，蜡盘红泪同滴。"
        ], 
        "title": "花发沁园春 其二 己未初度", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "廿载通家，五云仙客，烟霞未改朱颜。", 
            "中林久卧，春明重入，共传前度人远。", 
            "拥图书满载，浑不让、襄阳画船。", 
            "西行投袂，衣装短后，仗策入秦关。", 
            "喜此日、咸京烽火息，嶷然天府，百二清山。", 
            "风高鄠杜，霜清韦曲，孤吟驴背桥湾。", 
            "助军储塞下，归来正、花明柳妍。", 
            "长扬羽猎，抽毫赋作杨马看。"
        ], 
        "title": "飞雪满群山 赠庄澹庵宫坊入秦", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帝里敲双杵。", 
            "声槭槭、槛外落英堪数。", 
            "旧雨人来，图书共赏，秋堂容与。", 
            "题写遍宫笺、旋解带呼奴为黍。", 
            "都不辨、谁鬓主。", 
            "任邹衍谈天，东方谐口，收入龙眠麈尾，遂空今古。", 
            "看取。", 
            "浮云如许。", 
            "何须问、当年投杼。", 
            "燕昭台畔，荆卿歌里，高城轮吐。", 
            "酾酒酹金波、逢场不分年迟暮。", 
            "人在琼楼玉宇。", 
            "作达对西风，试把中原屈指，豪杰畴当旗鼓。"
        ], 
        "title": "画屏秋色 其一 中秋，邵村过秋碧堂小饮。", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "雨后烘晴日。", 
            "凭槛望、万井烟光如织。", 
            "击筑声沉，金台砌冷，依然秋色。", 
            "檀树影参差、正满目觚棱丹碧。", 
            "都付与、登高客。", 
            "看丛菊郊原，夕阳宫阙，可有柴桑送酒，龙山邀屧。", 
            "寂历。", 
            "风烟似昔。", 
            "空搔首、古今陈迹。", 
            "江天组练，水犀楼橹，何时休息。", 
            "碣石馆重开谈天、又见词人集。", 
            "题遍乌丝斑笔。", 
            "群醉向垆头，千载旗亭无恙，点缀河山萧瑟。"
        ], 
        "title": "画屏秋色 其二 九日登阁", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "廿载游踪，今来河朔，共君咫尺天涯。", 
            "有中山名酒，好醉赵城花。", 
            "回首望、乡关万里，萍浮一叶，蹑屩官衙。", 
            "问玄亭奇字，当传谁是侯芭。", 
            "苕溪寄迹，梦扬州、又泛仙槎。", 
            "想邗上风流，海陵烟月，依旧繁华。", 
            "为我蜀笺写句，图画里、犹带烟霞。", 
            "看文成五岳，每怜王粲无家。"
        ], 
        "title": "扬州慢 寄酬吕半隐同年", 
        "type": "词", 
        "yun": "麻"
    }, 
    {
        "author": "梁清标", 
        "era": "清", 
        "subtype": null, 
        "text": [
            "江左词人，襆被囊诗，京华数载淹留。", 
            "有三都赋就，纸贵神州。", 
            "户外车轮尝满，句中烟景全收。", 
            "问王家簟扇，座上群贤，谁夺先筹。", 
            "长卿意倦，风雨归装，还访西子湖头。", 
            "秋色好、芙蓉十里，香发汀洲。", 
            "结社重寻旧侣，看山几醉江楼。", 
            "莫耽花月，再来燕市，慰我离忧。"
        ], 
        "title": "雨中花慢 赠陆云士归武林", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "妆阁调笙，高城吹角，奏出泬寥天气。", 
            "念老子、平生逸兴，南楼堪醉。", 
            "小堂前、寒咽凉蝉，御沟畔、香残荷芰。", 
            "天霁。", 
            "问西风摇落，有无桂子。", 
            "且喜清樽相对。", 
            "试西洋宝镜，不遗纤细。", 
            "兔可分毛，仿佛瑶宫阶砌。", 
            "莫轻放、一堕西岩，又凝伫、隔年嘉会。", 
            "无寐。", 
            "任霓裳露冷，拼虚鸳被。"
        ], 
        "title": "月华清 中秋", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "冷落韶华，又当禁火，皇州春丽。", 
            "神伤奉倩，尘积半床罗绮。", 
            "空零乱、麝粉薇浆，镜奁犹剩残膏腻。", 
            "任东风浩荡，飘飖素幔，吹人难起。", 
            "遥睇。", 
            "青郊外。", 
            "正杏粥初调，油车迤逦。", 
            "轻烟晓散，对此更添憔悴。", 
            "忆去年、花满雕栏，凝妆小立晴窗倚。", 
            "到而今、细雨梨花，总酿成孤泪。"
        ], 
        "title": "琐窗寒 清明悼内", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帝城急雨。", 
            "向秋风摵摵，客游西楚。", 
            "嗟枚叔、雪苑蹉跎，著短后衣轻，奚囊携去。", 
            "小试经纶，伴熊轼、朱幡行部。", 
            "吊濠梁战垒，是我当年，輶轩过处。", 
            "问君舌仍在否。", 
            "羡翩翩书记，文中之处。", 
            "犹忆乐府新篇，展丽句乌丝，泠然忘暑。", 
            "匹马红亭，正满目、汀芦飞絮。", 
            "一任他、峥嵘骠骑，如何第五。"
        ], 
        "title": "解连环 送李武曾之囗阳，次电发韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "重上高楼，客载酒干林、又散晴霭。", 
            "殿角风铃，药阑残叶，昔日同游仍在。", 
            "年华顿换，金铺半映斜阳外。", 
            "徙倚处，肠断、西风心事偏无赖。", 
            "萸囊并佩、篱菊斜簪，旧岁秋光、恨难再。", 
            "叹如今、凄凉宝瑟，腰围频减沈郎带。", 
            "极目远山横浅黛。", 
            "倦凭飞槛，那堪对此茫茫，百端交集，一天疏籁。"
        ], 
        "title": "秋霁 九日", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "囗囗囗、升平节物，坊肆繁华重理。", 
            "大官珍珠流传久，饼饵当年曾嗜。", 
            "春宵市。", 
            "空想像、梦华昔日残编底。", 
            "今犹存此。", 
            "看雪片冰丝，攒成螺髻，贵与蔗浆齿。", 
            "天疱馔，宫监厨娘能记。", 
            "玉盘争叹佳制。", 
            "诗中载得题酥处，旧说眉山苏子。", 
            "谁当似。", 
            "似虞粣、侯鲭不数枫亭荔。", 
            "筵间琐事。", 
            "入乐府新题，词人绣口，偏觉摹来细。"
        ], 
        "title": "摸鱼儿 咏窝丝饧，次陈其年韵。", 
        "type": "词", 
        "yun": null
    }, 
    {
        "author": "曹铭彝", 
        "era": "清", 
        "subtype": "七言绝句", 
        "text": [
            "锡山判襼自冬初，我独翛然返故庐。", 
            "此别并无他事嘱，平安常寄一封书。"
        ], 
        "title": "甲申秋偕朗轩、鸿斋、远模游沪，回舟至锡，三弟入都，赋此志别", 
        "type": "绝句", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "涓涓新绿净如揩，静气迎人惬素怀。", 
            "数点落花风不定，夕阳蝴蝶上苔阶。"
        ], 
        "title": "戏和褚圣教题语", 
        "type": "绝句", 
        "yun": "佳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "闻道江南出辨才，清歌妙舞独登台。", 
            "同蹄白纻垂垂老，幸得周郎顾曲来。"
        ], 
        "title": "赠伶人孙兆蓉四首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "岐王宅里旧歌弦，得友维摩也自贤。", 
            "一阕鹧鸪两行泪，江南肠断李龟年。"
        ], 
        "title": "赠伶人孙兆蓉四首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "金粉飘零三百年，石桥巷口草芊芊。", 
            "桃花扇里风流尽，犹唱南朝燕子笺。"
        ], 
        "title": "赠伶人孙兆蓉四首 其三", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "公庭万舞辄心酸，旧日衣冠不忍看。", 
            "我诵简兮三太息，几人青眼到伶官。"
        ], 
        "title": "赠伶人孙兆蓉四首 其四", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "昨夜滂沱豕涉波，今宵玉宇早凉多。", 
            "黄金错铸相思泪，灵匹经年懒渡河。"
        ], 
        "title": "七夕次鲤南韵四首 其一", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "高树微风晕月波，人天离恨入秋多。", 
            "倘因时难耕桑薄，不许双星夜涉河。"
        ], 
        "title": "七夕次鲤南韵四首 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "婷婷脉脉诉微波，城郭新凉砧杵多。", 
            "莫为天孙怨灵鹊，人间风雨几长河。"
        ], 
        "title": "七夕次鲤南韵四首 其三", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "去年君病泪横波，今日思君泪枉多。", 
            "回忆诗人断肠句，年年风露满秋河。"
        ], 
        "title": "七夕次鲤南韵四首 其四", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "猎猎西风江水生，江潭摇浪不胜情。", 
            "寒云野木多萧飒，秋暮斜阳懒入城。"
        ], 
        "title": "重九前一日晚眺", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白衣送酒东篱日，独有南山在望中。", 
            "典午沦亡徵士老，黄花无主怨西风。"
        ], 
        "title": "咏菊和张痴山先生", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "乱党浮言冒古多，岂知汉法有同科。", 
            "分明重订髡钳律，城旦于今载道过。"
        ], 
        "title": "兴汉谣", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "世事昆明劫后灰，江南无恙旧池台。", 
            "春灯又值潇潇雨，独写西窗一剪梅。"
        ], 
        "title": "元宵即事", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "紫陌东风不上尘，踏青安步过河津。", 
            "麦苗泥泥撩风蝶，杨柳阴阴见酒人。"
        ], 
        "title": "清明上冢途次难咏二首 其一", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "去年今日费寻思，前后风光各一时。", 
            "芳草无言春涧绿，山禽啼上野棠枝。"
        ], 
        "title": "清明上冢途次难咏二首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "人鬼荒台梦一场，杨花飘落太荒唐。", 
            "独怜内史知文翰，书法于今续二王。"
        ], 
        "title": "题薛道衡平陈碑残本二首 其一", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "漫漶难将幼妇题，开皇年月尚堪稽。", 
            "翻嫌椽笔铭功后，传诵空梁落燕泥。"
        ], 
        "title": "题薛道衡平陈碑残本二首 其二", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "嫩晴草色半曛黄，高杵斜飞渐渺茫。", 
            "小立帘前惜光景，一双蝶影上东墙。"
        ], 
        "title": "夕阳四首 其一", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "棋消清昼卷帘栊，荷沼新凉一线风。", 
            "正是雨馀芳树绿，云阴漏处看残虹。"
        ], 
        "title": "夕阳四首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "长烟轻素带遥岑，穷巷羊归敕勒吟。", 
            "薄暮西风数行雁，乱山黄叶一时深。"
        ], 
        "title": "夕阳四首 其三", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一片荒塍冻草殷，江鸦乱捲北风还。", 
            "晚来扶醉向何处，十里寒云雪后山。"
        ], 
        "title": "夕阳四首 其四", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春申一去二千年，吊古新诗得几篇。", 
            "自有渔洋作崔灏，我来正是李青莲。"
        ], 
        "title": "题君山望江楼", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "夕阳西崦近黄昏，松翠山光化墨痕。", 
            "一片秋阴收不住，淡云微雨入孤村。"
        ], 
        "title": "代人题山水三首 其一", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "多事空虚闻足音，荒崖无路昼阴阴。", 
            "山人相见不相识，借问白云何处深。"
        ], 
        "title": "代人题山水三首 其二", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "霜落空山野气宽，西风向暮渐阑干。", 
            "夕阳衰草六七里，无数荒鸦催早寒。"
        ], 
        "title": "代人题山水三首 其三", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "清明已过重三近，无限春光灿若霞。", 
            "风雨城南芳树远，不辞亲折谢桃花。"
        ], 
        "title": "城南春望二首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "桥南村路望凄迷，春水盈盈涨一溪。", 
            "正是不胜惆怅处，夕阳影里暮鸦啼。"
        ], 
        "title": "城南春望二首 其二", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "妃子风流学士狂，漫将国色拟花王。", 
            "是真富贵非凡艳，一曲清平翰墨香。"
        ], 
        "title": "题墨牡丹", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "秋来归梦满天涯，丛菊开时道路赊。", 
            "倘遇君家章士雅，好寻古镇问黄花。"
        ], 
        "title": "重九后奉寄章黻云昌平八首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "军都山隶军都县，卢植当年旧隐栖。", 
            "正恐关城动秋感，号寒禽鸟一时啼。"
        ], 
        "title": "重九后奉寄章黻云昌平八首 其二", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "元时郭氏穿渠沼，海淀西邻太液波。", 
            "浥注神京成底事，至今呜咽大通河。"
        ], 
        "title": "重九后奉寄章黻云昌平八首 其三", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "荒崖草树晚霜凝，近代先朝感废兴。", 
            "谁向石门浇麦饭，可怜明帝十三陵。"
        ], 
        "title": "重九后奉寄章黻云昌平八首 其四", 
        "type": "绝句", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "榆河近接白浮山，汉将防秋上谷閒。", 
            "闻道边烽新告急，羽书前夜入南关。"
        ], 
        "title": "重九后奉寄章黻云昌平八首 其五", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "巩华台上漾朝晖，天寿山南望翠微。", 
            "白马吴阊看不得，乡心秋雁一行归。"
        ], 
        "title": "重九后奉寄章黻云昌平八首 其六", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "塞外相违五千里，少从延庆赋兰陔。", 
            "使君旧治分明在，重见孤儿绕道来。"
        ], 
        "title": "重九后奉寄章黻云昌平八首 其七", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "玉溪獭祭莫愁予，潦倒何曾结习除。", 
            "珍重当年旧侪偶，北风惠我数行书。"
        ], 
        "title": "重九后奉寄章黻云昌平八首 其八", 
        "type": "绝句", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "朝来挑菜偶閒行，薄雨荒烟绕袂生。", 
            "正自閒愁消不得，寒鸦啼上暨阳城。"
        ], 
        "title": "绝句", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "人日江海尚未开，江楼吟望苦低徊。", 
            "东郊久旷迎春典，潦倒荒墟独后来。"
        ], 
        "title": "立春二首（甲寅） 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "破坏衣冠得自由，三推故事亦休休。", 
            "乐工不解兴亡恨，犹向人家送土牛。"
        ], 
        "title": "立春二首（甲寅） 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "缟袂仙人今尚存，全凭墨客与招魂。", 
            "师雄他日重相忆，却下较浮过范村。"
        ], 
        "title": "和叶荭渔友赵某墨菊二首 其一", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "罗含宅里丛生品，陶令门前几度芳。", 
            "青女似嫌敷粉俗，月明前夜捣元霜。"
        ], 
        "title": "和叶荭渔友赵某墨菊二首 其二", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "不堪尘事感沧桑，华表归来睨旧乡。", 
            "我愧陆机陈世德，先人墓草九秋霜。"
        ], 
        "title": "撰吴缄三年伯家传有感即赠达璋同年", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "风佩交横甃石斑，寒浆倾泻日潺潺。", 
            "秋来草没银床冷，素绠金瓶暂得閒。"
        ], 
        "title": "题梧桐金井图", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "破晓出城郭，阴阴生薄晖。", 
            "林烟轻沐发，草露暗侵衣。", 
            "身并閒云懒，心和独雁飞。", 
            "篴渔遗业在，莫遣素书稀。"
        ], 
        "title": "重九赴申道出城北口占示儿子锡嘉", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寥落苦无偶，心知良独难。", 
            "书来逢小至，道远发长叹。", 
            "此意无人会，相期保岁寒。", 
            "未应更惆怅，努力为加餐。"
        ], 
        "title": "寄怀庄翔声", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独客理行装，重城漏未央。", 
            "五更霜上屋，残夜月窥墙。", 
            "小别劳相忆，交情不可忘。", 
            "梅花近新岁，昔昔梦还乡。"
        ], 
        "title": "别巢氏书斋", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "落日莽平楚，西风摇远心。", 
            "为谁结幽愫，复此一登临。", 
            "草树自葱郁，山河变古今。", 
            "君门填虎豹，薄暮托哀音。"
        ], 
        "title": "废墟秋眺二首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "宋玉悲秋意，将归无奈何。", 
            "羁怀动萧槭，旧业感蹉跎。", 
            "顾我岁时迈，还山风雨多。", 
            "待将申此意，此意渺长河。"
        ], 
        "title": "废墟秋眺二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "久误寻芳节，行过上巳辰。", 
            "扇香淆水影，歌吹动梁尘。", 
            "绕树蜂随客，临流鸟唤人。", 
            "少陵何氏咏，暂得和阳春。"
        ], 
        "title": "游春五首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "往代南国胜，迁移花石纲。", 
            "野棠开艺圃，乔木傍宫墙。", 
            "城郭远烽息，溪桥流水香。", 
            "即今多事变，不敢问沧桑。"
        ], 
        "title": "游春五首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "送暖入襟抱，东风亦太忙。", 
            "草痕侵履迹，花气泛衣香。", 
            "寄兴只如此，赏心焉可忘。", 
            "为怜钱教授，怕过读书堂。"
        ], 
        "title": "游春五首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春树连荒墅，翛然竹径深。", 
            "落红迷路曲，空翠定楼阴。", 
            "草木自荣瘁，山河变古今。", 
            "当年人去久，蝴蝶下阶寻。"
        ], 
        "title": "游春五首 其四", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寂寂回塘上，春深采药时。", 
            "新苗抽藁本，晚蕊绽辛夷。", 
            "赏揽独延伫，芳馨遗所思。", 
            "行吟不觉晚，斜景下荒陂。"
        ], 
        "title": "游春五首 其五", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "再造河山替，岿然剩此身。", 
            "死生提挈感，骚雅乱离人。", 
            "谁屋乌爰止，巢林燕不春。", 
            "言寻大雄氏，即此避嚣尘。"
        ], 
        "title": "题太仓陆涵年伯（寿慈）古稀自述诗后二首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "五十馀年事，都从眼底过。", 
            "即今伤老大，回忆涕滂沱。", 
            "顾我沧桑感，多君安乐窝。", 
            "时艰需济众，渴望补蹉跎。"
        ], 
        "title": "题太仓陆涵年伯（寿慈）古稀自述诗后二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "朝霞开宿雾，微雨洗高林。", 
            "浊酒聊自适，藜羹常乏斟。", 
            "时来苟冥会，怀古一何深。", 
            "盥濯息檐下，回飙开我襟。"
        ], 
        "title": "春郊即事（集陶）八首（己未） 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "仲春觏时雨，林鸟喜晨开。", 
            "坐止高荫下，汎随清壑回。", 
            "觞弦肆朝日，尘爵耻虚罍。", 
            "汲汲鲁中叟，姜公乃见猜。"
        ], 
        "title": "春郊即事（集陶）八首（己未） 其二", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "岁月相催逼，江湖多贱贫。", 
            "只鸡招近局，斗酒聚比邻。", 
            "草木得常理，市朝悽旧人。", 
            "提壶接宾侣，道路邈何因。"
        ], 
        "title": "春郊即事（集陶）八首（己未） 其三", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "居止次城邑，员邱足我粮。", 
            "归人望烟火，穷巷寡轮鞅。", 
            "翳翳经日雪，遥遥春夜长。", 
            "羲农去我久，日醉或能忘。"
        ], 
        "title": "春郊即事（集陶）八首（己未） 其四", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "晨兴理荒秽，荒路暧交通。", 
            "春水满泗泽，平畴交远风。", 
            "栖迟岂为拙，回复遂无穷。", 
            "鸟弄欢新节，北林荣且丰。"
        ], 
        "title": "春郊即事（集陶）八首（己未） 其五", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "梅柳夹门植，寒华徒自荣。", 
            "冷风送馀善，浥露缀其英。", 
            "众鸟欣有托，晨鸡不肯鸣。", 
            "逍遥自闲止，持此竟何成。"
        ], 
        "title": "春郊即事（集陶）八首（己未） 其六", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "挥杯劝孤影，抚剑独行游。", 
            "迁化或夷险，顾瞻无匹俦。", 
            "上弦惊别鹤，闲谷矫鸣鸥。", 
            "被褐欣自得，时忘四运周。"
        ], 
        "title": "春郊即事（集陶）八首（己未） 其七", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "迥泽散游目，依依墟里烟。", 
            "结庐在人境，放意乐馀年。", 
            "往燕无遗影，池鱼思故渊。", 
            "哀荣无定在，日昃不遑研。"
        ], 
        "title": "春郊即事（集陶）八首（己未） 其八", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "皎皎云閒月，依依墟里烟。", 
            "何幽不可烛，惟酒与长年。", 
            "在目皓已洁，任情无所先。", 
            "山阳归下国，晨夕看山川。"
        ], 
        "title": "春宵玩月有感（集陶）", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "道丧向千载，请从予所之。", 
            "少年罕人事，指往决狐疑。", 
            "岁月有常御，山川无改时。", 
            "谁知非与是，何事绁尘羁。"
        ], 
        "title": "遣兴（集陶）二首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "高莽渺无界，近瞻百里馀。", 
            "清飙矫云翮，临水愧游鱼。", 
            "在昔闻南亩，相将还旧居。", 
            "欢然酌春酒，吾亦爱吾庐。"
        ], 
        "title": "遣兴（集陶）二首 其二", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "不识怡园胜，言寻陆士衡。", 
            "相将践幽处，一为寄遥情。", 
            "石堰交松栝，阶除长蔓菁。", 
            "清游需静会，豪气漫纵横。"
        ], 
        "title": "二月十五日偕陆菊裳同年游怡园五首 其一", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "过庭即超旷，疑有古烟霞。", 
            "独鹤养修羽，小梅初落花。", 
            "亭台危磴转，藤蔓曲廊斜。", 
            "何处长烟起，园丁方煮茶。"
        ], 
        "title": "二月十五日偕陆菊裳同年游怡园五首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "撷采宋词语，楹联秀可餐。", 
            "随刀惊味改，越世见才难。", 
            "点缀皆新意，宾游敦古欢。", 
            "风流近消歇，一任等閒看。"
        ], 
        "title": "二月十五日偕陆菊裳同年游怡园五首 其三", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "幽涧积春潦，残山悬断云。", 
            "赏心由我辈，高唱复谁闻。", 
            "水带疏林暗，风含细草薰。", 
            "曰归难尽兴，无奈日初曛。"
        ], 
        "title": "二月十五日偕陆菊裳同年游怡园五首 其四", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "洞壑一拳石，风潭九折桥。", 
            "地材资结构，天籁息刁调。", 
            "勉记尚书里，还寻良友招。", 
            "回看吟眺处，但听竹萧萧。"
        ], 
        "title": "二月十五日偕陆菊裳同年游怡园五首 其五", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "未践东山约，神从江右驰。", 
            "诗成劳驿使，书到及归期。", 
            "谢尚能高咏，章江寄梦思。", 
            "意随毫素发，崖上草离离。"
        ], 
        "title": "三月三日寄冶盦并示章君茀芸", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "清川带长薄，斜景落空山。", 
            "林暗归樵语，江明独鸟还。", 
            "愿求栖影处，难得此心閒。", 
            "渐见炊烟冱，萧萧芦荻湾。"
        ], 
        "title": "题山水小幅二首 其一", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "孤村傍山麓，夏木有清阴。", 
            "远水泛澄碧，暮蝉空好音。", 
            "兴来每独往，时复一登临。", 
            "暝色苍茫里，翛然见古心。"
        ], 
        "title": "题山水小幅二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "朱子同庚侣，吁嗟五十春。", 
            "抱奇撄世网，强仕作遗民。", 
            "大盗起荆楚，中朝孰主臣。", 
            "桃源寻不得，愁煞避秦人。"
        ], 
        "title": "朱念陶夫妇五十双寿十首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "越水闻诗日，趋庭家学传。", 
            "娶妻宜宋子，求友得唐贤。", 
            "选胜开新社，题襟有旧编。", 
            "回头三十载，惘惘雪泥缘。"
        ], 
        "title": "朱念陶夫妇五十双寿十首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "供职计偕后，刑曹赋式微。", 
            "似闻残夏病，因得早秋归。", 
            "风雨宵裁句，湖山暇策肥。", 
            "翻因圉人累，对薄及圜扉。"
        ], 
        "title": "朱念陶夫妇五十双寿十首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "遣戍乌孙地，翛然度玉关。", 
            "风沙莽戈壁，冰雪暗天山。", 
            "野旷兽犹挺，墟寒鸟不还。", 
            "摩崖寻汉碣，未拟唱刀环。"
        ], 
        "title": "朱念陶夫妇五十双寿十首 其四", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "亶父及姜女，梁鸿有孟妻。", 
            "从知嘉偶配，竟得古人齐。", 
            "长路挽车鹿，穷荒戒旦鸡。", 
            "独留将父感，东望一含悽。"
        ], 
        "title": "朱念陶夫妇五十双寿十首 其五", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "塔里木河外，乡音杂汉回。", 
            "伏流注盐泽，落日下轮台。", 
            "良骥志千里，征夫赋七哀。", 
            "陶公真好士，一试廿人才。"
        ], 
        "title": "朱念陶夫妇五十双寿十首 其六", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "六载赐环日，惊心风木寒。", 
            "又兼儿妇病，真觉鲜民难。", 
            "茂草道成茀，旋涡舟上滩。", 
            "终天空有泪，惭悔久南冠。"
        ], 
        "title": "朱念陶夫妇五十双寿十首 其七", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "全局冷灰换，南归薄宦游。", 
            "丰姿成海鹤，栖息狎江鸥。", 
            "考古周秦富，狂吟皮陆俦。", 
            "大朝诸老在，觞咏足风流。"
        ], 
        "title": "朱念陶夫妇五十双寿十首 其八", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "百二称觞日，群英萃德门。", 
            "五行出蕃秀，六子妥乾坤。", 
            "节傲淩霜菊，晖长树背萱。", 
            "贻谋方未艾，馀庆在诸孙。"
        ], 
        "title": "朱念陶夫妇五十双寿十首 其九", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "敢弄班门斧，今吾亦自豪。", 
            "怨思兼小雅，沉痛过离骚。", 
            "上寿侑三爵，遭时感二毛。", 
            "悲欢类徐广，未合醉醇醪。"
        ], 
        "title": "朱念陶夫妇五十双寿十首 其十", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "讼庭有群鸟，日夕动号鸣。", 
            "何所不平事，因之嗟一成。", 
            "雷霆官法厉，风雨客心惊。", 
            "但得裨高厚，哓音岂为名。"
        ], 
        "title": "江西审判署有鸟似鸿而木栖，日夕鸣号不知其名。冶弇因有“枉教屠口苦海内，未知名之赋予感”，其言别出新意，而次其韵", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "佳气忽摇落，玄阴荡碧漪。", 
            "乱山带乔木，寒草漫荒陂。", 
            "日薄黯苍藓，烟长引素丝。", 
            "西风感将刈，凝望立多时。"
        ], 
        "title": "题寒山落木图", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "奈此河鱼疾，乡愁悬枕边。", 
            "芳心搴杜若，秋气感萧然。", 
            "鼠笑孤眠客，蛩吟欲曙天。", 
            "匣中小团月，累日未曾煎。"
        ], 
        "title": "吴生召棠以腹痛不寐作见示次韵和之二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "顾我独顽健，豪情落酒边。", 
            "阮咸聊复尔，列子意泠然。", 
            "长剑忽斫地，雄虹横带天。", 
            "寄怀自高洁，未合众忧煎。"
        ], 
        "title": "吴生召棠以腹痛不寐作见示次韵和之二首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "小别无多日，劳君思悄然。", 
            "乡心阔南海，才气障东川。", 
            "萍梗三年迹，师生一日缘。", 
            "相酬惭长物，所得是吟笺。"
        ], 
        "title": "和吴生召棠送别", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "明旦理归装，薄寒微有霜。", 
            "天心当厌乱，帝座又生芒。", 
            "大义谁曾识，清时不可忘。", 
            "防营笳鼓急，草草过重阳。"
        ], 
        "title": "临行", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山到虎邱尽，村连鹤市荒。", 
            "出城一登眺，终古几沧桑。", 
            "长路孤零客，通都绮丽场。", 
            "我行殊未已，无暇感兴亡。"
        ], 
        "title": "阊门", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "闻道随阳雁，白云相与归。", 
            "如何隔长路，又及寄寒衣。", 
            "驿使书空到，乡园梦亦稀。", 
            "登高重延伫，风雨下虚帏。"
        ], 
        "title": "秋夕怀幼陶江右次何大复怀毅之族祖（宏）韵", 
        "type": "律诗", 
        "yun": "微"
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "飘残疏雨，又秋光九十，匆匆过半。", 
            "庭竹萧萧枫染绛，小院帘栊低捲。", 
            "几点蛩声，数行鸿字，九畹芳兰绽。", 
            "西风吹老，眼前秋色清浅。", 
            "一派暮景苍然，当时宋玉，偏自多愁感。", 
            "谁解秋深幽意好，别有赏心无限。", 
            "况届题糕，一城风雨，蚂绿螫黄满。", 
            "寒英频摘，短篱又泛金盏。"
        ], 
        "title": "念奴娇 暮秋即事", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "雷声车走，访城南胜地，正逢佳日。", 
            "瑟瑟凉飔天末起，几点鸿声嘹呖。", 
            "曲径通幽，危亭孤耸，独向书窗立。", 
            "萧然晚景，惟馀枫色凝赤。", 
            "一带遥堞弯环，斜阳西下，暮霭晴峰碧。", 
            "冷淡芦花明远水，飞起半天晴雪。", 
            "雅称秋深，偏宜雨后，阶菊香轻袭。", 
            "可堪凭眺，临风吹彻长笛。"
        ], 
        "title": "念奴娇 陶然亭秋望", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "困人天气，听声声杜宇，送春时节。", 
            "自是彩云吹易散，早向枝头消歇。", 
            "风雨无情，韶华似梦，草草过三月。", 
            "残英难绾，柳丝多化香雪。", 
            "堪叹瘦尽诗魂，绮窗病起，忍见春光别。", 
            "断粉零朱飘泊感，独把花锄凄绝。", 
            "香土埋愁，纱囊贮恨，和泪凝成血。", 
            "此时幽怨，只伊鹦鹉能说。"
        ], 
        "title": "念奴娇 题葬花图", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "小院梅梢开雪又。", 
            "索笑闲吟，雅爱巡檐后。", 
            "苔径疏疏香暗透。", 
            "有人悄立黄昏后。", 
            "淡月空濛云影逗。", 
            "梦杳罗浮，料峭寒侵袖。", 
            "春色年年还似旧。", 
            "东风知否人怜瘦。"
        ], 
        "title": "黄金缕 题梅边美人纨扇", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "杏半含红柳半烟。", 
            "迟迟晓日压雕栏。", 
            "梦回斗室篆香残。", 
            "乍暖乍寒初永昼，忽阴忽霁困人天。", 
            "东风料峭懒钩帘。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "几番风信。", 
            "又是残春近。", 
            "病起心情岑寂甚。", 
            "赢得带围宽尽。", 
            "日长倦理瑶徽。", 
            "一帘烟雨霏霏。", 
            "寄语春元如客，杜鹃莫更催归。"
        ], 
        "title": "清平乐", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "海棠枝上春欲暮。", 
            "吹尽几番风。", 
            "一年好景，花朝草草，寒食匆匆。", 
            "困人天气，雨收苔径，云淡长空。", 
            "流莺啼老，落红庭院，飞絮帘栊。"
        ], 
        "title": "青衫湿", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "疏窗小篆袅丝丝。", 
            "风劲卷帘迟。", 
            "淡日笼云，远山衔雪，又是岁寒时。", 
            "闲吟索笑巡檐畔，幽趣有谁知。", 
            "无限寒香，一番春信，先上早梅枝。"
        ], 
        "title": "小阑干", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "病怀懒更理桐丝。", 
            "斗室梦回迟。", 
            "最是严寒，偏难将息，风雪小春时。", 
            "日光弹指斜阳近，花外影先知。", 
            "独坐虚窗，拥炉闲听，冻雀噪寒枝。"
        ], 
        "title": "小阑干", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "满径烟云，一天暝色。", 
            "含愁独傍湖山立。", 
            "也应有泪洒风前，湘江旧恨空陈迹。", 
            "翠袖寒生，苔阴露湿。", 
            "阑干几曲玲珑碧。", 
            "疏枝倚遍总无言，此时心绪无人识。"
        ], 
        "title": "柳长春 题日暮倚修竹图", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "堪爱南园春色妍。", 
            "徘徊香径独留连。", 
            "娇黄嫩绿戏翩跹。", 
            "最是东风吹易老，谢家池馆更堪怜。", 
            "缠绵幽梦落花天。"
        ], 
        "title": "浣溪沙 题蝴蝶便面", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "料峭春寒透素绡。", 
            "困人天气正无聊。", 
            "小窗一缕篆烟消。", 
            "出谷莺儿频唤梦，窥帘燕子又营巢。", 
            "廉纤细雨近花朝。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "可奈东风。", 
            "韶华吹老，节序频更。", 
            "今夜花朝，来宵寒食，后日清明。", 
            "哪堪细雨黄昏。", 
            "正剪烛、西窗独听。", 
            "冷湿花魂，惊残蝶梦，滴碎蕉声。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "怕说寻芳消永昼。", 
            "又是黄昏后。", 
            "宝鸭懒添香，独检芸奁，往事思量否。", 
            "满怀愁思浓于酒。", 
            "泪早盈罗袖。", 
            "灯烬梦无成，花影沉沉，帘幕东风透。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "凤炬尚留残泪，鸭炉犹袅馀香。", 
            "鸟声惊起江南梦，檐额透晴光。", 
            "淡淡烟笼竹径，霏霏露湿花房。", 
            "粉须闲数芳丛里，蝴蝶上钗梁。"
        ], 
        "title": "锦堂春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "竹馆香销，绿窗梦断，嫩寒如许。", 
            "倦整鸾钗，闲调筝鸟，教尽新吟句。", 
            "又恐韶华容易去，撩起春愁绪。", 
            "无聊却被，半帘花雾，吹落丝丝雨。"
        ], 
        "title": "留春令", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "灯昏香烬。", 
            "屏掩帘垂，霜风划地凄紧。", 
            "冷落东篱，还是送秋将近。", 
            "忽听数声哀雁，下虚窗、一行云影。", 
            "似怨语，感离魂、过尽也无乡信。", 
            "月浸寒塘烟暝。", 
            "叹孤飞、断苇欲栖难温。", 
            "水远天长，博得雪泥纤印。", 
            "歧途更怜矰缴，望关山、偏多别恨。", 
            "又几度，警愁暝、清泪独揾。"
        ], 
        "title": "声声慢 闻雁", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "绿阴凉月暗。", 
            "风帘欲下，纱笼初捲。", 
            "病起支离，瘦影怕教重见。", 
            "红豆珠光一点，系多少、春愁秋怨。", 
            "思无限。", 
            "香残漏尽，酒阑歌散。", 
            "曾记旧日兰闺，正刻烛分题，尚嫌宵短。", 
            "争似而今，只解照人肠断。", 
            "况对疏窗冷雨，更独倚、熏篝挑倦。", 
            "乡梦远。", 
            "心绪落花零乱。"
        ], 
        "title": "玉漏迟 咏灯", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "疏阴月上垂檐树，冷浸绿窗深处。", 
            "小篆香萦，画屏烛冷，一片秋心难诉。", 
            "流光暗数。", 
            "忆缬翠簪红，柳桥莲浦。", 
            "回首东风，岁华草草竟虚度。", 
            "霜天更闻雁语，又残宵唤起，羁恨如许。", 
            "阶叶凋黄，篱枝剪碧，怕说飘零秋去。", 
            "凄凉别绪。", 
            "叹春梦无痕，渺然难据。", 
            "往事思量，似轻烟断雨。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "伤离绪。", 
            "断肠句。", 
            "病里凄凉送秋去。", 
            "懒巡檐。", 
            "怕凭栏。", 
            "灯移虚幌，月下重帘。", 
            "恹。", 
            "恹。", 
            "愁似茧。", 
            "眉如绾。", 
            "难道今生终莫展。", 
            "漏将残。", 
            "泪空弹。", 
            "梦随香断，心共灰寒。", 
            "潸。", 
            "潸。"
        ], 
        "title": "惜分钗", 
        "type": "词", 
        "yun": null
    }, 
    {
        "author": "曹铭彝", 
        "era": "清", 
        "subtype": "五言律诗", 
        "text": [
            "离乡才十日，已动故园思。", 
            "始信居家乐，方知作宦痴。", 
            "孤灯遥夜耿，新月半窗窥。", 
            "最喜三更梦，喃喃听诵诗。"
        ], 
        "title": "送达儿应秋试忆孙增寿有作", 
        "type": "律诗", 
        "yun": "支"
    }, 
    {
        "author": "曹铭彝", 
        "era": "清", 
        "subtype": "七言律诗", 
        "text": [
            "独坐幽斋夜寂寥，满阶黄叶响萧萧。", 
            "三更风雨孤檠暗，万里关河一梦遥。", 
            "雁信祇今沉客路，乡心况复繫深宵。", 
            "窗前多少增愁处，点点声声滴绿蕉。"
        ], 
        "title": "时在京邸雨夜感怀", 
        "type": "律诗", 
        "yun": "萧"
    }, 
    {
        "author": "曹铭彝", 
        "era": "清", 
        "subtype": "七言律诗", 
        "text": [
            "陆沈世务易成嗟，克复神州再造家。", 
            "枉属模棱苏味道，更无痛哭买长沙。", 
            "上方高谊酬良犬，当道殷忧式怒蛙。", 
            "闻说和亲非国辱，宰臣循例罢珠厓。"
        ], 
        "title": "新秋杂感四首 其一", 
        "type": "律诗", 
        "yun": null
    }, 
    {
        "author": "曹铭彝", 
        "era": "清", 
        "subtype": "七言律诗", 
        "text": [
            "瓣香谁也奉湘阴，独立苍茫感嗣音。", 
            "争币外庭伸士节，裹尸辽海见臣心。", 
            "论缘正本恩江总，谋及平吴负郭钦。", 
            "此往若为天下计，百年应有异苔岑。"
        ], 
        "title": "新秋杂感四首 其二", 
        "type": "律诗", 
        "yun": "侵"
    }, 
    {
        "author": "曹铭彝", 
        "era": "清", 
        "subtype": "七言律诗", 
        "text": [
            "肝胆何曾旗介藩，每从授甲病乘轩。", 
            "枯鱼乞解昆明索，处虱同嗟小阮裈。", 
            "更向伊川悲野祭，今闻濮上效夷言。", 
            "请缨南越寻常事，指望终军叩九阍。"
        ], 
        "title": "新秋杂感四首 其三", 
        "type": "律诗", 
        "yun": "元"
    }, 
    {
        "author": "曹铭彝", 
        "era": "清", 
        "subtype": "七言律诗", 
        "text": [
            "鹈鴂先鸣萎众芳，好音空复系潇湘。", 
            "昏灯院宇苔花湿，暮雨山桥木叶荒。", 
            "前代不群谋鸷鸟，几人先戒得鸾皇。", 
            "女媭野庙秋风泪，数断砧声已渺茫。"
        ], 
        "title": "新秋杂感四首 其四", 
        "type": "律诗", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "开辟鸿蒙，谁为情种？", 
            "都只为风月情浓。", 
            "奈何天，伤怀日，寂寥时，试遣愚衷。", 
            "因此上演出这悲金悼玉的“红楼梦。”"
        ], 
        "title": "红楼梦十二曲 其一 引子", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "都道是金玉良缘，俺只念木石前盟。", 
            "空对着山中高士晶莹雪，终不忘世外仙姝寂寞林。", 
            "叹人间美中不足今方信。", 
            "纵然是齐眉举案，到底意难平。"
        ], 
        "title": "红楼梦十二曲 其二 终身误", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "一个是阆苑仙葩，一个是美玉无瑕。", 
            "若说没奇缘，今生偏又遇着他；", 
            "若说有奇缘，如何心事终虚话？", 
            "一个枉子嗟呀，一个空劳牵挂。", 
            "一个是水中月，一个是镜中花。", 
            "想眼中能有多少泪珠儿，怎禁得秋流到冬，春流到夏！"
        ], 
        "title": "红楼梦十二曲 其三 枉凝眉", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "喜荣华正好，恨无常又到，眼睁睁把万事全抛，荡悠悠芳魂销耗。", 
            "望家乡路远山高。", 
            "故向爹娘梦里相寻告：儿命已入黄泉，天伦呵，须要退步抽身早！"
        ], 
        "title": "红楼梦十二曲 其四 恨无常", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "一帆风雨路三千，把骨肉家园，齐来抛闪。", 
            "恐哭损残年，告爹娘休把儿悬念。", 
            "自古穷通皆有定，离合岂无缘？", 
            "从今分两地，各自保平安。", 
            "奴去也，莫牵连！"
        ], 
        "title": "红楼梦十二曲 其五 分骨肉", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "襁褓中，父母叹双亡。", 
            "纵居那绮罗丛中谁知娇养？", 
            "幸生来英豪阔大宽宏量，从未将儿女私情，略萦心上。", 
            "好一似霁月光风耀玉堂。", 
            "厮配得才貌仙郎，博得个地久天长，准折得幼年时坎坷形状。", 
            "终久是云散高唐，水涸湘江。", 
            "这是尘寰中消长数应当，何必枉悲伤？"
        ], 
        "title": "红楼梦十二曲 其六 乐中悲", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "气质美如兰，才华馥比仙。", 
            "天生成孤僻人皆罕。", 
            "你道是啖肉食腥膻，视绮罗俗厌；", 
            "却不知好高人愈妒，过洁世同嫌。", 
            "可叹这青灯古殿人将老，辜负了红粉朱楼春色阑，到头来依旧是风尘肮脏违心愿。", 
            "好一似无瑕白玉遭泥陷，又何须王孙公子叹无缘？"
        ], 
        "title": "红楼梦十二曲 其七 世难容", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "中山狼，无情兽，全不念当日根由。", 
            "一味的娇奢淫荡贪欢媾。", 
            "觑着那侯门艳质同蒲柳，作贱的公府千金似下流。", 
            "叹芳魂艳魄，一载荡悠悠。"
        ], 
        "title": "红楼梦十二曲 其八 喜冤家", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "将那三春勘破，桃红柳绿待如何？", 
            "把这韶华打灭，觅那清淡天和。", 
            "说什么天上夭桃盛，云中杏蕊多，到头来谁见把秋挨过？", 
            "则看那白杨村里人呜咽，青枫林下鬼吟哦，更兼着连天衰草遮坟墓。", 
            "这的是昨贫今富人劳碌，春荣秋谢花折磨。", 
            "似这般生关死劫谁能躲？", 
            "闻说道西方宝树唤婆娑，上结着长生果。"
        ], 
        "title": "红楼梦十二曲 其九 虚花悟", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "机关算尽太聪明，反算了卿卿性命。", 
            "生前心已碎，死后性空灵。", 
            "家富人宁，终有个家亡人散各奔腾。", 
            "枉费了意悬悬半世心，好一似荡悠悠三更梦。", 
            "急喇喇似大厦倾，昏惨惨似灯将尽。", 
            "呀！", 
            "一场欢喜忽悲辛，叹人世终难定！"
        ], 
        "title": "红楼梦十二曲 其十 聪明累", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "留馀庆，留馀庆，忽遇恩人；", 
            "幸娘亲，幸娘亲，积得阴功。", 
            "劝人生济困扶穷，休以俺那爱银钱忘骨肉的狠舅奸兄。", 
            "正是乘除加减，上有苍穹！"
        ], 
        "title": "红楼梦十二曲 其十一 留馀庆", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "镜里恩情，更那堪梦里功名！", 
            "那美韶华去之何迅，再休提绣帐鸳衾。", 
            "只这戴朱冠披凤袄，也抵不了无常性命。", 
            "虽说是人生莫受老来贫，也须要阴骘积儿孙。", 
            "气昂昂头戴簪缨，光灿灿胸悬金印。", 
            "威赫赫爵禄高登，昏惨惨黄泉路近！", 
            "问古来将相可还存？也只是虚名儿后人钦敬。"
        ], 
        "title": "红楼梦十二曲 其十二 晚韶华", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "画梁春尽落香尘。", 
            "擅风情，秉月貌，便是败家的根本。", 
            "箕裘颓堕皆从敬，家事消亡首罪宁。", 
            "宿孽总因情！"
        ], 
        "title": "红楼梦十二曲 其十三 好事终", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "为官的家业凋零，富贵的金银散尽。", 
            "有恩的死里逃生，无情的分明报应。", 
            "欠命的命已还，欠泪的泪已尽：冤冤相报自非轻，分离聚合皆前定。", 
            "欲知命短问前生，老来富贵也真侥幸。", 
            "看破的遁入空门，痴迷的枉送了性命。", 
            "好一似食尽鸟投林，落了片白茫茫大地真干净！"
        ], 
        "title": "红楼梦十二曲 收尾 其十四 飞鸟各投林", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "无我原非你，从他不解伊。", 
            "肆行无碍凭来去。", 
            "茫茫着甚悲愁喜？", 
            "纷纷说甚亲疏密。", 
            "从前碌碌却因何，到如今，回头试想真无趣！"
        ], 
        "title": "寄生草", 
        "type": "曲", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "假作真时真亦假，无为有处有还无。"
        ], 
        "title": "太虚幻境对联", 
        "type": "句", 
        "yun": "虞"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "幽微灵秀地，无可奈何天。"
        ], 
        "title": "仙宫房内对联", 
        "type": "句", 
        "yun": "先"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "世事洞明皆学问，人情练达即文章。"
        ], 
        "title": "宁府上房对联", 
        "type": "句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "偶因一着错，便为人上人。"
        ], 
        "title": "娇杏赞", 
        "type": "句", 
        "yun": "真"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "三春过后诸芳尽，各自须寻各自门。"
        ], 
        "title": "梦秦氏赠言", 
        "type": "句", 
        "yun": "元"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "身后有余忘缩手，眼前无路想回头。"
        ], 
        "title": "智通寺对联", 
        "type": "句", 
        "yun": "尤"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "春恨秋悲皆自惹，花容月貌为谁妍。"
        ], 
        "title": "薄命司对联", 
        "type": "句", 
        "yun": "先"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "枉自温柔和顺，空云似桂如兰。", 
            "堪羡优伶有富，谁知公子无缘。"
        ], 
        "title": "金陵十二钗又副册 袭人", 
        "type": "六言诗", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "南面而望，北面而朝。", 
            "象忧亦忧，象喜亦喜。", 
            "打一用物。"
        ], 
        "title": "元宵灯谜", 
        "type": "四言诗", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "空挂纤纤缕，徒垂络络丝。", 
            "也难绾系也难羁，一任东西南北各分离。", 
            "落去君休惜，飞来我自知。", 
            "莺愁蝶倦晚芳时，纵是明春再见隔年期！"
        ], 
        "title": "南柯子", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "随身伴，独自意绸缪。", 
            "谁料风波平地起，顿教躯命即时休。", 
            "孰与话轻柔？", 
            "东逝水，无复向西流。", 
            "想象更无怀梦草，添衣还见翠云裘。", 
            "脉脉使人愁！"
        ], 
        "title": "望江南", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "白玉堂前春解舞，东风卷得均匀。", 
            "蜂团蝶阵乱纷纷：几曾随逝水？", 
            "岂必委芳尘？", 
            "万缕千丝终不改，任他随聚随分。", 
            "韶华休笑本无根：好风凭借力，送我上青云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "无故寻愁觅恨，有时似傻如狂。", 
            "纵然生得好皮囊，腹内原来草莽。", 
            "潦倒不通世务，愚顽怕读文章。", 
            "行为偏僻性乖张，那管世人诽谤！"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "富贵不知乐业，贫穷难耐凄凉。", 
            "可怜辜负好韶光，于国于家无望。", 
            "天下无能第一，古今不肖无双。", 
            "寄言纨绔与膏粱：莫效此儿形状！"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "粉堕百花州，香残燕子楼。", 
            "一团团逐对成逑。", 
            "飘泊亦如人命薄，空缱绻，说风流。", 
            "草木也知愁，韶华竟白头！", 
            "叹今生谁舍谁收？", 
            "嫁与东风春不管，凭尔去，忍淹留。"
        ], 
        "title": "唐多令", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "朝扣富儿门，富儿犹未足。", 
            "虽无千金酬，嗟彼胜骨肉。"
        ], 
        "title": "第六回回前诗", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "阶下儿童仰面时，清明妆点最堪宜。", 
            "游丝一断浑无力，莫向东风怨别离。", 
            "打一玩物。"
        ], 
        "title": "元宵灯谜", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "天运无功理不穷，有功无运也难逢。", 
            "因何镇日纷纷乱，因为阴阳数不通。", 
            "打一物。"
        ], 
        "title": "元宵灯谜", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "有眼无珠腹内空，荷花出水喜相逢。", 
            "梧桐叶落分离别，恩爱夫妻不到冬。", 
            "打一用物。"
        ], 
        "title": "元宵灯谜", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "朝罢谁携两袖烟？琴边衾里无两缘。", 
            "哓筹不用鸡人报，五更无烦侍女添。", 
            "焦首朝朝还暮暮，煎心日日复年年。", 
            "光阴荏苒须当惜，风月阴晴任变迁。"
        ], 
        "title": "元宵灯谜", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "能使妖魔胆尽催，身如束帛气如雷。", 
            "一声震得人方恐，回首相看已是灰。", 
            "打一玩物。"
        ], 
        "title": "元宵灯谜", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "世人都晓神仙好，惟有功名忘不了！", 
            "古今将相在何方？荒冢一堆草没了。", 
            "世人都晓神仙好，只有金银忘不了！", 
            "终朝只恨聚无多，及到多时眼闭了。", 
            "世人都晓神仙好，只有姣妻忘不了！", 
            "君生日日说恩情，君死又随人去了。", 
            "世人都晓神仙好，只有儿孙忘不了！", 
            "痴心父母古来多，孝顺儿孙谁见了？"
        ], 
        "title": "好了歌", 
        "type": "古风", 
        "yun": "筱"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "陋室空堂，当年笏满床；", 
            "衰草枯杨，曾为歌舞场。", 
            "蛛丝儿结满雕梁，绿纱今又糊在蓬窗上。", 
            "说什么脂正浓，粉正香，如何两鬓又成霜？", 
            "昨日黄土陇头送白骨，今宵红灯帐底卧鸳鸯。", 
            "金满箱，银满箱，展眼乞丐人皆谤。", 
            "正叹他人命不长，那知自己归来丧！", 
            "训有方，保不定日后作强梁。", 
            "择膏粱，谁承望流落在烟花巷！", 
            "因嫌纱帽小，致使锁枷杠。", 
            "昨怜破袄寒，今嫌紫蟒长：乱烘烘你方唱罢我登场，反认他乡是故乡。", 
            "甚荒唐，到头来都是为他人作嫁衣裳！"
        ], 
        "title": "好了歌注", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "霁月难逢，彩云易散。", 
            "心比天高，身为下贱。", 
            "风流灵巧招人怨。", 
            "寿夭多因诽谤生，多情公子空牵念！"
        ], 
        "title": "金陵十二钗又副册 晴雯", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "富贵又如何？襁褓之间父母违。", 
            "展眼吊斜辉，湘江水逝楚云飞。"
        ], 
        "title": "金陵十二钗正册 史湘云", 
        "type": "古风", 
        "yun": "微"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "桃李春风结子完，到头谁似一盆兰。", 
            "如冰水好空相妒，枉与他人作笑谈。"
        ], 
        "title": "金陵十二钗正册 李纨", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "情天情海幻情深，情既相逢必主淫。", 
            "漫言不肖皆荣出，造衅开端实在宁。"
        ], 
        "title": "金陵十二钗正册 秦可卿", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "秋花惨淡秋草黄，耿耿秋灯秋夜长。", 
            "已觉秋窗秋不尽，那堪风雨助凄凉！", 
            "助秋风雨来何速！惊破秋窗秋梦绿。", 
            "抱得秋情不忍眠，自向秋屏移泪烛。", 
            "泪烛摇摇爇短檠，牵愁照恨动离情。", 
            "谁家秋院无风入？何处秋窗无雨声？", 
            "罗衾不奈秋风力，残漏声催秋雨急。", 
            "连宵脉脉复飕飕，灯前似伴离人泣。", 
            "寒烟小院转萧条，疏竹虚窗时滴沥。", 
            "不知风雨几时休，已教泪洒窗纱湿。"
        ], 
        "title": "秋窗风雨夕", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "桃花帘外东风软，桃花帘内晨妆懒：帘外桃花帘内人，人与桃花隔不远；", 
            "东风有意揭帘栊，花欲窥人帘不卷。", 
            "桃花帘外开仍旧，帘中人比桃花瘦；", 
            "花解怜人花也愁，隔帘消息风吹透。", 
            "风透湘帘花满庭，庭前春色倍伤情：闲苔院落门空掩，斜日栏杆人自凭。", 
            "凭栏人向东风泣，茜裙偷傍桃花立；", 
            "桃花桃叶乱纷纷，花绽新红叶凝碧。", 
            "雾裹烟封一万株，烘楼照壁红模糊。", 
            "天机烧破鸳鸯锦，春酣欲醒移珊枕。", 
            "侍女金盆进水来，香泉影蘸胭脂冷；", 
            "胭脂鲜艳何相类，花之颜色人之泪。", 
            "若将人泪比桃花，泪自长流花自媚；", 
            "泪眼观花泪易干，泪干春尽花憔悴。", 
            "憔悴花遮憔悴人，花飞人倦易黄昏；", 
            "一声杜宇春归尽，寂寞帘栊空月痕！"
        ], 
        "title": "桃花行", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "花谢花飞花满天，红消香断有谁怜？", 
            "游丝软系飘春榭，落絮轻沾扑绣帘？", 
            "闺中女儿惜春暮，愁绪满怀无释处；", 
            "手把花锄出绣闺，忍踏落花来复去？", 
            "柳丝榆荚自芳菲，不管桃飘与李飞；", 
            "桃李明年能再发，明年闺中知有谁？", 
            "三月香巢已垒成，梁间燕子太无情！", 
            "明年花发虽可啄，却不道人去梁空巢也倾。", 
            "一年三百六十日，风刀霜剑严相逼；", 
            "明媚鲜妍能几时，一朝飘泊难寻觅。", 
            "花开易见落难寻，阶前闷杀葬花人；", 
            "独倚花锄泪暗洒，洒上空枝见血痕。", 
            "杜鹃无语正黄昏，荷锄归去掩重门；", 
            "青灯照壁人初睡，冷雨敲窗被未温。", 
            "为奴底事倍伤神，半为怜春半恼春：怜春忽至恼忽去，至又无言去不闻。", 
            "昨宵庭外悲歌发，知是花魂与鸟魂？", 
            "花魂鸟魂总难留，鸟自无言花自羞；", 
            "愿奴胁下生双翼，随花飞到天尽头。", 
            "天尽头，何处有香丘？", 
            "未若锦囊收艳骨，一抔净土掩风流；", 
            "质本洁来还洁去，强于污淖陷渠沟。", 
            "尔今死去侬收葬，未卜侬身何日丧？", 
            "侬今葬花人笑痴，他年葬侬知是谁？", 
            "试看春残花渐落，便是红颜老死时；", 
            "一朝春尽红颜老，花落人亡两不知！"
        ], 
        "title": "葬花吟", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "其一：眼空蓄泪泪空垂，暗洒闲抛却为谁？", 
            "尺幅鲛绡劳解赠，叫人焉得不伤悲！", 
            "其二：抛珠滚玉只偷潸，镇日无心镇日闲。", 
            "枕上袖边难拂拭，任他点点与斑斑。", 
            "其三：彩线难收面上珠，湘江旧迹已模糊。", 
            "窗前亦有千竿竹，不识香痕渍也无？"
        ], 
        "title": "题帕三绝句", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "风萧萧兮秋气深，美人千里兮独沉吟。", 
            "望故乡兮何处？倚桂杆兮涕沾襟。"
        ], 
        "title": "琴曲四章 其一", 
        "type": "古风", 
        "yun": "侵"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "山迢迢兮水长，照轩窗兮明月光。", 
            "耿耿不寐兮银河渺茫，罗衫怯怯兮风露凉。"
        ], 
        "title": "琴曲四章 其二", 
        "type": "古风", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "子之遭兮不自由，予之遇兮多烦忧。", 
            "之子与我兮心焉相投，思古人兮俾无尤。"
        ], 
        "title": "琴曲四章 其三", 
        "type": "古风", 
        "yun": "尤"
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "人生斯世兮如轻尘，天上人间兮感夙因。", 
            "感夙因兮不可惙，素心如何天上月！"
        ], 
        "title": "琴曲四章 其四", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "两弯似蹙非蹙肙烟眉，一双似喜非喜含露目。", 
            "态生两靥之愁，娇袭一身之病。", 
            "泪光点点，娇喘微微。", 
            "娴静时如姣花照水，行动处似弱柳扶风。", 
            "心较比干多一窍，病如西子胜三分。"
        ], 
        "title": "赞林黛玉", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "方离柳坞，乍出花房。", 
            "但行处，鸟惊庭树；", 
            "将到时，影度回廊。", 
            "仙袂乍飘兮，闻麝兰之馥郁；", 
            "荷衣欲动兮，听环佩之铿锵。", 
            "靥笑春桃兮，云堆翠髻；", 
            "唇绽樱颗兮，榴齿含香。", 
            "纤腰之楚楚兮，回风舞雪；", 
            "珠翠之辉辉兮，满额鹅黄。", 
            "出没花间兮，宜嗔宜喜；", 
            "徘徊池上兮，若飞若扬。", 
            "蛾眉颦笑兮，将言而未语；", 
            "莲步乍移兮，待止而欲行。", 
            "羡彼之良质兮，冰清玉润；", 
            "羡彼之华服兮，闪灼文章。", 
            "爱彼之貌容兮，香培玉琢；", 
            "美彼之态度兮，凤翥龙翔。", 
            "其素若何？", 
            "春梅绽雪。", 
            "其洁若何，秋菊被霜。", 
            "其静若何，松生空谷。", 
            "其艳若何，霞映澄塘。", 
            "其文若何，龙游曲沼。", 
            "其神若何，月射寒江。", 
            "应惭西子，实愧王嫱。", 
            "奇矣哉！", 
            "生于孰地，来自何方？", 
            "信矣乎！", 
            "瑶池不二，紫府无双。", 
            "果何人哉？", 
            "如斯之美也！"
        ], 
        "title": "警幻仙姑赋", 
        "type": "古风", 
        "yun": null
    }, 
    {
        "author": "曹雪芹", 
        "era": "清", 
        "subtype": null, 
        "text": [
            "厚地高天，堪叹古今情不尽，痴男怨女，可怜风月债难偿。"
        ], 
        "title": "孽海情天对联", 
        "type": "古风", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "切切凄凄，萧萧瑟瑟，听来都是酸辛。", 
            "一种无聊，能消几个黄昏。", 
            "梧桐洒泪芭蕉响，卷芳心、百结难分。", 
            "且挑灯，起作秋诗，独抱吟身。", 
            "那能忘却当时景，记连床絮语，忒煞温存。", 
            "好梦难留，休言影事前尘。", 
            "伊凉吟罢离骚曲，倚屏山、只哭灵均。", 
            "冷清清，默坐思量，尽够销魂。"
        ], 
        "title": "高阳台 秋窗风雨图", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "检点残书卷，想从前、琐窗吟句，闲情自遣。", 
            "仿宋摹唐凄艳绝，字字泪珠红泫。", 
            "便做尽、春蚕丝茧。", 
            "犹记妆前曾问字，到而今、终悔因缘浅。", 
            "心上恨，几时展。", 
            "开函一纸聪明显。", 
            "认玲珑，簪花妙格，寿萱书扁。", 
            "不道残年多变幻，转瞬浮云苍犬。", 
            "算薄命、诗人不免。", 
            "剩有零星珠玉在，付梓人、拼把春衫典。", 
            "诗细校，夜灯剪。"
        ], 
        "title": "金缕曲 题素姊遗稿，用秋水轩韵", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "一别西风憔悴尽，江头系马无人。", 
            "漫天飞絮冻烟昏。", 
            "归鸦三四点，风雪认孤村。", 
            "瘦损腰支非旧样，谁怜舞态温存。", 
            "笛声哀怨不堪论。", 
            "好留蛮样在，重斗小眉痕。"
        ], 
        "title": "临江仙 寒柳", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "深院锁葳蕤。", 
            "六幅帘垂。", 
            "金炉寒了兽烟微。", 
            "今夜新霜鸳瓦重，须要添衣。", 
            "心事总凄迷。", 
            "恨缕愁丝。", 
            "兰釭风闪一花低。", 
            "除却梅花除却月，更有谁知。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "独自背窗纱，听尽风和雨。", 
            "新燕一双双，飞过楼头去。", 
            "杨柳绿堆烟，帘幕无重数。", 
            "不见捲帘人，添得伤心处。"
        ], 
        "title": "生查子", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "兰月如烟。", 
            "夜深人静，凉露涓涓。", 
            "一摺朱栏，几竿翠竹，倩影堪怜。", 
            "盈盈小立风前。", 
            "病新起、钗横髻偏。", 
            "淡墨裙儿，褪红衫子，画里婵娟。"
        ], 
        "title": "柳梢青 题竹林仕女图", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "愁。", 
            "未到秋时心已秋。", 
            "非关病，常自蹙眉头。"
        ], 
        "title": "十六字令 和二波轩韵", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "眼看春去。", 
            "便自愁如许。", 
            "窗外鹧鸪啼不住，日日风风雨雨。", 
            "晓来梳洗都慵。", 
            "怯寒下了帘栊。", 
            "帘底落花如梦，有谁解惜残红。"
        ], 
        "title": "清平乐", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "一别经年矣。", 
            "问黄泉、芳魂缥缈，与谁相倚。", 
            "剪纸招来招未得，空对冷清清地。", 
            "更觉得、埋愁无计。", 
            "悔不当初休识面，到而今、少了伤心事。", 
            "挥洒尽，两行泪。", 
            "今宵我已拚憔悴。", 
            "况又是、敲窗风雨，助人闷意。", 
            "怎及软红尘里客，终日醉生梦死。", 
            "浑莫解、相思滋味。", 
            "若解相思多薄命，道君生、也受情痴累。", 
            "知己感，一而已。"
        ], 
        "title": "金缕曲 芝姊周期有感", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "风雨敲帘响，黄昏倚枕听。", 
            "一番淅沥一番停。", 
            "不道秋声似此、太零星。", 
            "弄瞑灯如豆，浇愁酒欠灵。", 
            "吟虫况复近纱棂。", 
            "搅得今宵玉漏、也无凭。"
        ], 
        "title": "风蝶令 疏雨酿愁，孤灯吊影，以写幽。", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "睡起惺忪强自支。", 
            "几多愁绪没人知。", 
            "欲寻残梦立斜晖。", 
            "碧树雨馀莺乱语，绣帘风软燕低飞。", 
            "雏晴天气养花时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "纱窗几阵尖风冷。屏山扶上孤灯影。", 
            "梦短觉宵长。金炉袅细香。", 
            "凄凉人忆旧。病怯腰肢瘦。", 
            "月印小阑干。雁声云外寒。"
        ], 
        "title": "菩萨蛮 秋夜用朱淑真韵", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "江南烽火连天炽，移家鹿门深处。", 
            "落拓青衫，凄迷红泪，还读兰成词赋。", 
            "萧萧乱舞。", 
            "剩落叶西风，几株枯树。", 
            "门掩黄昏，一灯挑尽冷吟苦。", 
            "小窗闲坐抱膝，离骚披半帙，魂断如许。", 
            "欧子秋声，白公长恨，并作今宵愁绪。", 
            "零砧碎杵。", 
            "更瑟瑟飞来，和成凄楚。", 
            "掩卷伤心，又听山鬼语。"
        ], 
        "title": "台城路 题吕箫史一凤秋夜读书图", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "银鸭炉熏心字焦。", 
            "瘦吟烛底苦无聊。", 
            "怕翻乐府凄凉曲，念到家山泪暗抛。", 
            "身世感，等萍飘，萧萧几叶响芭蕉。", 
            "今宵秋雨纱窗里，梦断松陵十四桥。"
        ], 
        "title": "鹧鸪天 题莘溪凌荫周萍游词", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "院宇萧条，美人何处，肠断黄昏片月。", 
            "谁吊芳妍，枝上数声啼鴃。", 
            "依约似、亸袖来耶，悄地共、华灯明灭。", 
            "影亭亭、小立苍苔，乍惊清露更凄绝。", 
            "东风轻飏似许，寻偏阑干，只有半庭春雪。", 
            "淡雾空濛，误却栖香胡蝶。", 
            "但一缕、萦住湘云，扶不起、珊珊瘦骨。", 
            "还只怕、玉笛吹残，乱愁千万叠。"
        ], 
        "title": "绮罗香 梅魂", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "落花春去黄梅又，乍暖还寒。", 
            "乍暖还寒。", 
            "此际教人将息难。", 
            "忘忧何处寻萱草，倚遍阑干，拍遍阑干。", 
            "心绪凄迷祗剩酸。"
        ], 
        "title": "采桑子", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "疏帘低卷。每看妆台匀素面。", 
            "怕记从前。旧事凄迷梦似烟。", 
            "相思一盒。临别盈盈持赠物。", 
            "玉手亲封。犹带脂痕与唾绒。"
        ], 
        "title": "减兰 和素姊双侬妆楼作 其一", 
        "type": "词", 
        "yun": null
    }, 
    {
        "author": "曹景芝", 
        "era": "清", 
        "subtype": null, 
        "text": [
            "凄凉庭院。", 
            "落叶残红阶下满。", 
            "壁上笼纱。", 
            "细小簪花尘半遮。", 
            "垂杨几树。", 
            "记得寻常吟咏处。", 
            "今日愁边，无限销魂忆翠钿。"
        ], 
        "title": "减兰 和素姊双侬妆楼作 其二", 
        "type": "词", 
        "yun": null
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "势败休云贵，家亡莫论亲。", 
            "偶因济村妇，巧得遇恩人。"
        ], 
        "title": "金陵十二钗正册 巧姐", 
        "type": "绝句", 
        "yun": "真"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "欲洁何曾洁，云空未必空。", 
            "可怜金玉质，终陷淖泥中。"
        ], 
        "title": "金陵十二钗正册 妙玉", 
        "type": "绝句", 
        "yun": "东"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "子系中山狼，得志便猖狂。", 
            "金闺花柳质，一载赴黄粱。"
        ], 
        "title": "金陵十二钗正册 贾迎春", 
        "type": "绝句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "春梦随云散，飞花逐水流。", 
            "寄言众儿女，何必觅闲愁。"
        ], 
        "title": "春梦歌", 
        "type": "绝句", 
        "yun": "尤"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "豪华虽足羡，离别却难堪。", 
            "博得虚名在，谁人识苦甘？"
        ], 
        "title": "第十七回回前诗", 
        "type": "绝句", 
        "yun": "覃"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "一步行来错，回头已百年。", 
            "古今风月鉴，多少泣黄泉。"
        ], 
        "title": "第十三回回前诗", 
        "type": "绝句", 
        "yun": "先"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "捐躯报国恩，未报身犹在。", 
            "眼底物多情，君恩或可待。"
        ], 
        "title": "第四回回前诗", 
        "type": "绝句", 
        "yun": "贿"
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "满纸荒唐言，一把辛酸泪！", 
            "都云作者痴，谁解其中味？"
        ], 
        "title": "自题一绝（又名题石头记）", 
        "type": "绝句", 
        "yun": null
    }, 
    {
        "author": "曹雪芹", 
        "era": "清", 
        "subtype": "五言绝句", 
        "text": [
            "可叹停机德，堪怜咏絮才。", 
            "玉带林中挂，金簪雪里埋。"
        ], 
        "title": "金陵十二钗正册 钗、黛", 
        "type": "绝句", 
        "yun": null
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "时逢三五便团圆，满把晴光护玉栏。", 
            "天上一轮才捧出，人间万姓仰头看。"
        ], 
        "title": "对月寓怀", 
        "type": "绝句", 
        "yun": "寒"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "凡鸟偏从末世来，都知爱慕此生才。", 
            "一从二令三人木，哭向金陵事更哀。"
        ], 
        "title": "金陵十二钗正册 王熙凤", 
        "type": "绝句", 
        "yun": "灰"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "二十年来辨是非，榴花开处照官闱。", 
            "三春争及初春景，虎兔相逢大梦归。"
        ], 
        "title": "金陵十二钗正册 贾元春", 
        "type": "绝句", 
        "yun": "微"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "才自清明志自高，生于末世运偏消。", 
            "清明涕泣江边望，千里东风一梦遥！"
        ], 
        "title": "金陵十二钗正册 贾探春", 
        "type": "绝句", 
        "yun": "萧"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "勘破三春景不长，缁衣顿改昔年妆。", 
            "可怜绣户侯门女，独卧青灯古佛旁。"
        ], 
        "title": "金陵十二钗正册 惜春", 
        "type": "绝句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "根并荷花一茎香，平生遭际实堪伤。", 
            "自从两地生孤木，致使香魂返故乡。"
        ], 
        "title": "金陵十二钗副册 香菱", 
        "type": "绝句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "十二花容色最新，不知谁是惜花人。", 
            "相逢若问名何氏，家住江南姓本秦。"
        ], 
        "title": "第七回回前诗", 
        "type": "绝句", 
        "yun": "真"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "一局输赢料不真，香销茶尽尚逡巡。", 
            "欲知目下兴衰兆，须问旁观冷眼人。"
        ], 
        "title": "第二回回头诗", 
        "type": "绝句", 
        "yun": "真"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "古鼎新烹凤髓香，那堪翠斝贮琼浆。", 
            "莫言绮縠无风韵，试看金娃对玉郎。"
        ], 
        "title": "第八回回前诗", 
        "type": "绝句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "春因葳蕤拥绣衾，恍随仙子别红尘。", 
            "问谁幻入杂胥境，千古风流造孽人。"
        ], 
        "title": "第五回回前诗", 
        "type": "绝句", 
        "yun": "真"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "衔山抱水建来精，多少工夫筑始成。", 
            "天上人间诸景备，芳园应锡大观名。"
        ], 
        "title": "题大观园", 
        "type": "绝句", 
        "yun": "庚"
    }, 
    {
        "author": "曹雪芹", 
        "era": "清", 
        "subtype": "五言律诗", 
        "text": [
            "未卜三生愿，频添一段愁。", 
            "闷来时敛额，行去几回头。", 
            "自顾风前影，谁堪月下俦？", 
            "蟾光如有意，先上玉人楼。"
        ], 
        "title": "中秋对月有怀", 
        "type": "律诗", 
        "yun": "尤"
    }, 
    {
        "author": "曹雪芹", 
        "era": "清", 
        "subtype": "五言律诗", 
        "text": [
            "杏帘招客饮，在望有山庄。", 
            "菱荇鹅儿水，桑榆燕子梁。", 
            "一畦春韭绿，十里稻花香。", 
            "盛世无饥馁，何须耕织忙。"
        ], 
        "title": "杏帘在望", 
        "type": "律诗", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "五言律诗", 
        "text": [
            "深庭长日静，两两出婵娟。", 
            "绿蜡春犹卷，红妆夜未眠。", 
            "凭栏垂绛袖，倚石护青烟。", 
            "对立东风里，主人应解怜。"
        ], 
        "title": "怡红快绿", 
        "type": "律诗", 
        "yun": "先"
    }, 
    {
        "author": "曹雪芹", 
        "era": "清", 
        "subtype": "五言律诗", 
        "text": [
            "突兀倚苍穹，谁云巧妙工。", 
            "滴□岩已竭，神运□常空。", 
            "人入嵌□里，春归秋□中。", 
            "□翁何处在，孤塔凛高风。"
        ], 
        "title": "第六十四回回前诗", 
        "type": "律诗", 
        "yun": "东"
    }, 
    {
        "author": "曹雪芹", 
        "era": "清", 
        "subtype": "五言律诗", 
        "text": [
            "爱此一拳石，玲珑出自然。", 
            "溯源应太古，堕世又何年？", 
            "有志归完璞，无才去补天。", 
            "不求邀众赏，潇洒做顽仙。"
        ], 
        "title": "题自画石", 
        "type": "律诗", 
        "yun": "先"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "浮生着甚苦奔忙，盛席华筵终散场。", 
            "悲喜千般同幻渺，古今一梦尽荒唐。", 
            "漫言红袖啼痕重，更有情痴抱恨长。", 
            "字字看来皆是血，十年辛苦不寻常。"
        ], 
        "title": "回前诗", 
        "type": "律诗", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "欲讯秋情众莫知，喃喃负手叩东篱。", 
            "孤标傲世偕谁隐，一样花开为底迟？", 
            "圃露庭霜何寂寞，鸿归蛩病可相思？", 
            "休言举世无谈者，解语何妨片语时。"
        ], 
        "title": "问菊", 
        "type": "律诗", 
        "yun": "支"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "秋容浅淡映重门，七节攒成雪满盆。", 
            "出浴太真冰作影，捧心西子玉为魂。", 
            "晓风不散愁千点，宿雨还添泪一痕。", 
            "独倚画栏如有意，清砧怨笛送黄昏。"
        ], 
        "title": "咏白海棠", 
        "type": "律诗", 
        "yun": "元"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "珍重芳姿昼掩门，自携手瓮灌苔盆。", 
            "胭脂洗出秋阶影，冰雪招来露砌魂。", 
            "淡极始知花更艳，愁多焉得玉无痕。", 
            "欲偿白帝凭清洁，不语婷婷日又昏。"
        ], 
        "title": "咏白海棠", 
        "type": "律诗", 
        "yun": "元"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "蘅芷阶通萝薜门，也宜墙角也宜盆。", 
            "花因喜洁难寻偶，人为悲秋易断魂。", 
            "玉烛滴干风里泪，晶帘隔破月中痕。", 
            "幽情欲向嫦娥诉，无奈虚廊夜色昏。"
        ], 
        "title": "咏白海棠", 
        "type": "律诗", 
        "yun": "元"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "半卷湘帘半掩门，碾冰为土玉为盆。", 
            "偷来梨蕊三分白，借得梅花一缕魂。", 
            "月窟仙人缝缟袂，秋闺怨女拭啼痕。", 
            "娇羞默默同谁诉，倦倚西风夜已昏。"
        ], 
        "title": "咏白海棠", 
        "type": "律诗", 
        "yun": "元"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "斜阳寒草带重门，苔翠盈铺雨后盆。", 
            "玉是精神难比洁，雪为肌骨易销魂。", 
            "芳心一点娇无力，倩影三更月有痕。", 
            "莫谓缟仙能羽化，多情伴我咏黄昏。"
        ], 
        "title": "咏白海棠", 
        "type": "律诗", 
        "yun": "元"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "女娲炼石已荒唐，又向荒唐演大荒。", 
            "失去幽灵真境界，幻来亲就臭皮囊。", 
            "好知运败金无彩，堪叹时乖玉不光。", 
            "白骨如山忘姓氏，无非公子与红妆。"
        ], 
        "title": "嘲顽石幻相", 
        "type": "律诗", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "瓶供篱栽日日忙，折来休认镜中妆。", 
            "长安公子因花癖，彭泽先生是酒狂。", 
            "短鬓冷沾三径露，葛巾香染九秋霜。", 
            "高情不入时人眼，拍手凭他笑路旁。"
        ], 
        "title": "簪菊", 
        "type": "律诗", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言律诗", 
        "text": [
            "桂霭桐阴坐举殇，长安涎口盼重阳。", 
            "眼前道路无经纬，皮里春秋空黑黄。", 
            "酒未敌腥还用菊，性防积冷定须姜。", 
            "于今落釜成何益，月浦空余禾黍香。"
        ], 
        "title": "螃蟹咏", 
        "type": "律诗", 
        "yun": "阳"
    }, 
    {
        "author": "曹敬", 
        "era": "清", 
        "subtype": "七言绝句", 
        "text": [
            "何地幽清可纳凉，幽清无过绿荷塘。", 
            "微风拂袖秋先到，更有熏人一味香。"
        ], 
        "title": "赋得荷净纳凉时得凉字 其一", 
        "type": "绝句", 
        "yun": "阳"
    }, 
    {
        "author": "曹敬", 
        "era": "清", 
        "subtype": "七言绝句", 
        "text": [
            "荷花为壁水为乡，人坐其间不断香。", 
            "屏却尘氛消却暑，无风也觉自生凉。"
        ], 
        "title": "赋得荷净纳凉时得凉字 其二", 
        "type": "绝句", 
        "yun": "阳"
    }, 
    {
        "author": "曹敬", 
        "era": "清", 
        "subtype": "七言律诗", 
        "text": [
            "螺纹旋转水潆洄，取入坳堂似覆杯。", 
            "犀角同明陈斝爵，翠钿为饰配樽罍。", 
            "斛中量出添新黛，掌上擎来酌旧醅。", 
            "珠蚌玉珧罗海错，紫霞可许醉蓬莱。"
        ], 
        "title": "螺杯", 
        "type": "律诗", 
        "yun": "灰"
    }, 
    {
        "author": "曹敬", 
        "era": "清", 
        "subtype": "七言律诗", 
        "text": [
            "壮夫自有雄心在，小技区区怎肯为。", 
            "高祖提将三尺剑，班超投去一毛锥。", 
            "藩篱斥鴳真堪陋，篆刻雕虫不足奇。", 
            "他日侯封伸大志，定应功业冠当时。"
        ], 
        "title": "赋得壮夫不为小技得为字", 
        "type": "律诗", 
        "yun": "支"
    }, 
    {
        "author": "梁清标", 
        "era": "清", 
        "subtype": null, 
        "text": [
            "斜日湘帘暮。", 
            "趁新凉、红灯绿醑，娇歌艳舞。", 
            "怀智凋零龟年老，输与吴侬小部。", 
            "觞漫举、顿忘炎暑。", 
            "棋局纷纷心徒苦，算不如、按拍听金缕。", 
            "今古事，名场娱。", 
            "闲情久作沾泥絮。", 
            "奈当筵，旧狂尚在，束绫几许。", 
            "檐外浮云流不断，满院芭蕉秋雨。", 
            "透纨扇、西风暗度。", 
            "才罢柘枝翻白苎，喜新声、一串骊珠吐。", 
            "莲漏仆，欢何足。"
        ], 
        "title": "乳燕飞 立秋前二日观小伶演剧", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "小阁无哗，凉云沾席，一阑秋色。", 
            "灯红酒碧。", 
            "人倚窗纱吹笛。", 
            "写当年、文武衣冠，尽收拾黛眉巾帼。", 
            "喜何戡尚在，雪儿无恙，问今何夕。", 
            "新声入破，听变徵移宫，都堪浮白。", 
            "衣香鬓影，恼煞分司狂客。", 
            "玉绳低、蜡媒未销，轻雷忽然来四壁。", 
            "乍回眸，仿佛湘灵夜舞光瑟瑟。"
        ], 
        "title": "月下笛 秋夜友人召饮闻歌", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "帝里秋晴，喜逢越客，小堂笑燃华炬。", 
            "四座全倾，单辞皆妙，不数椽称三语。", 
            "相见频嗟，晚让尔、词场独据。", 
            "辽左藜床，鲁城绛幔，谁争旗鼓。", 
            "优孟衣冠江左误。", 
            "演西子湖边士女。", 
            "丽句新填，蛮笺立草，漫道吟髭苦。", 
            "忆前宵、凉月下，鹅笙炙、重添桂醑。", 
            "明日风烟，怅萍分、梁园人去。"
        ], 
        "title": "氐州第一 赠西泠吴舒凫，即次观剧原韵", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "想中丞当日，节拥西江，泽流南浦。", 
            "滕阁凭阑，看珠帘飞雨。", 
            "拂袖归来，沉枪苔卧，付酒经茶谱。", 
            "油幕功成，经纶垂手，烟霞结侣。", 
            "骀荡春风，门前列戟，笑引金樽，莱衣争舞。", 
            "花满楼台，道先生初度。", 
            "将相神仙，公今兼矣，更何人堪伍。", 
            "牙拍清丝，倚灯频奏，铙歌朱鹭。"
        ], 
        "title": "醉蓬莱 寿张温如中丞六秩", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "清明候，细雨晓风和。", 
            "树里青帘春酝美，水边红袖丽人多。", 
            "处处醉颜酡。"
        ], 
        "title": "望江南 乡思 其一", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "家山好，春色满平芜。", 
            "花片参差裘马客，柳丝摇曳水云图。", 
            "远浦立鹈鹕。"
        ], 
        "title": "望江南 乡思 其二", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "东郊外，暖日水粼粼。", 
            "一路杏花寻幕燕，几行杨柳渡溪人。", 
            "沙细碾车轮。"
        ], 
        "title": "望江南 乡思 其三", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "踏青云，遥指绿阴村。", 
            "斜袅金鞭晴试马，高烧银烛夜开樽。", 
            "芳草滞王孙。"
        ], 
        "title": "望江南 乡思 其四", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "西村里，淼淼水拖蓝。", 
            "一缕墟烟青似织，数峰岚色碧可簪。", 
            "可唤小江南。"
        ], 
        "title": "望江南 乡思 其五", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "犹堪忆，歌舞向朱楼。", 
            "小玉多情金缕曲，雪儿带笑锦缠头。", 
            "长使彩云留。"
        ], 
        "title": "望江南 乡思 其六", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "清欢夜，偷眼认檀郎。", 
            "锦瑟偎灯肠断句，青丝堕马内家妆。", 
            "私语口脂香。"
        ], 
        "title": "望江南 乡思 其七", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "休虚度，寒食草青青。", 
            "荇叶桥边沽酒路，秋千影里卖花声。", 
            "金弹打流莺。"
        ], 
        "title": "望江南 乡思 其八", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "桃花水，相约放船来。", 
            "菱叶田田鲜鲤出，槐风剪剪小舟开。", 
            "送酒百壶催。"
        ], 
        "title": "望江南 乡思 其九", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "灯花剪，杂坐漏偏迟。", 
            "欲写乌丝嗔燕子，将输楸居倩猧儿。", 
            "芗泽乍闻时。"
        ], 
        "title": "望江南 乡思 其十", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "檐鹊。檐鹊。", 
            "朝来并飞妆阁。镜台螺黛生尘。", 
            "梦里相逢远人。人远。", 
            "人远。试报归期早晚。"
        ], 
        "title": "宫中调笑 闺情 其一", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "朝起。朝起。", 
            "侍儿催人梳洗。梦回脸晕红潮。", 
            "对镜双眉懒描。描懒。", 
            "描懒。留待檀郎湘管。"
        ], 
        "title": "宫中调笑 闺情 其二", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "银箭。银箭。", 
            "暗牵春愁如线。倦来绣幄寒轻。", 
            "双下金钩响声。声响。", 
            "声响。背褪鞋儿一緉。"
        ], 
        "title": "宫中调笑 闺情 其三", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "纱幔。纱幔。", 
            "轻绡半沾香汗。下帘豆蔻汤温。", 
            "拭粉红绡旧痕。痕旧。", 
            "痕旧。验取腰肢肥瘦。"
        ], 
        "title": "宫中调笑 闺情 其四", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "春困。春困。", 
            "鹧鸪香斑烧烬。一团花倦窗西。", 
            "好梦闲阶影移。移影。", 
            "移影。恼被鹦哥唤醒。"
        ], 
        "title": "宫中调笑 闺情 其五", 
        "type": "词", 
        "yun": null
    }, 
    {
        "author": "梁清标", 
        "era": "清", 
        "subtype": null, 
        "text": [
            "新月。新月。", 
            "漏深画帘轻揭。鸳鸯绣罢钗偏。", 
            "伴冷兰缸碧烟。烟碧。", 
            "烟碧。楼上谁家玉笛。"
        ], 
        "title": "宫中调笑 闺情 其六", 
        "type": "词", 
        "yun": null
    }, 
    {
        "author": "曹景", 
        "era": "清", 
        "subtype": "五言律诗", 
        "text": [
            "淫雨苦连绵，呼晴鸟寂然。", 
            "疑云都锁树，长夜欲疑天。", 
            "灯失宵燃燄，檐迷午爨烟。", 
            "砌苔深寸许，寒溜滴逾鲜。"
        ], 
        "title": "久雨", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "风雨潇潇橘柚寒，登高兴尽独吟叹。", 
            "新诗待索潘邠老，只恐催租一例看。"
        ], 
        "title": "九日即事二首 其一", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "园林衰柳半书虫，芳草经秋剩几丛。", 
            "终是黄花留傲骨，不曾吹瘦鲤鱼风。"
        ], 
        "title": "九日即事二首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "傲骨经霜强自持，孤芳寥落不逢时。", 
            "餐英已落骚人后，宋玉墙东剩几枝。"
        ], 
        "title": "咏菊和章耕士二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东篱花事一番新，摇落江山独怆神。", 
            "芜尽田园不归去，野芳应自笑劳人。"
        ], 
        "title": "咏菊和章耕士二首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "嗟君此别重依依，我为浇愁酒力微。", 
            "从此无心爱杯斝，故人闽海未曾归。"
        ], 
        "title": "别幼涛后伴书福建并示陈生荔亭二首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "延誉江南玉树庭，元龙湖海久忘形。", 
            "天精若为诸君动，行见东南聚德星。"
        ], 
        "title": "别幼涛后伴书福建并示陈生荔亭二首 其二", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "旧事凄凉不可听，桃花扇裹感飘零。", 
            "春灯燕子都消歇，愁绝江南柳敬亭。"
        ], 
        "title": "赠虞山姚志豪（乙卯）", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "复辟书陈大义传，先生去国竟安然。", 
            "头颅未洒都门血，空对斜阳哭逝川。"
        ], 
        "title": "哭宋芸子先生（时伪言病故）四首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "奄忽经年感物华，一番顑颔一咨嗟。", 
            "豺狼当道无人问，潦倒渔阳第几挝。"
        ], 
        "title": "哭宋芸子先生（时伪言病故）四首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "倦怀天步太蹉跎，岁暮江关更奈何。", 
            "毕竟才人生命蹇，草间偷活已无多。"
        ], 
        "title": "哭宋芸子先生（时伪言病故）四首 其三", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "我亦龙华会里人，同文会讲忆前尘。", 
            "伤心一唱骊驹后，红豆花开十二春。"
        ], 
        "title": "哭宋芸子先生（时伪言病故）四首 其四", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "闻道君家陆秀夫，崖山变起为捐躯。", 
            "君臣未葬江鱼腹，毕竟先生际会殊。"
        ], 
        "title": "挽陆文端公追赠太傅凤石先生（润庠）八首 其一", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "代德多缘内大臣，黄农遗迹昧前尘。", 
            "漫誇汤武轻曹魏，犹奉山阳旧主人。"
        ], 
        "title": "挽陆文端公追赠太傅凤石先生（润庠）八首 其二", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "末朝宰相微时谶，高谊难为晚节差。", 
            "不似乌衣双燕子，忍抛残垒入民家。"
        ], 
        "title": "挽陆文端公追赠太傅凤石先生（润庠）八首 其三", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "不奉朱明界画分，子英蔡氏有清芬。", 
            "遗言预却新朝□，一代完人合让君。"
        ], 
        "title": "挽陆文端公追赠太傅凤石先生（润庠）八首 其四", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "完贞容易抚孤难，嫠妇亡臣一例看。", 
            "恋阙有心年命短，清秋谁复念高寒。"
        ], 
        "title": "挽陆文端公追赠太傅凤石先生（润庠）八首 其五", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "刘宋元嘉徵士诔，大书有晋义难刊。", 
            "他年谁与铭幽圹，清节还应一例看。"
        ], 
        "title": "挽陆文端公追赠太傅凤石先生（润庠）八首 其六", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故国漂摇剩此身，勉扶冲主奉明禋。", 
            "状元衣钵文山后，无愧当时第一人。"
        ], 
        "title": "挽陆文端公追赠太傅凤石先生（润庠）八首 其七", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "逊位虞宾剧可哀，铜驼未便没蒿莱。", 
            "一言藉瞑先生目，陵寝孤忠作替来。"
        ], 
        "title": "挽陆文端公追赠太傅凤石先生（润庠）八首 其八", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山外西风木叶乾，江天无际雁行单。", 
            "谁怜九月初三夜，漠漠林烟细雨寒。"
        ], 
        "title": "拟白香山暮江吟二首 其一", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "水云低压柳𣯶𣯶，一片凉阴浸绿潭。", 
            "如此秋光收不住，几人惆怅望江南。"
        ], 
        "title": "拟白香山暮江吟二首 其二", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "黄金笑酌成佳话，流播君家太白诗。", 
            "别有芳情消不得，夕阳荒径立多时。"
        ], 
        "title": "李蕴璞（绪和）以菊花属题系以二绝 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "灵均当日赋餐英，潦倒秋怀不自明。", 
            "郢曲新翻歌白雪，多应输与玉溪生。"
        ], 
        "title": "李蕴璞（绪和）以菊花属题系以二绝 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "营巢燕子故飞飞，日暮东风瘦蝶衣。", 
            "芳草极天看不得，更谁青冢吊明妃。"
        ], 
        "title": "落花五首 其一", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "韶华回首鯈经过，惊破南朝玉树歌。", 
            "何处朱门问王谢，夕阳影里暮山多。"
        ], 
        "title": "落花五首 其二", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "剑阁西来草不春，马嵬坡下土痕新。", 
            "可怜凝碧池头月，又照君王夜入秦。"
        ], 
        "title": "落花五首 其三", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十斛明珠枉石家，萧萧草树听啼鸦。", 
            "坠楼人去无消息，红泪春来渍土花。"
        ], 
        "title": "落花五首 其四", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "萦绕垣衣不自由，晓凉清露湿春愁。", 
            "天涯不少伤心处，暮雨凄迷莫上楼。"
        ], 
        "title": "落花五首 其五", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "曩代风流不可稽，明湖柳老夜乌啼。", 
            "即今馀绪无人赏，尚有虞山赵古泥。"
        ], 
        "title": "过虞山投赵古泥（石）", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "韩欧文字剑南诗，谢氏传人繄我师。", 
            "今日西城风采尽，仓桥流水夕阳迟。"
        ], 
        "title": "哭黄藜阁同年（光照）八首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "南下迢迢汴水流，当时并辔过徐州。", 
            "年来独客关门远，潦倒乡心入酒楼。"
        ], 
        "title": "哭黄藜阁同年（光照）八首 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "幕府亲聆变色谈，白门秋尽柳𣯶𣯶。", 
            "可怜德祐成虚号，正统犹争郑所南。"
        ], 
        "title": "哭黄藜阁同年（光照）八首 其三", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "转蓬燕越苦贫辛，芳草天涯又一春。", 
            "安得孔颜存古道，不教元亮走风尘。"
        ], 
        "title": "哭黄藜阁同年（光照）八首 其四", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "陡然噩耗故乡来，万叠相思化劫灰。", 
            "从此谈时伤口众，任他瓦釜暂鸣雷。"
        ], 
        "title": "哭黄藜阁同年（光照）八首 其五", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "指望遗臣殄有穷，昆阳再造亦肤功。", 
            "孤儿幸际承平日，家祭无望告乃翁。"
        ], 
        "title": "哭黄藜阁同年（光照）八首 其六", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "未能将寿补蹉跎，付托楹书奈老何。", 
            "昔日戏言君记取，不教牛背听秧歌。"
        ], 
        "title": "哭黄藜阁同年（光照）八首 其七", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小叙痴盦诋剧秦，吐词并剪快无伦。", 
            "那知此别成千古，老辈知心复几人。"
        ], 
        "title": "哭黄藜阁同年（光照）八首 其八", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "梦痕摇漾绕红楼，斜日东风满陌头。", 
            "自恨年年化萍迹，一般飘泊不宜秋。"
        ], 
        "title": "杨花绝句（限秋韵）", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江潭摇落暗伤神，絮絮团团看不真。", 
            "斜傍酒旗风雪夜，多应无价玉壶春。"
        ], 
        "title": "芦花绝句（限春韵）", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "月落霜高梦不成，披衣兀坐待天明。", 
            "茶凉衾薄无人问，数到晨鸦第几声。"
        ], 
        "title": "独夜", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "缭垣修竹閒松杉，石埼方塘草不芟。", 
            "多少夏虫笃时好，更无人说毕秋帆。"
        ], 
        "title": "游毕氏废园五首 其一", 
        "type": "绝句", 
        "yun": "咸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "近百年来盛业休，空馀宸翰额斋头。", 
            "如何清节尚书第，不及淮阳燕子楼。"
        ], 
        "title": "游毕氏废园五首 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "树带斜阳绿上肩，泠泠风佩响秋烟。", 
            "传闻兵部诛茅日，墨子增删第九篇。"
        ], 
        "title": "游毕氏废园五首 其三", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小园赋后名园记，举世狉獉索解悭。", 
            "一代词臣无片石，恐遗酱瓿在人间。"
        ], 
        "title": "游毕氏废园五首 其四", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "遗著当年斠濮阳，几番剞劂重琳琅。", 
            "灵岩无恙山庄废，书贾犹述知镇洋。"
        ], 
        "title": "游毕氏废园五首 其五", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "禾黍苍茫剩废邱，空将浩荡怨灵修。", 
            "雁鸿北去无消息，耿耿寒星下戍楼。"
        ], 
        "title": "徐州杂感和半园壁间韵", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "水底天光磨镜铜，淩波罗袜怯回风。", 
            "剌伤侬手郎莫叹，侬要郎心如此红。"
        ], 
        "title": "和杨蓉裳先生采菱曲三首 其一", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "水作旋涡深复深，菱丝十丈繫郎心。", 
            "却愁风雨横塘暮，万绪千头何处寻。"
        ], 
        "title": "和杨蓉裳先生采菱曲三首 其二", 
        "type": "绝句", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "莲西高杵落新晴，十里湖塘潦水清。", 
            "采得菱花重抛却，照人心绪不分明。"
        ], 
        "title": "和杨蓉裳先生采菱曲三首 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "揽胜西城酒乍醒，望湖还上望湖亭。", 
            "可能容我辛峰立，分占虞山一半青。"
        ], 
        "title": "虞山杂咏和常熟周天福（字锡谦）二首 其一", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "石路高低野草馨，弯环城郭绕云屏。", 
            "形家偏说牛头样，锁住虞山一半青。"
        ], 
        "title": "虞山杂咏和常熟周天福（字锡谦）二首 其二", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "年来清兴托兰桡，荒渚丛芦生暗潮。", 
            "閒倚航头风色晚，一天凉晕白萧萧。"
        ], 
        "title": "题秋江泛棹图二首 其一", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "放棹中流不计程，江天晴碧夜云轻。", 
            "秋心正在萧閒处，鸿雁声中看月明。"
        ], 
        "title": "题秋江泛棹图二首 其二", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故山琴剑自翛然，赢得清才类谪仙。", 
            "世变频仍言不得，笑揩白眼看青天。"
        ], 
        "title": "和刘季云（昌熙）秋感韵（有引）二首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "何年正始返馀风，往日文章付太空。", 
            "老去清愁人不识，西风吹损酒颜红。"
        ], 
        "title": "和刘季云（昌熙）秋感韵（有引）二首 其二", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "西江秋水阔，何处采芳馨。", 
            "斗酒陶彭泽，名山谢敬亭。", 
            "霜花前夜白，醉眼一时青。", 
            "若道如人瘦，犹嫌尔汝形。"
        ], 
        "title": "次幼陶东湖沈文肃祠观赛菊韵", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "独客吴门道，霜寒野草凄。", 
            "天垂震泽外，山落望亭西。", 
            "倦羽几时歇，閒云不可稽。", 
            "居停今物化，回首一含悽。"
        ], 
        "title": "由沪西归吴门道中口占", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "湿尽长陵土，空教泪雨淋。", 
            "抱奇遭世变，多难见臣心。", 
            "燕市惊尘起，珠江暮岁深。", 
            "茫茫朝市感，何处问知音。"
        ], 
        "title": "挽梁文忠公（鼎芬）", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "问讯娄东友，刑章诵法曹。", 
            "新诗托传驿，旧国感离骚。", 
            "邻巷鸡声隔，沧江雁阵高。", 
            "悬知残腊夜，天末寄忧劳。"
        ], 
        "title": "和陆鞠裳同年除夜感怀（庚申）", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "寥落胥门外，同舟李郭非。", 
            "雨昏归鸟暗，江晚渡人稀。", 
            "春后有馀感，泥中叹式微。", 
            "吴生好诗句，便欲附清晖。"
        ], 
        "title": "胥江晚渡偕吴生召棠作", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "东道归心急，飞车胜画船。", 
            "朝来烟蔽野，春尽树横天。", 
            "积日蘅芜感，离家萍絮缘。", 
            "故乡知在望，应试惠山泉。"
        ], 
        "title": "沪渎早车", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "竟败乃公事，谯诃及竖儒。", 
            "江通巫峡隘，山落楚天孤。", 
            "雨过林花瘁，春回野草苏。", 
            "庄生龟曳尾，不必怨泥涂。"
        ], 
        "title": "拟杜少陵江汉", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "落日江田暝，荒烟下戍楼。", 
            "佳兵匪祥器，遗袂几中洲。", 
            "鬼火平林夜，殇魂海国秋。", 
            "谁将上方剑，一为剪蛟虬。"
        ], 
        "title": "秋感次谦公韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "自别许丁卯，高秋无限情。", 
            "旧言归淡泊，久阔见平生。", 
            "静气无名朴，和光独旦清。", 
            "似闻鸿雁过，徙倚数寒更。"
        ], 
        "title": "中秋后忆许生盥孚", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "又送严夫子，还归钓富春。", 
            "野烟低傍舵，江草绿依人。", 
            "小住因求友，驰情为省亲。", 
            "故园明日到，莫漫感贫辛。"
        ], 
        "title": "送严生苍山（云）归宁海水阁亭", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "北去三千里，崎岖悲道长。", 
            "壮怀沉沪渎，归梦忆辽阳。", 
            "关路啼猿鸟，边城悬凤凰。", 
            "旧时名胜地，一例付沧桑。"
        ], 
        "title": "赠辽东徐鲁山（子升）二首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "我亦皇朝士，到今亡奈何。", 
            "偷生愧龚胜，报国待荆轲。", 
            "小作平原饮，仍悲敕勒歌。", 
            "愿教飞将在，还我旧山河。"
        ], 
        "title": "赠辽东徐鲁山（子升）二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "盭气阨金台，禁城中夜开。", 
            "燕成巢幕谶，盗窃大弓来。", 
            "西北荒边备，东南剩劫灰。", 
            "谁将遏乱略，指望出群才。"
        ], 
        "title": "冯逆犯阙，缶老来书云：聋有所闻，歌以代哭，赋此答之二首 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "疆甸惊烽火，因民号竟诬。", 
            "谁承王氏腊，奈此霍家姝。", 
            "野老忧天压，君门感日晡。", 
            "不堪回首处，宫阙夜啼乌。"
        ], 
        "title": "冯逆犯阙，缶老来书云：聋有所闻，歌以代哭，赋此答之二首 其二", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "长路暗车尘，年光催旅人。", 
            "颓云负郭晚，微雨故园春。", 
            "邑犬不吠夜，邻鸡初向晨。", 
            "烽烟怀往岁，欲涉道无津。"
        ], 
        "title": "还乡遇雨早眠，十一日黎明作", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "故园寥乱后，回首一心惊。", 
            "归鸟恋残塔，颓云上废城。", 
            "江山仍旧国，禾黍变神京。", 
            "欲问桑田事，茫茫无限情。"
        ], 
        "title": "西城书感", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "久忆故乡月，凉秋送客归。", 
            "天随江树转，人抱水云飞。", 
            "露草逮零节，烟村含薄晖。", 
            "风吹残叶过，和冷上征衣。"
        ], 
        "title": "八月十四日上车还江阴途中作", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "山到虎丘尽，不随江海东。", 
            "草荒梅福市，花暗莫邪锋。", 
            "栖托旧相得，此行途未穷。", 
            "故园回首望，高下夕阳红。"
        ], 
        "title": "八月二十日自澄赴申浦吴门作", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "薄雨过园林，窅然秋气深。", 
            "石华垂露爽，崖绿响潭阴。", 
            "谁念西山采，聊为梁父吟。", 
            "居人应有憾，宫阙近萧森。"
        ], 
        "title": "七月还乡祝氏轩窗晓坐偶成", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "故人残夏别，倏忽近高秋。", 
            "大地风云变，长江日夜流。", 
            "楚氛连百粤，飞将下陈留。", 
            "独立春申浦，萧萧起暮愁。"
        ], 
        "title": "和诸生乐三秋日寄怀", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "迥野澹秋痕，苍然登古原。", 
            "悬车连海远，高鸟荡云昏。", 
            "世路几天险，离情付酒尊。", 
            "九关多虎豹，不敢问天阍。"
        ], 
        "title": "秋日晚眺", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "王粲感离家，高秋变物华。", 
            "淡烟凝细草，薄雨渍寒花。", 
            "羁旅但如此，岁时宁有涯。", 
            "狎鸥成底事，对景一吁嗟。"
        ], 
        "title": "晓起", 
        "type": "律诗", 
        "yun": "麻"
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "往事怕思量。", 
            "易断离肠。", 
            "卷帘又见燕归梁。", 
            "闻说岭梅春信早，谁寄江乡。", 
            "愁系柳丝长。", 
            "无意寻芳。", 
            "琐窗整日懒添香。", 
            "一任庭花开复落，风雨凄凉。"
        ], 
        "title": "浪淘沙 寄外", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "酒不浇愁，词难排闷，空把玉罍倾倒。", 
            "炉篆销香，鹃声啼梦，又报绿窗清晓。", 
            "菱镜懒窥影，只照我、忧多欢少。", 
            "说甚紫陌韶华，独对闲庭静悄。", 
            "春色终怜草草，叹柳未垂丝，心先萦绕。", 
            "春至还愁，春归易近，风里落花如扫。", 
            "尚有经年泪，和露湿、绿梢红杪。", 
            "几曲回阑，犹记那番曾到。"
        ], 
        "title": "探春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "掩映花间，隐约帘前，春痕数重。", 
            "见桥横水榭，湘纹遥接，廊环幽径，亚字疏通。", 
            "锦幔难遮，金铃无碍，一抹斜阳下绣栊。", 
            "堪怜处、护绿阴宛转，香影玲珑。", 
            "旧游怕觅芳踪。", 
            "忆数遍、东风冷露中。", 
            "正闲吟柳絮，玉纤轻拍，倦调鹦鹉，翠袖微笼。", 
            "寂寞人归，依稀梦断，愁似回肠九曲同。", 
            "空惆怅、剩年来别泪，相共凝红。"
        ], 
        "title": "沁园春 阑干", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "万绪千头谁与语。", 
            "忆年时、旧销魂处。", 
            "垂柳千丝，斜阳一抹，记相送天涯路。", 
            "飞絮依然吹暮雨。", 
            "更何堪、别情离绪。", 
            "芳草连天，东风划地，只梦里随它去。"
        ], 
        "title": "夜行船 送春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "露片销红，烟丝飏碧，梨花庭院深深。", 
            "怕捲朱帘，月痕移近芳阴。", 
            "依然春尽长安陌，甚催归、枝上啼禽。", 
            "恐难禁。", 
            "瘦褪湘衣，病拥罗衾。", 
            "无聊更自添愁绪，见兰釭微闪，莲漏遥沉。", 
            "过尽飞鸿，鱼书还盼江浔。", 
            "离怀浑似炉香冷，渐成灰、一片檀心。", 
            "断魂吟，水阔天长，有梦难寻。"
        ], 
        "title": "高阳台", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "碧窗似雾，正炉烟轻飏，屏山深闭。", 
            "镇日闲庭春寂寂，过尽养花天气。", 
            "挂柳残阳，滴蕉细雨，总是凄凉味。", 
            "病怀萧索，锦笺书就慵寄。", 
            "渐看花到将离，草成旧梦，忍把雕栏倚。", 
            "香涴苔痕红泪湿，薄暮东风又起。", 
            "有限韶华，无边愁绪，非复当时意。", 
            "一杯婪尾，趁春归去犹未。"
        ], 
        "title": "壶中天慢", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "落絮风微，湿花露重，暗香飞上钗头。", 
            "正凉阴小步，眉月如钩。", 
            "叶底听残杜宇，芳魂冷、好梦都休。", 
            "销凝处，一春幽思，更甚三秋。", 
            "还休。", 
            "凄凉此后，便送得春归，离恨仍留。", 
            "望连天烟草，懒倚危楼。", 
            "莫问海棠开谢，零红泪、似我盈眸。", 
            "空肠断，焉能并刀，剪尽新愁。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "空阶落叶萧萧，飞来满纸题红怨。", 
            "前尘似梦，新愁若织，萦回在念。", 
            "玉楮拈残，乌丝摺损，才收又展。", 
            "掩无聊情绪，耽眠拥被，才思尽、江淹管。", 
            "一缕水沉香浅。", 
            "便病魔、料应经遍。", 
            "天涯遥想，消闲也仗，药炉诗卷。", 
            "独坐心情，孤吟滋味，秋心易倦。", 
            "怅窗前，翠竹凝斑泪渍，尽离人染。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "韶华愁度年年。", 
            "都付断肠笺。", 
            "几时得共，玉枰金盏，月底花边。", 
            "香冷屏空心更怯，最恓惶、病起灯前。", 
            "一点柔魂，十分瘦影，知倩谁怜。"
        ], 
        "title": "极相思", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "细雨萦愁，长更怯梦，暗伤秋意。", 
            "炉灰闲拨，消尽一痕心字。", 
            "记当日、娇小兰闺，憨生那解悲凉味。", 
            "怎韶华转瞬，凄凄变作，者般愁思。", 
            "难寐。", 
            "挑灯起。", 
            "便玉管拈残，苦吟非易。", 
            "纵写离情，怎写病容憔悴。", 
            "想天涯、梦远书沉，几番盼断栏杆倚。", 
            "看阶前、枫叶飘来，也化胭脂泪。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "甚新愁黯黯，旧梦星星，芳序同销。", 
            "整日帘栊静，任莺闲蝶老，过了花朝。", 
            "撩人况是风雨，尽度别离宵。", 
            "奈面借桃花，眉偷柳叶，容易春老。", 
            "无聊。", 
            "闲觅句，记刻遍西窗，画烛双条。", 
            "底事春如梦，又絮念罗袖，香罥金翘。", 
            "往事哪堪重省，清泪揾红绡。", 
            "寄此意天涯，空怜信转人更遥。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "晓烟湿翠花魂冷。", 
            "藕丝衫薄春云影。", 
            "小步下回廊。", 
            "一枝纫露香。", 
            "簪环宜碧玉，才称秋眉绿。", 
            "记否绣罗屏，莺声唤梦醒。"
        ], 
        "title": "菩萨蛮 题美人便面", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "斜日半庭阴。", 
            "销尽春痕。", 
            "昙花小劫付金轮。", 
            "底事些儿蛛网在，犹恋香尘。", 
            "又见药阑新。", 
            "莫也销魂。", 
            "浮生难据总如云。", 
            "知否来年春再到，可似而今。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "莫把辞春酒。", 
            "春来浑未久。", 
            "绿窗病起试罗衣，瘦。", 
            "瘦。", 
            "瘦。", 
            "觅句阑边，簪香镜里，此情非旧。", 
            "折尽长堤柳。", 
            "往事休回首。", 
            "雨丝风片送春归，又。", 
            "又。", 
            "又。", 
            "芳草无边，春归何处，问花知否。"
        ], 
        "title": "醉春风 送春", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "尘消珠幄。", 
            "风定晶帘，爱密阴低护。", 
            "题红品绿，知几许、粉本当时闲谱。", 
            "茶烟摇曳，又梦断、银屏深处。", 
            "见亸鬟、半卸湘衣，倦倚碧纱春妩。", 
            "铜瓶小影团圞，便一向金围，应念迟暮。", 
            "含娇欲语，问怎似、参破绮情芳绪。", 
            "离愁忏尽，化冉冉、彩云飞去。", 
            "向琉璃、绣佛台前，冷沁玉盘香露。"
        ], 
        "title": "瑶华 芍药", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "叶上新诗，吟残鹦鹉，惊回谢庭春困。", 
            "漫拂冰纨，轻拈湘管，小白嫣红相映。", 
            "缓移纤腕，闲写出、翠华春影。", 
            "佩暖罗松，腻霞微晕，宿酲乍醒。", 
            "低徊宝阑又凭。", 
            "罥霓裳、绿云欲暝。", 
            "玉润珠寒，偏萦粉奴香鬓。", 
            "几许胭脂泪冷，算未解、东风后来讯。", 
            "艳照金莲，宫袍眩锦。"
        ], 
        "title": "天香 牡丹", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "露湿蔷薇，香萦芍药，依移艳挹春亭。", 
            "蓦地飞来，罗襟粉坠星星。", 
            "东风吹断江南梦，倩何人、轻唤愁醒。", 
            "更难凭、草留旧迹，裙化它生。", 
            "忆曾邻苑寻芳去，有彩衣幻影，画本题名。", 
            "团扇低徊，谢庭知否重经。", 
            "应怜雨暗烟枝冷，问何如、烛夜孤萤。", 
            "嘱从今、珍重花房，莫再飘零。"
        ], 
        "title": "高阳台", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "记仙源、梦中曾到，壶中别有幽境。", 
            "深扃玉户无人迹，但见烟飘金鼎。", 
            "谁管领。", 
            "数十二城楼，万点秋霞影。", 
            "尘空日冷。", 
            "便披雾成裳，摘星为佩，飞上最高岭。", 
            "几回省。", 
            "碧海茫茫急景。", 
            "白云争似高隐。", 
            "洪崖又拍灵岩畔，闲语华胥乍醒。", 
            "斜照暝。", 
            "看紫凤凌风，吹出箫声紧。", 
            "蓬山未迥。", 
            "问悟彻空明，何时再證，鹤背度苍溟。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "翠筱波微，银钩挂，暝色渐迷烟树。", 
            "湘栏还倚遍，向绿阴芳砌，几回闲步。", 
            "楼角疏星，柳梢淡月，暗记篆香新炷。", 
            "被鹃魂唤起，剩蛛网飞红，燕泥零絮。", 
            "又独检芸奁，展冰丝纸，赋春归句。", 
            "栋花风信暮。", 
            "望天外、极断峰回浦。", 
            "漫赢得、青衫泪湿，玉笛声寒，凄凉谱出霖铃雨。", 
            "怅小屏曲谢，浑不似、旧曾经处。", 
            "更休问、愁何许。", 
            "莺花短梦，都付阳关倦旅。", 
            "销尽黯然离绪。"
        ], 
        "title": "大酺 春晚", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "帘影碧沉沉。", 
            "静掩重门。", 
            "华年逝水感瑶琴。", 
            "任取尘丝添玉轸，嫞拭红巾。", 
            "莫道不愁人。", 
            "梦冷花魂。", 
            "等闲又是一番春。", 
            "最怕斜风吹细雨，偏易黄昏。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "曹鈖", 
        "era": "清", 
        "subtype": "五言律诗", 
        "text": [
            "平原空怅望，故国已荒丘。", 
            "猎犬穿林出，滩声抱石流。", 
            "月明燕岭暮，霜结蓟门秋。", 
            "尚欲停车问，悲笳动戍楼。"
        ], 
        "title": "渔阳道中", 
        "type": "律诗", 
        "yun": "尤"
    }, 
    {
        "author": "曹鈖", 
        "era": "清", 
        "subtype": "七言律诗", 
        "text": [
            "指顾平原忆旧游，偶然乘兴一登楼。", 
            "萧疏短鬓三年梦，寂寞长江万古愁。", 
            "看世拟逢青眼客，移封愿得醉乡侯。", 
            "西风萧飒吹黄叶，摇落寒林树树秋。"
        ], 
        "title": "归怀", 
        "type": "律诗", 
        "yun": "尤"
    }, 
    {
        "author": "曹鈖", 
        "era": "清", 
        "subtype": "七言律诗", 
        "text": [
            "三入黄山今又来，诸峰偏向故人开。", 
            "林深夏带高秋气，瀑泻晴喧巨壑雷。", 
            "烟雨半沈舂药井，云霞全护炼丹台。", 
            "莫言竟日无多路，选步应知为惜苔。"
        ], 
        "title": "再游黄山 其一", 
        "type": "律诗", 
        "yun": "灰"
    }, 
    {
        "author": "曹鈖", 
        "era": "清", 
        "subtype": "七言律诗", 
        "text": [
            "水自回环径自分，看山岂惜往来勤。", 
            "烟鬟黯淡将梳雨，石齿崚嶒欲齧云。", 
            "曲邃若非亲阅历，幽奇端不付传闻。", 
            "峰峰千仞堆寒玉，初辟何人运斧斤。"
        ], 
        "title": "再游黄山 其二", 
        "type": "律诗", 
        "yun": "文"
    }, 
    {
        "author": "曹鼎望", 
        "era": "清", 
        "subtype": "五言绝句", 
        "text": [
            "雪尽群峰出，江空一月浮。", 
            "清光流不去，偏照异乡愁。"
        ], 
        "title": "江月", 
        "type": "绝句", 
        "yun": "尤"
    }, 
    {
        "author": "曹鼎望", 
        "era": "清", 
        "subtype": "五言绝句", 
        "text": [
            "涛涌千层雪，江飞万缕烟。", 
            "雨余山欲暗，赤壁夜停船。"
        ], 
        "title": "黄州雨泊", 
        "type": "绝句", 
        "yun": "先"
    }, 
    {
        "author": "曹鼎望", 
        "era": "清", 
        "subtype": "五言律诗", 
        "text": [
            "楚天黄叶暮，禅院白云封。", 
            "径僻宜乘兴，亭留为劝农。", 
            "乱篁迷小塔，斜石倚孤松。", 
            "久坐从僧话，林端送晚钟。"
        ], 
        "title": "小塔寺", 
        "type": "律诗", 
        "yun": "冬"
    }, 
    {
        "author": "曹鼎望", 
        "era": "清", 
        "subtype": "五言律诗", 
        "text": [
            "汝从燕马去，我向楚州来。", 
            "归梦随江水，离愁入酒杯。", 
            "暂分鸿雁序，先到凤凰台。", 
            "有约迟冬杪，斋头看腊梅。"
        ], 
        "title": "汉口别舍弟", 
        "type": "律诗", 
        "yun": "灰"
    }, 
    {
        "author": "曹廉锷", 
        "era": "清", 
        "subtype": "七言绝句", 
        "text": [
            "道是山城却水乡，小桥略彴足徜徉。", 
            "柳阴深处垂纶坐，钓得游鳞二寸长。"
        ], 
        "title": "汾源杂诗", 
        "type": "绝句", 
        "yun": "阳"
    }, 
    {
        "author": "曹雪芹", 
        "era": "清", 
        "subtype": "七言绝句", 
        "text": [
            "一代倾城逐浪花，吴宫空自忆儿家。", 
            "效颦莫笑东村女，头白溪边尚浣纱。"
        ], 
        "title": "西施", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "乡心辽远隔长河，荏苒年光感逝波。", 
            "等是天涯忆兄弟，几人修得万回哥。"
        ], 
        "title": "题和合神", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "宿雨犹沾细草茵，梅花𩂣𩂣不胜春。", 
            "钱王去后南园废，谁是当时旧主人。"
        ], 
        "title": "植园晚眺二首 其一", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "溥览花前忍俊难，生香原自过沈檀。", 
            "夕阳催送人归去，偷取微吟不耐寒。"
        ], 
        "title": "植园晚眺二首 其二", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春江云树正苍茫，西望漫漫道路长。", 
            "便过花朝书未达，最难飞渡是鄱阳。"
        ], 
        "title": "寄谢生冶弇（时客江右）", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "蓬蓬新树暗斜阳，江路花飞野草长。", 
            "为语传书江上雁，稳驼诗梦下南昌。"
        ], 
        "title": "寄谢生冶盦", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "缥缈江天日暮云，勉将尺素慰离群。", 
            "明朝修禊江潭水，预引归帆正忆君。"
        ], 
        "title": "冶盦询归期诗以答之", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "三十年华过鸟催，年时謦唾尽琼瑰。", 
            "玉楼一赴文章贵，长吉公然是鬼才。"
        ], 
        "title": "题虞山汪伯琛蜗隐庐遗诗后二首 其一", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "巫阳溺职青春谢，瑶草东风十七年。", 
            "我读君诗三太息，暮云如絮雨如烟。"
        ], 
        "title": "题虞山汪伯琛蜗隐庐遗诗后二首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "鸿才宁附双忠显，祠宇秋荒片石寒。", 
            "更拟论文寻季重，夜台人远报书难。"
        ], 
        "title": "章茀云有伤逝四首和以绝句而推广之十二首 其一 吴絅斋曾徯", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "儆季传人未可诬，平居抱璞只如愚。", 
            "剧怜天靳童乌寿，多少楹书属贩夫。"
        ], 
        "title": "章茀云有伤逝四首和以绝句而推广之十二首 其二 缪少修楷", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "皎然澄洁玉壶冰，横舍相逢庆得朋。", 
            "最是不堪追忆处，各研萧选隔墙灯。"
        ], 
        "title": "章茀云有伤逝四首和以绝句而推广之十二首 其三 王吉臣家枚", 
        "type": "绝句", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "贫来鬻宅素心违，赁庑梁鸿赋式微。", 
            "岁岁春深乱啼鸟。", 
            "竹巢风雨旧人稀。"
        ], 
        "title": "章茀云有伤逝四首和以绝句而推广之十二首 其四 吴伟卿希鄂", 
        "type": "绝句", 
        "yun": null
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "平生情谊过汪伦，一病河鱼殒此身。", 
            "麦曲鞠穷谁理会，目于眢井更何人。"
        ], 
        "title": "章茀云有伤逝四首和以绝句而推广之十二首 其五 刘范庭国模", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "此病难将药石祛，闭门六载感沦胥。", 
            "不堪篝火狐鸣后，又向君家燬旧书。"
        ], 
        "title": "章茀云有伤逝四首和以绝句而推广之十二首 其六 陈敬伯裔仲", 
        "type": "绝句", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "能书未合似羊欣，舅氏家风重典坟。", 
            "不信芙蓉城有主，曼卿以后又逢君。"
        ], 
        "title": "章茀云有伤逝四首和以绝句而推广之十二首 其七 赵幼旋相皋", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "长城东北暗风沙，垂老征途感岁华。", 
            "提挈孤儿资介弟，三千里路梦还家。"
        ], 
        "title": "章茀云有伤逝四首和以绝句而推广之十二首 其八 黄藜阁光照", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "风流还践六朝尘，才俊当年枉绝伦。", 
            "愁听吴娘歌暮雨，霎时吹冷酒边人。"
        ], 
        "title": "章茀云有伤逝四首和以绝句而推广之十二首 其九 刘乙青宗向", 
        "type": "绝句", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一著黄冠志趣乖，上清归去姓名埋。", 
            "三年未定君生死，只为精灵不渡淮。"
        ], 
        "title": "章茀云有伤逝四首和以绝句而推广之十二首 其十 山东潍县郭伯尹", 
        "type": "绝句", 
        "yun": "佳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故乡后进此才稀，旧国沦亡叹式微。", 
            "正是秋风感摇落，登山临水送将归。"
        ], 
        "title": "章茀云有伤逝四首和以绝句而推广之十二首 其十一 章雨琴慎清", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "君家食古真难化，遗稿删存百五篇。", 
            "犹忆去年高枕卧，昏灯黯惨药垆烟。"
        ], 
        "title": "章茀云有伤逝四首和以绝句而推广之十二首 其十二 赵缤焕清瑞", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "残山荦确照寒晖，依旧高城瞰四围。", 
            "欲问萧梁兴替事，寺门黄叶一僧归。"
        ], 
        "title": "陆涧鹤年伯以和卢彬士金陵绝句见示因次其韵六首 其一 清凉山", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "石城打桨不胜愁，金粉飘零泣素秋。", 
            "今日无人念征戍，湖云楼月自清幽。"
        ], 
        "title": "陆涧鹤年伯以和卢彬士金陵绝句见示因次其韵六首 其二 莫愁湖", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "纪功碑碣总成空，铜狄无端出殡宫。", 
            "三百年来禁樵采，为谁移置市门中。"
        ], 
        "title": "陆涧鹤年伯以和卢彬士金陵绝句见示因次其韵六首 其三 明孝陵", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "太平西幸路迢遥，一夕金陵王气销。", 
            "剩有荷珠重文藻，好寻冥漠话前朝。"
        ], 
        "title": "陆涧鹤年伯以和卢彬士金陵绝句见示因次其韵六首 其四 明故宫", 
        "type": "绝句", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "秋试当年最胜时，湘帘桦烛寄游思。", 
            "淮清桥下风流尽，头白诗人又卖痴。"
        ], 
        "title": "陆涧鹤年伯以和卢彬士金陵绝句见示因次其韵六首 其五 秦淮河", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "山到城南总比连，石潭终古照寒泉。", 
            "于今花雨无人会，老木萧萧生古烟。"
        ], 
        "title": "陆涧鹤年伯以和卢彬士金陵绝句见示因次其韵六首 其六 雨花台", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "渺渺清秋眺望馀，秣陵天远滞来车。", 
            "野烟不动閒云过，鸟抱斜阳落废墟。"
        ], 
        "title": "和菊裳同年苏站待车", 
        "type": "绝句", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "即空即色漫评论，戒行谁符两足尊。", 
            "却被摩登伽觑破，一时牵引入旁门。"
        ], 
        "title": "苏州有僧名虚生者，以诗要结善男女充报馆访员，傥亦所谓善知识也，戏题四绝句以谑之 其一", 
        "type": "绝句", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "屏绝尘缘托素怀，空门得当姓名埋。", 
            "平婆偏爱僧伽相，香积厨中又献斋。"
        ], 
        "title": "苏州有僧名虚生者，以诗要结善男女充报馆访员，傥亦所谓善知识也，戏题四绝句以谑之 其二", 
        "type": "绝句", 
        "yun": "佳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "欢喜缘难问目成，伽陀微密證三生。", 
            "是谁作此无遮会，四大而今尽有情。"
        ], 
        "title": "苏州有僧名虚生者，以诗要结善男女充报馆访员，傥亦所谓善知识也，戏题四绝句以谑之 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "维摩座上太荒唐，说法还将结习防。", 
            "君是当时大弟子，散花兜取一身香。"
        ], 
        "title": "苏州有僧名虚生者，以诗要结善男女充报馆访员，傥亦所谓善知识也，戏题四绝句以谑之 其四", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "去年上寿春三月，今日春深不到家。", 
            "雨后园林人迹少，阶前零落紫芩花。"
        ], 
        "title": "哭巢梧仲先生八首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "门庭犹是昔人非，空见游蜂傍树飞。", 
            "旧日勋名化黄土，山花山草送君归。"
        ], 
        "title": "哭巢梧仲先生八首 其二", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十六年来感物华，小弦还补大弦差。", 
            "九原相见如相问，五十生儿尚克家。"
        ], 
        "title": "哭巢梧仲先生八首 其三", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "安步当车成结习，锦帆泾上每追随。", 
            "频年故旧还临吊，又及春风啜茗时。"
        ], 
        "title": "哭巢梧仲先生八首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "老成药石未为功，过去真如马耳风。", 
            "敢借旧言铭肺腑，漫烧银烛照残红。"
        ], 
        "title": "哭巢梧仲先生八首 其五", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "草玄亭上生春草，投阁何如返故山。", 
            "当日从容辞伪职，怕留清议在人间。"
        ], 
        "title": "哭巢梧仲先生八首 其六", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江南回首遍烽烟，潦倒南家年复年。", 
            "恰记伪廷摩诘语，百官何日再朝天。"
        ], 
        "title": "哭巢梧仲先生八首 其七", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "未同龚胜操奇节，随俗浮沉了此生。", 
            "不是延之贞士诛，元嘉谁与托公评。"
        ], 
        "title": "哭巢梧仲先生八首 其八", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳树成阴水接天，菰蒋深处白鸥眠。", 
            "江桥无恙词人少，但见斜阳送去船。"
        ], 
        "title": "枫桥春望二首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "古寺兴衰莫问天，残僧饱饭且安眠。", 
            "却嫌江吏如商妇，惯抱琵琶过别船。"
        ], 
        "title": "枫桥春望二首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "袅袅迥波抱玉塘，柳阴憔悴竹梢长。", 
            "谁怜十二阑干曲，数点猩红上海棠。"
        ], 
        "title": "九日题半淞园", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "烽烟樵斧累经过，栖托荒寒避网罗。", 
            "如此江山感摇落，废城西畔夕阳多。"
        ], 
        "title": "十二月八日散步上海废城西见古木寒鸦与伯未同赋四首 其一", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "往日延秋门上呼，夜砧声里每将雏。", 
            "而今抛弃荒园里，谁省当时尾毕逋。"
        ], 
        "title": "十二月八日散步上海废城西见古木寒鸦与伯未同赋四首 其二", 
        "type": "绝句", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "大好园林最胜时，春花如片柳如丝。", 
            "朱门闭后无人到，尽日哓音却怨谁。"
        ], 
        "title": "十二月八日散步上海废城西见古木寒鸦与伯未同赋四首 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江海归来倦羽垂，高烟丛薄影差差。", 
            "上林今已埋荒草，莫向东风借一枝。"
        ], 
        "title": "十二月八日散步上海废城西见古木寒鸦与伯未同赋四首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "露气涵秋晕夕烟，桂花香发嫩凉天。", 
            "故山好月难为赠，记取西楼照梦圆。"
        ], 
        "title": "于香草圆圈二章，语意隽妙。俞荫甫和作夹杂不伦，恐是酒间呓语，未可以名诗也，因和二章 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "落霞散绮气澄鲜，斜照孤飞不上船。", 
            "剩有桥头波滟滟，渔篙碎点散成圈。"
        ], 
        "title": "于香草圆圈二章，语意隽妙。俞荫甫和作夹杂不伦，恐是酒间呓语，未可以名诗也，因和二章 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "白云照水莲房空，女郎自惜秋颜红。", 
            "研花新染指甲媚，待诉可怜谁与同。"
        ], 
        "title": "七夕词次周韬甫韵同秦许二生作 其一", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "星河案户光难定，双星泪雨湿寒井。", 
            "频年恨与关山长，中宵秋梦澹无影。"
        ], 
        "title": "七夕词次周韬甫韵同秦许二生作 其二", 
        "type": "绝句", 
        "yun": "梗"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "草间偷活几沉浮，故国河山又送秋。", 
            "往事今情同此感，萧萧红豆绛云楼。"
        ], 
        "title": "落叶和常熟孙子佩（同康）四首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "宫槐陌上冻痕斑，乱飐西风不更还。", 
            "辜负当年培植意，浪随流水到人间。"
        ], 
        "title": "落叶和常熟孙子佩（同康）四首 其二", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "一番摇落谢芳馨，如此江山恨独醒。", 
            "赖有遗民唐珏在，荒陵蔓草哭冬青。"
        ], 
        "title": "落叶和常熟孙子佩（同康）四首 其三", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "天寒日暮竟何之，纵不长年亦自悲。", 
            "多谢后来新雨露，从今誓不上高枝。"
        ], 
        "title": "落叶和常熟孙子佩（同康）四首 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故乡回首几烽烟，西望沅湘路渺绵。", 
            "一陌纸钱传不到，春晖寸草又经年。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "往事凄凉不可听，合家相聚泣新亭。", 
            "而今又作江南客，惨忆乡山岳麓青。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其二", 
        "type": "绝句", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "月明邻篆感山阳，向秀年来两鬓霜。", 
            "游子天涯无好梦，墓门风雨更沧凉。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其三", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "斋壁张图作卧游，十年梦断故山秋。", 
            "蓬莱屡被回风引，无限乡心阻石头。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其四", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "陟岵心情未忍忘，真形摹绘意茫洋。", 
            "若教垂念孤儿志，被发乘风下帝旁。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其五", 
        "type": "绝句", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "九岳峰回路不迷，梦魂夜夜楚云西。", 
            "剧怜尺幅声难绘，辽隔荒山杜宇啼。"
        ], 
        "title": "题长沙陈述庐乃勋瞻麓图（湖南岳麓峰为其先人葬处）六首 其六", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "拥兵震主陈元礼，谁向当时辨是非。", 
            "一万五千齐带甲，不驱胡虏杀杨妃。"
        ], 
        "title": "梦中赋马嵬", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "十年新政造元凶，无主材官半景从。", 
            "回首名场成底事，白头宫女说元宗。"
        ], 
        "title": "申浦寄王云裳（家锦）同年时令江阴四首 其一", 
        "type": "绝句", 
        "yun": "冬"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "津门春涨草芊芊，故主蒙尘又一年。", 
            "却忆君家摩诘语，百官何日再朝天。"
        ], 
        "title": "申浦寄王云裳（家锦）同年时令江阴四首 其二", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "劳燕东西各自分，况经时难薄人文。", 
            "题名旧侣多零落，今日江潭始识君。"
        ], 
        "title": "申浦寄王云裳（家锦）同年时令江阴四首 其三", 
        "type": "绝句", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "小睽盈尺阶前地，明旦从风道上车。", 
            "一语赠君留后约，清明寒食客思家。"
        ], 
        "title": "申浦寄王云裳（家锦）同年时令江阴四首 其四", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "往昔贯华阁，昙花證夙因。", 
            "即今三百载，谁是再来身。", 
            "野服图中影，残垣劫后尘。", 
            "结怀筹古处，山草不胜春。"
        ], 
        "title": "无锡杨味云重脩慧山贯华阁（康雍间极盛，道光时圮）诗以纪之二首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "胜地一朝复，漫然侪古今。", 
            "知君多慨想，而我亦登临。", 
            "北道供输绝，西山寇盗侵。", 
            "年来兴替感，岂独是山林。"
        ], 
        "title": "无锡杨味云重脩慧山贯华阁（康雍间极盛，道光时圮）诗以纪之二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "牢落竟无与，频年类海多。", 
            "春香苏冻草，花气醉维摩。", 
            "变起江河倒，狂来风雨呵。", 
            "劫灰看不得，新岁霎经过。"
        ], 
        "title": "预作消寒九集次艾臣吏部韵四首 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "时难年荒后，乡居亦自难。", 
            "伪言惩下里，军事出长干。", 
            "此地暂相阔，何时追旧欢。", 
            "遥怜浴佛节，无分会消寒。"
        ], 
        "title": "预作消寒九集次艾臣吏部韵四首 其二", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "乔木烽烟变，津门遗故家。", 
            "文章付刍狗，身世感抟沙。", 
            "北雁无消息，东侯有咄嗟。", 
            "争池多石李，几度閧沤麻。"
        ], 
        "title": "预作消寒九集次艾臣吏部韵四首 其三", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "十五年前事，中朝恨鹤轩。", 
            "胆张才士酒，情重野人暄。", 
            "天地有奇作，江湖浮大樽。", 
            "何如高卧者，花下听禽言。"
        ], 
        "title": "预作消寒九集次艾臣吏部韵四首 其四", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "春城尚寒色，此去薄清朝。", 
            "初日动林景，微霜沾麦苗。", 
            "川途经白昼，乡梦恋残宵。", 
            "幸托双鱼便，音书当未遥。"
        ], 
        "title": "别家", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "衣带吴淞隔，相思水一方。", 
            "浪花浮梦远，丝柳引愁长。", 
            "有酒牟中圣，平居薄太康。", 
            "灌夫惭骂座，甘让次公狂。"
        ], 
        "title": "和秦伯未岁暮寄怀二首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "故人鲜佳况，望望隔云间。", 
            "息影水归壑，思亲云傍山。", 
            "缘君诗告瘁，累我鬓成斑。", 
            "甘苦凭谁喻，浮情一例删。"
        ], 
        "title": "和秦伯未岁暮寄怀二首 其二", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "江树方巢燕，城门又斗蛇。", 
            "人间感桑海，世外问桃花。", 
            "露井恩难续，宫墙恨转赊。", 
            "海滨遗老在，高眼看云霞。"
        ], 
        "title": "和缶庐龙华观桃花韵", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "一雨不知暑，江崖欲暝天。", 
            "溪花澄夕爽，庭草养秋烟。", 
            "杳杳来新雁，萧萧响暮蝉。", 
            "长嬴惊受谢，独立意茫然。"
        ], 
        "title": "新凉", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "五言律诗", 
        "text": [
            "永夜不成寐，微凉生小楼。", 
            "云消沧海霁，天接故园秋。", 
            "群动杳难息，清光静不流。", 
            "袁宏有高咏，倾赏感邻舟。"
        ], 
        "title": "月夜", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫天霜月绊花魂，人立苍苔静掩门。", 
            "早岁春光催及半，残宵寒梦去无痕。", 
            "香浮江渚难寻渡，酒熟山家别有村。", 
            "我亦西湖老居士，莫将檀板细评论。"
        ], 
        "title": "为张雄伯（家镇）写梅用渔洋秋柳韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "归鸦啼后一林霜，疏影涓涓照野塘。", 
            "宰相风流心是铁，小姑居处玉为箱。", 
            "山中雪满思高启，江上花开送蜀王。", 
            "何事早春催过眼，柳丝杏雨斗鸡坊。"
        ], 
        "title": "为张雄伯（家镇）写梅用渔洋秋柳韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "晓寒深透五铢衣，屑玉为尘作聘非。", 
            "何逊诗馀清兴在，羊权老去旧情稀。", 
            "红颜临镜易成妒，翠羽惊人相背飞。", 
            "谁道名心作羁绊，故园常使素心违。"
        ], 
        "title": "为张雄伯（家镇）写梅用渔洋秋柳韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "雪压风捎不自怜，冻香撩乱玉生烟。", 
            "言从团扇歌桃叶，肯让馀春到柳绵。", 
            "驴背野桥思往迹，乌啼江店又经年。", 
            "閒来诗思君知否，近在寒云落照边。"
        ], 
        "title": "为张雄伯（家镇）写梅用渔洋秋柳韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "残山剩水几朝曛，酒力消时尚薄醺。", 
            "庚信单衣缘久客，广平流寓最思君。", 
            "疏灯孤照一庭雪，空涧斜飞数点云。", 
            "应是僧寮占清寂，戒香虽好不须薰。"
        ], 
        "title": "为潘霞青（鸣球）写梅二首 其一", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "冻香飘漾满柴关，淡著清标岁务閒。", 
            "溪水每随孤笛远，野风时送暮禽还。", 
            "平分春色留芳讯，碎点烟光照玉颜。", 
            "曾是月斜霜气重，滞人寒梦落空山。"
        ], 
        "title": "为潘霞青（鸣球）写梅二首 其二", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "癯仙自古拙谐俗，野鹤从来不解诗。", 
            "疏磬断时溪月上，乱山深处冻云迟。", 
            "性情旁写入枯管，供养随缘觅古瓷。", 
            "却恨生香传不得，梦魂空自傍瑶池。"
        ], 
        "title": "次雄伯答画梅韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "莫向歧亭说断魂，霜天鸦鹊噪閒门。", 
            "江云带雨催寒色，野水和烟入暝痕。", 
            "诗思如冰乱宵柝，酒香邀月过前村。", 
            "曼卿自是无佳咏，绿叶青枝一并论。"
        ], 
        "title": "梅花四章，用渔洋秋柳韵 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "灯花催薄晓天霜，春拥微波下曲塘。", 
            "塞上新声翻笛谱，陇头归思怨车箱。", 
            "云阴渺漫三神岛，香海迢遥百谷王。", 
            "应是冷交传陆范，东风吹满碧鸡坊。"
        ], 
        "title": "梅花四章，用渔洋秋柳韵 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "淩虚台上苧萝衣，缟袂朝元旧迹非。", 
            "江树薄醺归鸟静，山桥微雪酒人稀。", 
            "疏灯照影春宜笑，清梦如烟冻不飞。", 
            "闻道西湖双鹤在，年来野性未曾违。"
        ], 
        "title": "梅花四章，用渔洋秋柳韵 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "孤芳似解畏人怜，一角林阴淡著烟。", 
            "姑射凝脂羞白纻，江妃清泪渍红绵。", 
            "新吟东阁移官日，旧事南湖小筑年。", 
            "却怪骑驴寻未得，灞陵风雪堕崖边。"
        ], 
        "title": "梅花四章，用渔洋秋柳韵 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "不信凌虚尚有台，琼枝濯濯见新栽。", 
            "空明月地羌无偶，险难云峰独后来。", 
            "巧笑宜春怜碧玉，层阴和梦落苍苔。", 
            "江南一别归心晏，吹倦东风未忍开。"
        ], 
        "title": "梅花九首次高青邱韵 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "羊权未合酒中仙，缟袂明珰忆旧缘。", 
            "十里山塘珠照夜，半湾江渚玉生烟。", 
            "芳心有约春灯后，艳曲新翻暮雨前。", 
            "若问司花旧宫女，隋家横笛感人天。"
        ], 
        "title": "梅花九首次高青邱韵 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东川消息圮墙头，漠漠生香淡不收。", 
            "春竞年华慵对镜，暮寒溪壑又藏舟。", 
            "明妃北去应含怨，驿使南来不税愁。", 
            "倘遇骑驴孟夫子，灞桥风雪问前游。"
        ], 
        "title": "梅花九首次高青邱韵 其三", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "满院清光锁梦痕，冰心端不藉香温。", 
            "舟回剡曲疑无路，山入罗浮尚有村。", 
            "修到飞琼丹换骨，好凭宋玉赋招魂。", 
            "谁怜断角疏灯夜，凝伫昏黄半掩门。"
        ], 
        "title": "梅花九首次高青邱韵 其四", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "何年谪降蕊珠宫，诚素迢迢梗未通。", 
            "瑶瑟怨歌悲独夜，绛绡联袂下寒空。", 
            "波涵曼渌情孤照，霞晕凝脂酒一盅。", 
            "自有回风动惆怅，梳台幽恨已成丛。"
        ], 
        "title": "梅花九首次高青邱韵 其五", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "冻云撩乱糁珠尘，盈掬盈担寄远人。", 
            "白纻自怜残夜月，红颜犹惜去年春。", 
            "难将桃叶新歌况，转误梨花入梦频。", 
            "古树江沱感摇落，不堪回忆旧仪真。"
        ], 
        "title": "梅花九首次高青邱韵 其六", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "冰玉交横密藻依，芳尘东阁灿凝辉。", 
            "雨昏日薄栖鸦早，天回霜高旅雁飞。", 
            "元稹文章花气动，广平铁石解人稀。", 
            "扬州重到春何许，都向词人腕下归。"
        ], 
        "title": "梅花九首次高青邱韵 其七", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "陇头风色转春阳，羁客登临睨旧乡。", 
            "梁帝园林思剪綵，令君衣袂染零香。", 
            "指看凝艳出姑射，别有清愁来大荒。", 
            "欲寄所思情意减，云英空复捣元霜。"
        ], 
        "title": "梅花九首次高青邱韵 其八", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "铅华漂净畏人知，无限芳心赠一枝。", 
            "虚白西楼空照影，小红南豆寄相思。", 
            "铜龙塞笛怀归夜，玉燕宫钗袅恨时。", 
            "记取风帘消瘦处，莫教悽绝柏梁诗。"
        ], 
        "title": "梅花九首次高青邱韵 其九", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "岁寒难得鲁阳戈，草草光阴一刹那。", 
            "画到徐熙嫌粉本，诗成高启又微疴。", 
            "可容皮相求姑射，愿托心香供佛陀。", 
            "旧事江妃浑不解，楼东花谢掩长蛾。"
        ], 
        "title": "梅花三首答拈险韵者 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "图成举举与师师，半幅生绡绝代姿。", 
            "小李漫吟牵玉虎，羊权还胜婿金龟。", 
            "荒崖日薄诗肠冻，香海春回醉眼眵。", 
            "我欲笔锋成剑锷，水天斩断卧蛟螭。"
        ], 
        "title": "梅花三首答拈险韵者 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "数遍群芳总不如，愿将杂佩报春馀。", 
            "东归洛浦华琚珥，南望湘灵锦瑟虚。", 
            "梦断荒山惊宿羽，影摇寒水上行鱼。", 
            "折花莫便传江驿，自有神光照里闾。"
        ], 
        "title": "梅花三首答拈险韵者 其三", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "儗得张镃花品图，何年芳信问南湖。", 
            "人因绿萼求真诰，天借红颜照玉奴。", 
            "断角残钟寒到枕，小桥孤店雨如酥。", 
            "玉尘莫向江潭泼，留照浮山绝代姝。"
        ], 
        "title": "题画梅八首 其一", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "才见癯仙眼便青，铜瓶纸帐夜冥冥。", 
            "可能魂魄淆冰雪，别有心情寄醁醽。", 
            "山曲骑驴兼得句，川途放鹤更扬舲。", 
            "独怜世外知音少，斜月荒烟共一汀。"
        ], 
        "title": "题画梅八首 其二", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "浊世伪传宋璟心，为君一往见情深。", 
            "山家翠羽能行酒，礀水游鱼解听琴。", 
            "大好姿容霜欲晓，最无聊赖月初沉。", 
            "九疑仙子寻常见，缟袂朝元思不禁。"
        ], 
        "title": "题画梅八首 其三", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "我亦人间冷淡人，清寒端底与为邻。", 
            "谢家已病修难到，黄氏还忧瘦等身。", 
            "巢许相期应恨晚，湖山独步自成春。", 
            "却嫌真态难追忆，画里无端脱玉鳞。"
        ], 
        "title": "题画梅八首 其四", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "岁暮怀人百感侵，高天惟见下霜禽。", 
            "依依江树迎朝旭，絮絮檐花又夕阴。", 
            "神逐冷香清野渚，梦和寒意到重衾。", 
            "年来强觅新诗句，懒似春烟不出林。"
        ], 
        "title": "题画梅八首 其五", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "无端清夜醉醇醪，一片幽芳托素毫。", 
            "便拟骑驴孟夫子，可如相马九方皋。", 
            "烟云淘尽元精出，绚烂平时见地高。", 
            "若向南枝辨真相，暮寒微雪正萧骚。"
        ], 
        "title": "题画梅八首 其六", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "别具孤标领众芳，肯随桃李媚春阳。", 
            "十年未换丹砂骨，百鍊犹存铁石肠。", 
            "压酒吴姬歌白纻，求浆仙子捣元霜。", 
            "瑶台不有风帆助，人日何缘到草堂。"
        ], 
        "title": "题画梅八首 其七", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "姑射神人霜雪姿，那堪踏损冻蛟螭。", 
            "立残寒月无双影，吹醒东风第几枝。", 
            "元夜春灯如旧约，频年班管寄相思。", 
            "江南芳信君须记，微雨黄昏酒醒时。"
        ], 
        "title": "题画梅八首 其八", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "独负萧閒野水滨，高天漠漠糁珠尘。", 
            "清歌忽动林间鸟，缟袂相逢梦里人。", 
            "诗觅野桥真耐冷，酒寒山店不宜春。", 
            "水云南下难为寄，塞上应怜物候新。"
        ], 
        "title": "梅花七首 其一 次朱元晦韵", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "柳丝未及褪鸦黄，空谷佳人绝代妆。", 
            "寒瘦诗怀合郊岛，浓薰文字亚班扬。", 
            "矜才偶爽肝肠铁，细嚼应怜齿颊香。", 
            "不负岁寒霜雪夜，年年曾此抱孤芳。"
        ], 
        "title": "梅花七首 其二 次王荆公韵", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "园林风色报春迟，江北江南腊尽时。", 
            "湘水只应销艳骨，孤山重与觅寒姿。", 
            "閒云如梦露垂脚，晓月无心冰透肌。", 
            "却怪霜禽栖不稳，一声飞上最高枝。"
        ], 
        "title": "梅花七首 其三 次苏长公韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "无限清光带雨妍，东风吹送合江园。", 
            "雪消地迥山容靓，霜劲天高野气昏。", 
            "林际淡烟留写照，水边凉月与招魂。", 
            "寸心长是争芳夜，手撚琼瑶酒一尊。"
        ], 
        "title": "梅花七首 其四 次林和靖韵", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "荒村寂寞两三家，一水平分略彴斜。", 
            "轻影摇风随径竹，生香和雨逗檐花。", 
            "谁从南国求红豆，才是东皇下白麻。", 
            "曾记蜀王留手植，更凭楼阁忆芳华。"
        ], 
        "title": "梅花七首 其五 次方秋崖韵", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "百花头上冠华年，濯濯风姿照水妍。", 
            "晴蕊鲜明迎晓日，霜林翳暧养春烟。", 
            "芳心盈掬难为赠，傲骨从来不受怜。", 
            "名画难求崇嗣本，未应嗤点及流传。"
        ], 
        "title": "梅花七首 其六 次范石滨韵", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "绝代名姝聘玉尘，等閒天付与精神。", 
            "洛滨绰约风惊佩，姑射清寒光照人。", 
            "日气初晖九英本，风情偏占一枝春。", 
            "剑南诗老疏狂甚，拟向花前托化身。"
        ], 
        "title": "梅花七首 其七 次张宾齐韵", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "风风雨雨易销魂，缟袂相逢下里门。", 
            "花发寿阳留额晕，柳摇江渚锁眉痕。", 
            "归鸦冒雪投荒涧，老鹤随云过别村。", 
            "和靖近来萧瑟甚，西湖偕隐不须论。"
        ], 
        "title": "梅花四首次渔洋山人韵 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "花前生气傲清霜，春月娟娟照曲塘。", 
            "七里雾深虚揽镜，五铢衣薄不盈箱。", 
            "独怜横笛归隋苑，可有珍珠慰蜀王。", 
            "问道秦川新织锦，肯将花样列宫坊。"
        ], 
        "title": "梅花四首次渔洋山人韵 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "疏林摇漾带垣衣，冰泮山塘节候非。", 
            "夜静寒多归鸟寂，酒阑梦醒解人稀。", 
            "三生真态劳相忆，一点酸心莫浪飞。", 
            "欲写生香难下笔，年来粉本久相违。"
        ], 
        "title": "梅花四首次渔洋山人韵 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "生成艳骨苦相怜，淡著铅华付夕烟。", 
            "照水淩晨寒瑟瑟，烧灯芳夜意绵绵。", 
            "何郎好咏还今日，庾信单衣忆往年。", 
            "珍重阴成结酸子，莫教摽落大堤边。"
        ], 
        "title": "梅花四首次渔洋山人韵 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "断崖空谷孕芳姿，别有情怀不入时。", 
            "寒水横波照清艳，晓云微雪浣胭脂。", 
            "偶缘绿酒摇春思，又对朱颜感鬓丝。", 
            "坐冷苍苔人迹杳，日华初上最高枝。"
        ], 
        "title": "红梅", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "萼绿相逢只梦痕，萧萧坠影易黄昏。", 
            "风凄缟袂香初定，霜晕凝脂玉不温。", 
            "沧海泪珠才士胆，寄春心事美人魂。", 
            "上元苦忆飘灯夜，细数閒愁深闭门。"
        ], 
        "title": "程絮禅门雪诗宗西昆属写墨梅爰以昆体题之", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "占尽人间冰雪交，淡烟林麓见含苞。", 
            "绮情未忏芳时近，香梦难温好夜抛。", 
            "数点晴云迷瘦影，一痕霜月繫危梢。", 
            "隔溪寒水劳相望，疑是湘娥踏冻蛟。"
        ], 
        "title": "咏梅次高青邱韵五首 其一", 
        "type": "律诗", 
        "yun": "肴"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "未到春阳已断肠，江桥春酒醉吴娘。", 
            "汉皋解后难为佩，韩掾偷来不是香。", 
            "世外神人霜霰质，山家仙子苧萝裳。", 
            "几回延伫尘心净，纵不冰壶亦自凉。"
        ], 
        "title": "咏梅次高青邱韵五首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东风吹暖上垣衣，寂寞孤芳带露披。", 
            "春水照神花独醒，晚山如睡树相思。", 
            "画梁玄玉歌尘起，小筑红罗锦幔垂。", 
            "一点酸心苦愁绝，我来幸托未开时。"
        ], 
        "title": "咏梅次高青邱韵五首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "点笔还应夺化工，墨华旁沈雪初融。", 
            "江南驿使书千里，岭外羁臣酒一盅。", 
            "古佛与参香戒定，水仙分占玉玲珑。", 
            "湖亭放鹤归来晚，料峭山塘一线风。"
        ], 
        "title": "咏梅次高青邱韵五首 其四", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "量材当筑蕊珠宫，一气清寒接太空。", 
            "羌笛催愁金锁甲，画屏研采石虚中。", 
            "衙斋好咏推何逊，檀板新声寄小丛。", 
            "正为折枝难寄远，寥天何处响孤鸿。"
        ], 
        "title": "咏梅次高青邱韵五首 其五", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "耿耿清光眼底留，江潭延伫澹夷犹。", 
            "数声风笛云横渚，一片禅心月在楼。", 
            "霜霰凝脂出姑射，月参无恙是罗浮。", 
            "此才准作和羹备，却抱酸心愿未酬。"
        ], 
        "title": "为陆文若画梅四首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "廓处寒多峻节持，山桥病马识君迟。", 
            "上元灯火春常在，臣里容光梦岂知。", 
            "肯伴晓云依北渚，几看暮雀上南枝。", 
            "而今驿使疏慵甚，安得攀条寄所思。"
        ], 
        "title": "为陆文若画梅四首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "虚窗寒影夜萧萧，坐对银釭酒一瓢。", 
            "才士新歌调绿绮，美人幽艳障红绡。", 
            "霜华著蕊珠成泪，烟缕凝香玉有苗。", 
            "占尽早春清淑气，纵无情思已魂销。"
        ], 
        "title": "为陆文若画梅四首 其三", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "君复还山山不孤，于今寥落剩荒涂。", 
            "花中隐逸誇巢父，世外婵媛属女媭。", 
            "除是照神开玉镜，可容濯魄向冰壶。", 
            "会稽尚有唐家树，偃蹇如龙待补图。"
        ], 
        "title": "为陆文若画梅四首 其四", 
        "type": "律诗", 
        "yun": "虞"
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "曲阑一抹斜晖。", 
            "暮云微。", 
            "又见柳梢晴影、燕双飞。", 
            "梨乡院。", 
            "寻芳勌。", 
            "绣帘垂。", 
            "生怕絮风花雨、送春归。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "夜阑玉篆香消。", 
            "漏声遥。", 
            "独自钩帘新月、上花梢。", 
            "乡梦断。", 
            "春灯暗。", 
            "正无聊。", 
            "闲叠红笺小字、赋樱桃。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "微雨湿红蕉，台径飞香满。", 
            "百丈游丝漾晓风，怎说春难绾。", 
            "六曲小回栏，帘影花边捲。", 
            "试问愁心几许长，宛宛垂杨短。"
        ], 
        "title": "卜算子", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "淡月疏帘凉翠馆。", 
            "一样凭栏，惆怅韶华，仿佛罗帏秋梦转。", 
            "灯摇瘦影屏山掩。", 
            "絮乱花飞春又晚。", 
            "有尽东风，无限离肠断，蓦忆当时眉暗敛。", 
            "泪痕点点冰绡染。"
        ], 
        "title": "庭院深深", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "细绾银丝，巧裁玉剪，锦片成围。", 
            "爱繁英烂漫，不愁漂泊，柔枝绰约，何用栽培。", 
            "听雨春归，惜花人倦，惆怅芳菲点翠苔。", 
            "无聊甚，倩飞蚨几许，买得重开。", 
            "应教蝶怨蜂猜。", 
            "恰宛似、梢头乍折来。", 
            "向青铜镜里，绿鬟低坠，紫金钗□，素手轻排。", 
            "香借兰膏，晕黏粉黛，漫整新妆晓梦回。", 
            "相看遍、尽艳红娇白，独让燕台。"
        ], 
        "title": "沁园春 草花", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "玲珑青琐春痕隐，红襟护香栖稳。", 
            "纸帐寒生，银屏梦断，缭绕炉云微沁。", 
            "疏灯碧晕。", 
            "听铃语烟丛，鸦摇露影。", 
            "寂寞帘栊，绿阴零乱晚风紧。", 
            "花边玉栏倦凭，又朱销粉褪，草深苔润。", 
            "点点凉星，纤纤新月，暗逗眉梢幽恨。", 
            "华年自警。", 
            "正病酒心嫞，咏兰才尽。", 
            "晓镜尘丝，怕催双鬓损。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "艳夺辛夷，香偷甲煎，芳阴深护罗屏。", 
            "独倚斜阳里，还堪爱、湘帘一桁同名。", 
            "魏家春影归何处，终难似、露叶云英。", 
            "须珍重、烟光细绾，莫教容易飘零。", 
            "曾记东风薇省，也依稀浓丽，宜系金铃。", 
            "雪晕冰肌，珠融粉泪，脂痕淡涴星星。", 
            "香尘陌上看花倦，又取次、开遍闲庭。", 
            "红窗畔、谁拈绶带，同心小结初成。"
        ], 
        "title": "五彩结同心 紫丁香", 
        "type": "词", 
        "yun": null
    }, 
    {
        "author": "曹慎仪", 
        "era": "清", 
        "subtype": null, 
        "text": [
            "渐墙阴坠翠，帘影蜚红，愁锁一庭香雾。", 
            "斗草情闲，簸钱声杳。", 
            "消得茶烟一缕。", 
            "梦冷西楼，自从别后，几番听雨。", 
            "但天涯、燕子来时，仿佛那时絮语。", 
            "回忆离亭延伫。", 
            "便鹧鸪啼遍，也难留住。", 
            "怅云水迢遥，说甚玉鳞尺素。", 
            "只今剩、有旧同游处。", 
            "一抹湘兰深护。", 
            "更谁伴、绣缕吟笺，寂寞小窗春暮。"
        ], 
        "title": "望湘人", 
        "type": "词", 
        "yun": null
    }, 
    {
        "author": "曹衔达", 
        "era": "清", 
        "subtype": "七言绝句", 
        "text": [
            "金戈铁马共秋声，酾酒镫前剑欲鸣。", 
            "人自寂寥滩黯淡，疏星残月远山明。"
        ], 
        "title": "舟行和铁梅", 
        "type": "绝句", 
        "yun": "庚"
    }, 
    {
        "author": "曹维城", 
        "era": "清", 
        "subtype": "五言律诗", 
        "text": [
            "黔山精舍好，相对有名僧。", 
            "道悟无生妙，禅参最上乘。", 
            "茶煎涧中水，香霭佛前镫。", 
            "不许尘凡到，云岚护几层。"
        ], 
        "title": "初秋登黔灵赠瞿脉上人", 
        "type": "律诗", 
        "yun": "蒸"
    }, 
    {
        "author": "曹寅承", 
        "era": "清", 
        "subtype": "七言绝句", 
        "text": [
            "洞仙关外路悠悠，疏树晴烟澹似秋。", 
            "政喜江山浑入画，十年重上月波楼。"
        ], 
        "title": "月波楼题壁", 
        "type": "绝句", 
        "yun": "尤"
    }, 
    {
        "author": "曹寅", 
        "era": "清", 
        "subtype": null, 
        "text": [
            "我有千里游，爱此一片石。", 
            "徘徊不能去，川原俄向夕。", 
            "浮光自容与，天风鼓空碧。", 
            "露坐闻遥钟，冥心寄飞翮。"
        ], 
        "title": "坐宏济石壁下及暮而去", 
        "type": "古风", 
        "yun": "陌"
    }, 
    {
        "author": "曹寅", 
        "era": "清", 
        "subtype": null, 
        "text": [
            "月落林屋暗，寒镫耿幽光。", 
            "邻鸡私咿喔，冰声裂方塘。", 
            "既醉复思梦，神清愁亦忘。", 
            "晓车如秋潮，雷鸣过空堂。", 
            "尘役苦无厌，俯躬自徬徨。"
        ], 
        "title": "不寐", 
        "type": "古风", 
        "yun": "阳"
    }, 
    {
        "author": "曹寅", 
        "era": "清", 
        "subtype": null, 
        "text": [
            "吴中菜花天下无，平畴照耀黄金铺。", 
            "朝阳夕阳几百里，惟剩白水连青芜。", 
            "四月吴中春始足，四郊花气穿城渎。", 
            "平分千巷画船间，农家儿女无拘束。", 
            "农家儿女饭出游，踏歌不出畦两头。", 
            "头蚕缫丝二麦穗，油菜结子柔桑抽。", 
            "劝农使者停征税，厅前画诺花前醉。", 
            "水曹散吏旧期门，也骑细马傍山村。", 
            "君不见他乡井径无寻处，春风远拓黄花戍。", 
            "含哺鼓腹只吴侬，菜花中朝菜花暮。"
        ], 
        "title": "菜花歌", 
        "type": "古风", 
        "yun": null
    }, 
    {
        "author": "曹寅", 
        "era": "清", 
        "subtype": null, 
        "text": [
            "柳上一蝉鸣不已，柳下回风激流水。", 
            "老僧扫石待清眠，劝客睡心先睡耳。", 
            "我耳初离市朝语，喜听清商变繁徵。", 
            "九龙会意散烟鬟，传翠扬颦三十里。", 
            "讵识尘埃褦襶子，机砧炙热争余滓。", 
            "面具衣装弄假人，号是裸民应未耻。", 
            "张腋无汗颡无泚，前山落日波纯紫。", 
            "临风叩齿漱寒泉，今夜移船太湖尾。"
        ], 
        "title": "惠山纳凉", 
        "type": "古风", 
        "yun": null
    }, 
    {
        "author": "曹寅", 
        "era": "清", 
        "subtype": null, 
        "text": [
            "未央宫中一尺瓦，不知遗恨漳河下。", 
            "锡花雷布谁作模，鸳央离合无真假。", 
            "阿瞒心雄天厌足，平生只欠西陵哭。", 
            "飞来铜雀亦辜恩，可怜难覆如花肉。", 
            "与奸作瓦罪莫辞，与人作砚遭磷淄。", 
            "粉身何惜鹿卢碎，渴笔恐辱屠沽儿。", 
            "隐君正史先救砚，《麟经》独炳丹青传。", 
            "君不见琼林宝藏无不收，王莽之头斩蛇剑。"
        ], 
        "title": "题启南先生莫斫铜雀砚图", 
        "type": "古风", 
        "yun": null
    }, 
    {
        "author": "曹寅", 
        "era": "清", 
        "subtype": null, 
        "text": [
            "晓灯寒无光，驱马别亲故。", 
            "残月堕枫林，荒烟白山路。", 
            "十年游子怀，惜此岁华暮。", 
            "载咏《无衣》诗，何以蒙霜露。"
        ], 
        "title": "岁暮远为客", 
        "type": "古风", 
        "yun": "遇"
    }, 
    {
        "author": "曹寅", 
        "era": "清", 
        "subtype": "五言排律", 
        "text": [
            "诸峰云未开，前途马已驾。", 
            "逡巡饭行人，纵览忘深夏。", 
            "幽光蒙青林，轻阴散丹榭。", 
            "古迹不可追，依稀见残柘。", 
            "坐闻流泉哀，百折空亭下。"
        ], 
        "title": "晓游潭柘寺", 
        "type": "排律", 
        "yun": "祃"
    }, 
    {
        "author": "曹堉", 
        "era": "清", 
        "subtype": "七言律诗", 
        "text": [
            "真州帆集水差差，愁绝艑郎唱橹迟。", 
            "日脚渐收云黯处，芦梢作响雨来时。", 
            "长牌短堠程初起，听水披风酒不辞。", 
            "失笑别家才一夜，独眠单枕有离思。"
        ], 
        "title": "望亭道中", 
        "type": "律诗", 
        "yun": "支"
    }, 
    {
        "author": "曹骏良", 
        "era": "清", 
        "subtype": "五言律诗", 
        "text": [
            "到枕不成寐，连宵雨更风。", 
            "晓烟笼半郭，新霁慰三农。", 
            "庭藓浓含翠，池荷湿晕红。", 
            "高槐蝉始嘒，逸韵响晴空。"
        ], 
        "title": "仲夏久雨初霁", 
        "type": "律诗", 
        "yun": null
    }, 
    {
        "author": "曹素侯", 
        "era": "清", 
        "subtype": "七言律诗", 
        "text": [
            "梧桐一叶早惊秋，鹤梦留人尘梦收。", 
            "情逐绮云飘玉宇，心随碧落荡银钩。", 
            "浪游清院难消日，偷上层楼未敢愁。", 
            "空忆旧时衣带缓，不胜遥夜泪重流。"
        ], 
        "title": "秋日", 
        "type": "律诗", 
        "yun": "尤"
    }, 
    {
        "author": "曹振镛", 
        "era": "清", 
        "subtype": null, 
        "text": [
            "峨峨天封观，屹屹嵩阳宫。", 
            "怒涛声沸沸，偃盖圆童童。", 
            "拿云攫雨恣奇怪，老皮张展横晴空。", 
            "大者根坚介于石，小者枝舞神如龙。", 
            "独惜三株火其一，不然鼎足而峙天之中。", 
            "当年树旁驻仙跸，千乘万骑群候从。", 
            "登坛拜将宠锡秩，直欲使尔任所冲。", 
            "岂知将军不好武，静含秀色森古容。", 
            "回天转地自智勇，洗兵销甲何英雄。", 
            "干耸十丈气郁郁，叶铺千叠光重重。", 
            "惟名与器不可假，讵要人爵贪天功。", 
            "嗟尔将军柏，何如大夫松。", 
            "贞心共守壮貌古，劲节肯受头衔封。", 
            "不惟其人惟其树，秦皇汉武将毋同。", 
            "可怜骊山一炬成焦土，茂陵有客悲秋风。", 
            "岱松已亡叹枯朽，此柏无恙犹青葱。", 
            "我来为揖客，眺赏心神融。", 
            "莫言将军何乃故，敢不封殖忘角弓。"
        ], 
        "title": "汉将军柏歌", 
        "type": "古风", 
        "yun": null
    }, 
    {
        "author": "曹峻", 
        "era": "清", 
        "subtype": "七言绝句", 
        "text": [
            "九峰苍翠逼眉端，楚水吴山此日还。", 
            "遥望梅村深树里，白云依旧锁松关。"
        ], 
        "title": "归梅村", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "茅檐低覆竹篱斜，密树阴中三两家。", 
            "时有新红出寒绿，秋深木槿又开花。"
        ], 
        "title": "八月十四日上车还江阴途中作又七绝二首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "川途径复送归艭，野色凄迷半掩窗。", 
            "水草化泥红蓼瘦，飞来寒蝶不成双。"
        ], 
        "title": "八月十四日上车还江阴途中作又七绝二首 其二", 
        "type": "绝句", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "王孙忏悔仲姬日，燕市崖山授命时。", 
            "我爱河东蓄死具，虞山应愧鬓成丝。"
        ], 
        "title": "和安吉吴昌硕咏赵文敏书，元觉了义，经付中峰和尚，忏悔管夫人四首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "怆恍诸陵一夕开，漫从色相觅如来。", 
            "踰淮枳是江南橘，臭味差池为底栽。"
        ], 
        "title": "和安吉吴昌硕咏赵文敏书，元觉了义，经付中峰和尚，忏悔管夫人四首 其二", 
        "type": "绝句", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "写就簪花供佛龛，漫凭因果问瞿昙。", 
            "天宁寺异承天寺，输与吴门郑所南。"
        ], 
        "title": "和安吉吴昌硕咏赵文敏书，元觉了义，经付中峰和尚，忏悔管夫人四首 其三", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "茫茫天水堕家风，文字因缘信不同。", 
            "一点贪痴求解脱，当时原是可怜虫。"
        ], 
        "title": "和安吉吴昌硕咏赵文敏书，元觉了义，经付中峰和尚，忏悔管夫人四首 其四", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "淡烟漠漠草离离，瘦尽秋光不入时。", 
            "剩有荒寒数行柳，冶春桥畔弄残丝。"
        ], 
        "title": "无锡公园偶题", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "修埼当窗水蔚蓝，维摩无地托云龛。", 
            "风流剩有秦淮海，野菜平分一粟庵。"
        ], 
        "title": "挑菜偶兴三首 其一", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "世变沧桑旧迹淹，榜门书法尚端严。", 
            "衰宗文士雕零尽，不见当时曹绿岩。"
        ], 
        "title": "挑菜偶兴三首 其二", 
        "type": "绝句", 
        "yun": "咸"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "零星花鸟杂园蔬，下有陈人守故居。", 
            "车过不愁三步痛，问谁携酒奠荒墟。"
        ], 
        "title": "挑菜偶兴三首 其三", 
        "type": "绝句", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "送君归处道间关，落日又随倦鸟还。", 
            "猎猎北风吹不定，冻云如絮满湖山。"
        ], 
        "title": "送半龙还芦墟", 
        "type": "绝句", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "吾爱秦青作好歌，纵然风雨亦来过。", 
            "冻云要我且休息，一粟庵前暝色多。"
        ], 
        "title": "失约二首 其一", 
        "type": "绝句", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "乘兴而来兴尽休，不因甘草强迟留。", 
            "山阴访戴有成例，甫到门时雪满舟。"
        ], 
        "title": "失约二首 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "春风送我到天涯，九九消寒不在家。", 
            "传语城南祝吏部，与谁携手咏梅花。"
        ], 
        "title": "二月八日偶成寄祝艾臣同年四首 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "薄采葑菲日易斜，暂凭高卧息纷拿。", 
            "海风吹下萧萧雨，别梦如云谢到家。"
        ], 
        "title": "二月八日偶成寄祝艾臣同年四首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "沙才色艺冠江南，醉眼朦胧酒半酣。", 
            "强记昔年愁却曲，有人扶我十方庵。"
        ], 
        "title": "二月八日偶成寄祝艾臣同年四首 其三", 
        "type": "绝句", 
        "yun": "覃"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "新年叨被邀春酌，孤负珍珠一斗红。", 
            "赚得孔璋好文字，阿瞒原不病头风。"
        ], 
        "title": "二月八日偶成寄祝艾臣同年四首 其四", 
        "type": "绝句", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风披拂草盈陂，野水逶迤暗入池。", 
            "独立山亭初过雨，湖田春涨绿差差。"
        ], 
        "title": "梦中作二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "江城东去即天涯，顾我无心怅别离。", 
            "新月微茫烟气重，石桥细火夜航迟。"
        ], 
        "title": "梦中作二首 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "瞻拜遗容思渺然，明湖衰柳尚吹绵。", 
            "问谁续赋青旸道，寥落行踪三百年。"
        ], 
        "title": "为章生成之题新城遗照三首 其一", 
        "type": "绝句", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "故园梅讯计全非，东郭人家燕子飞。", 
            "岁岁花开无好咏，春随诗老一并归。"
        ], 
        "title": "为章生成之题新城遗照三首 其二", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "丁卯桥边溅急泷，夕阳连瞑下蓬窗。", 
            "即今无恙烟波路，谁为看山夜渡江。"
        ], 
        "title": "为章生成之题新城遗照三首 其三", 
        "type": "绝句", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风习习作春寒，雨湿春愁未肯乾。", 
            "落画辛夷三月暮，紫藤花压小阑干。"
        ], 
        "title": "和汤雪华士女春阴", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "东风吹绿泛琼卮，零乱残香不入时。", 
            "惠照将离根柢苦，斜阳留得一丝丝。"
        ], 
        "title": "饯春绝句二首 其一", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "醒后寻君君不留，天涯芳草自成愁。", 
            "频年相别还相见，野鸟飞来尽白头。"
        ], 
        "title": "饯春绝句二首 其二", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "芳郊新绿已萋萋，细水浮花小院西。", 
            "满地凉阴正清绝，东风愁听乳鸦啼。"
        ], 
        "title": "暮春即事和戈静芳女士", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "醉把长杓不散愁，春归庭院更清幽。", 
            "茶烟碧草凄迷甚，好语羁人莫上楼。"
        ], 
        "title": "偶感和樊须钦女士二首 其一", 
        "type": "绝句", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "漠漠林阴绕岸斜，渐看塘堰泛萍花。", 
            "怀人忆事无情绪，一任风光化落霞。"
        ], 
        "title": "偶感和樊须钦女士二首 其二", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "怜才宁忍送天涯，传语儒门郜伯家。", 
            "未必深情浓似酒，两行清泪为梅花。"
        ], 
        "title": "慰留樊须钦二绝 其一", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "纵然小住不多时，好学渔洋七字诗。", 
            "闻道攀条催远别，一堂齐唱恼杨枝。"
        ], 
        "title": "慰留樊须钦二绝 其二", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "晓凉露气浮苍藓，雨后波光泛绿池。", 
            "啼鸟不知春去感，林阴如幕草如丝。"
        ], 
        "title": "晨兴散步和徐雪梅女士", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "袅袅横吹起钓槎，渡江春意灿晨霞。", 
            "自从一别金闾后，元墓年来几度花。"
        ], 
        "title": "题梅", 
        "type": "绝句", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "点缀风光壁上观，冻烟晴雪落毫端。", 
            "此中自有清刚气，散作虚堂六月寒。"
        ], 
        "title": "今岁大暑许生盥孚属写梅为制四绝句 其一", 
        "type": "绝句", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "萼绿仙人相见稀，比来色相更忘机。", 
            "添丁正合丁年事，有鸟归来号令威。"
        ], 
        "title": "今岁大暑许生盥孚属写梅为制四绝句 其二", 
        "type": "绝句", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "墨华朝爽露英英，诗思如云酒胆并。", 
            "至竟人间难比似，容他留伴许飞琼。"
        ], 
        "title": "今岁大暑许生盥孚属写梅为制四绝句 其三", 
        "type": "绝句", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言绝句", 
        "text": [
            "分湖新涨绿参差，曾记花开八月时。", 
            "秾艳每憎桃杏俗，频年溪上浣胭脂。"
        ], 
        "title": "今岁大暑许生盥孚属写梅为制四绝句 其四", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "野雉无端出上林，宫庭日暮感萧森。", 
            "万方挽粟输朝食，一片残旗偃夕阴。", 
            "偷食安知天下计，筹边空负老臣心。", 
            "将军惯见和亲事，收束刀环问稿砧。"
        ], 
        "title": "秋兴八首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "故国河山落照斜，三千里外念京华。", 
            "山斋惊问人间世，战舰閒如海上槎。", 
            "戍卒楼荒沉野角，羁臣道远泣悲笳。", 
            "冯唐已老雄心在，肯向胡霜拂剑花。"
        ], 
        "title": "秋兴八首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "虫吟环堵月流晖，露重天高夜气微。", 
            "四塞云山皆北向，一行霜雁尚南飞。", 
            "朱云请剑功名壮，祖逖渡江心事违。", 
            "诸将不曾谋报国，平原秋草马空肥。"
        ], 
        "title": "秋兴八首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "世事争如一局棋，长年木落不胜悲。", 
            "北平靖汉遭奇数，缪丑和金负圣时。", 
            "禦寇才思铠仗整，弭兵重见羽书驰。", 
            "积忧已在百年后，被发伊川重有思。"
        ], 
        "title": "秋兴八首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "内家宫寝傍西山，晴雪冲融窕窈閒。", 
            "互市偶蒙前代阙，请缨代叩汉时关。", 
            "早寒绝域怜星使，落日沧江忆圣颜。", 
            "闻道今皇需汲黯，何年亲自检朝班。"
        ], 
        "title": "秋兴八首 其五", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "清笳凄咽暮江头，指望边庭泣素秋。", 
            "师慧过朝馀积愤，灵均去国迸牢愁。", 
            "斜风乱折依依柳，漂浪空摇泛泛鸥。", 
            "论著徙戎何处达，中原曾是帝王州。"
        ], 
        "title": "秋兴八首 其六", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "回疆青海奠神功，万国衣冠拜宅中。", 
            "乌弋不庭筹北伐，黄支受吏验东风。", 
            "射雕虏遁蛮云黑，牧马人稀塞草红。", 
            "忍听遗民谈盛事，外攘颇牧内文翁。"
        ], 
        "title": "秋兴八首 其七", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "夜江倾峡势逶迤，江月年年浸下陂。", 
            "市上胡柯通大夏，航头鸟卵识条枝。", 
            "少卿甘下穹庐拜，浪子焉知汴鼎移。", 
            "我忆西归林少穆，枉同鹏举大名垂。"
        ], 
        "title": "秋兴八首 其八", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "不关情处易销魂，流乱轻缘白板门。", 
            "归燕坐馀秋树影，乱鸦啼尽暮潮痕。", 
            "几看薄雨绵新恨，又送斜阳过别村。", 
            "若问隋家歌舞地，断垣衰草不须论。"
        ], 
        "title": "和王阮亭先生秋柳韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "瘦尽春云不耐霜，一声孤笛渡横塘。", 
            "清歌往日思金缕，短梦和烟黯玉箱。", 
            "取次小蛮伤老大，何年张绪忆君王。", 
            "荒园憔悴无人问，文杏徒嗟碎锦坊。"
        ], 
        "title": "和王阮亭先生秋柳韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "碎点秋光欲上衣，风流王谢旧人非。", 
            "白门摇落诗难和，隋苑荒凉梦亦稀。", 
            "未老黄骢嘶北道，不回青雀枉西飞。", 
            "江船晴影今何似，落日残螀心绪违。"
        ], 
        "title": "和王阮亭先生秋柳韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "莫愁子夜旧相怜，踠地垂垂玉化烟。", 
            "羌笛不曾催夜怨，画楼无恙糁春绵。", 
            "攀条灞岸思千里，洒涕琅琊近十年。", 
            "叵耐丹阳刘尹树，西风飘落客愁边。"
        ], 
        "title": "和王阮亭先生秋柳韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "登山临水送天涯，无限秋光转物华。", 
            "江渚断云衔落照，野桥疏柳点晴鸦。", 
            "四愁落寞难为赠，九辩风流别有家。", 
            "拟向天孙乞拳石，年年海上俟浮槎。"
        ], 
        "title": "秋日偶成", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "南园绿草掩芳菲，荏苒风光意绪违。", 
            "春酒饯馀成晼晚，晓钟催罢恨熹微。", 
            "梨桃院落游蜂息，杨柳池台乳燕飞。", 
            "开到将离花事尽，夕阳零乱坠红稀。"
        ], 
        "title": "送春二首（庚子） 其一", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "年来此日倍思君，芳树含情细草薰。", 
            "别馆樱厨刚荐食，结亭兰里罢湔裙。", 
            "三杯浊酒过长夜，百丈游丝繫夕曛。", 
            "等是天台人去后，桃花流水一溪云。"
        ], 
        "title": "送春二首（庚子） 其二", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "偶因疏树结团焦，摇落西风强半凋。", 
            "望远乍添山漠漠，听琴惟有石嶕嶕。", 
            "秋随落雁过溪水，人送斜阳下板桥。", 
            "画里无心留太古，凭轩何日咏唐尧。"
        ], 
        "title": "秋山晚景为姚康锡（晋祖）作", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "鹍鹏怒翮展天涯，亲见胡霜落剑花。", 
            "下洛宵凉念砧杵，长城春度莽风沙。", 
            "乡情寥廓三秋艾，世路浮沉八月槎。", 
            "应是温泉遗胜迹，桥山吟望手频叉。"
        ], 
        "title": "夏生荫堂（孙楣）自塞外归省月终将有丰润之行作赠言四章 其一", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "南望乡关路几千，荒城日暮警烽烟。", 
            "内家宫寝贤王邸，辽海戈矛异域船。", 
            "月殿传闻驰甲马，露台无恙泣铜仙。", 
            "收京苦忆西安将，惆怅风尘事隔年。"
        ], 
        "title": "夏生荫堂（孙楣）自塞外归省月终将有丰润之行作赠言四章 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "三千里外滞音书，蓦地相逢九月初。", 
            "尘迹叨陪徐稚榻，旧文全替子云居。", 
            "险摹关隘风惊牖，閒话沧桑月在庐。", 
            "前路知音曾不远，未应弹铗唱无鱼。"
        ], 
        "title": "夏生荫堂（孙楣）自塞外归省月终将有丰润之行作赠言四章 其三", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "海天苍莽倚长风，北接燕山气似虹。", 
            "帆影远衔秋树碧，柁楼沉照晚霞红。", 
            "旧从梓里培芳草，莫笑兰台类转蓬。", 
            "衣绣还乡劳指望，岂宜幕府滞英雄。"
        ], 
        "title": "夏生荫堂（孙楣）自塞外归省月终将有丰润之行作赠言四章 其四", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "倚楼才士压风骚，无数吟朋口是褒。", 
            "狂态几摧燕市筑，大声十载广陵涛。", 
            "消寒逸兴开诗垒，列阵雄风让酒豪。", 
            "一喝倒行江上月，满天晴碧落寒皋。"
        ], 
        "title": "酒閒赠韵臣", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "年来凄断踏青游，薄采芳馨过陌头。", 
            "别浦人归初解缆，小园花落强登楼。", 
            "王孙已逐斜阳老，凤子还添暮雨愁。", 
            "遍绕天涯看不得，横桥春树水东流。"
        ], 
        "title": "春草（壬寅）", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "日转桐阴枕午亭，忽闻楼外走风霆。", 
            "山云倒卷木枝亚，海雨横飞水气腥。", 
            "蓦地奔腾错昏晓，拍天号怒混沧溟。", 
            "无端又捧斜阳出，帘额芭蕉晚更青。"
        ], 
        "title": "六月十三日大雨", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "閒看斜阳度寄寮，每缘诗句写幽寥。", 
            "游丝绊缕轻捎蝶，细草如绒稳卧猫。", 
            "秋气静时风片片，晚凉深处木萧萧。", 
            "小山丛桂经年发，肯赴淮南隐士招。"
        ], 
        "title": "閒中", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "江南江北路迢迢，壮气如云郁未销。", 
            "横舍连鸡多士集，秋风归雁素书遥。", 
            "指看白浪吞三楚，无限青山送六朝。", 
            "自是结璘依桂树，惯兜欢喜上眉梢。"
        ], 
        "title": "白门寓中和六安徐某", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "淘沙东去万军声，孤剑横磨照胆明。", 
            "论将冯唐悲老大，渡江祖逖感垂成。", 
            "中朝抗疏需酬志，寰海交游浪得名。", 
            "常此儒生忧社稷，何年亲见泰阶平。"
        ], 
        "title": "和丁向卿同年感怀二首 其一", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "莽莽虫沙动易讹，中年志节未消磨。", 
            "东垣浪子羞邦彦，北道元戎半薛婆。", 
            "盾鼻功名思草檄，矛头心事仗雕戈。", 
            "秋来每倦登临眼，落日河山感慨多。"
        ], 
        "title": "和丁向卿同年感怀二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "懒向江湖作浪人，眼前花鸟易为亲。", 
            "东山老鹳知晴雨，西海浮鸥孰主宾。", 
            "止水不流方避浊，夜光投暗叹无因。", 
            "外攘未遂平生志，日暮乡关一怆神。"
        ], 
        "title": "和向卿赠言", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "天涯岁暮一身轻，萍水相逢便有情。", 
            "到处贾胡讥汉使，何年燕市觅荆卿。", 
            "霜霏蓬背寒鸦色，冰带河流碎玉声。", 
            "世路苍茫浑未识，几人捷径误生平。"
        ], 
        "title": "岁暮有苏台之行舟次写怀", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东君催绿到人间，染遍园林更水湾。", 
            "日暮东风半城郭，春来烟树满江山。", 
            "閒云出岫连天远，大海浮楂破浪还。", 
            "时局安危劳问讯，少陵诗思动乡关。"
        ], 
        "title": "二月初六日将赴试河南隔夕赋此以壮行色", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "淮流直北尚吴趋，津要华离臭味殊。", 
            "旅馆乡音间风雨，暮江春思托蘅芜。", 
            "蜩螗世务舟争闸，湖海人情马识途。", 
            "多少男儿经过眼，几人愿作执金吾。"
        ], 
        "title": "清和旅次书怀", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "镇日涂泥绊客轺，雨昏城下觅团焦。", 
            "仆夫向火烟薰眼，蹇卫当寒水浸腰。", 
            "剩有苦吟羁独旦，不曾离梦涉中宵。", 
            "久留应悟西山晚，拟唱归来待鹤招。"
        ], 
        "title": "抵汴梁日已向暮，风雨大作，寓居城外草舍中，夜不寐", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "别风淮雨瘁吟魂，倒绾春丝过孟门。", 
            "别恨暗销残月梦，新诗全化晓烟痕。", 
            "红桥回首经千里，青眼相逢又一村。", 
            "文杏车前含睇久，洛阳花事肯同论。"
        ], 
        "title": "春柳四章用渔洋秋柳韵 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东风吹过晓天霜，一片閒云照野塘。", 
            "秋水媚含青玉鉴，柔荑亲按镂金箱。", 
            "人来京兆思张敞，春到梁园忆孝王。", 
            "直恐芳姿易萧飒，也应垂念永丰坊。"
        ], 
        "title": "春柳四章用渔洋秋柳韵 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "软尘摇漾泛征衣，自别乡关百虑非。", 
            "子夜歌馀风味在，莫愁湖上旧情稀。", 
            "短亭去马和愁繫，细雨雏鸦不耐飞。", 
            "江上烟花真草草，伯劳燕子故相违。"
        ], 
        "title": "春柳四章用渔洋秋柳韵 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "宛宛丰姿剧可怜，浅衔长带雨如烟。", 
            "江潭树色初摇浪，野渚萍花欲化绵。", 
            "镜里玉颜悲远道，衣篝金缕惜芳年。", 
            "如何一样依人态，不似秦淮水榭边。"
        ], 
        "title": "春柳四章用渔洋秋柳韵 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "懒向桃源学问津，壮怀未已见斯人。", 
            "飞鹏怒翮九万里，茎草禅心丈六身。", 
            "剑米迫炊方是健，书粮多馈不言贫。", 
            "孟郊老去文章在，会看宫袍蜀锦新。"
        ], 
        "title": "三场和章星斋姻丈（钟亮）", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "胡骑频年绕黑山，几时军略课翘关。", 
            "晋人可否清和半，汉代中庸伯仲间。", 
            "外野王良天策动，过躔荧惑斗杓殷。", 
            "捐之竟罢珠厓郡，夭枉前勋一赭颜。"
        ], 
        "title": "拟杜少陵诸将五首，和李君可亭靖国 其一", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "三韩自昔坏长城，海国空劳汉使旌。", 
            "窦宪折回鸡鹿塞，班超况厌尉犁兵。", 
            "翠华西幸荒边备，黄海东流溷太清。", 
            "直使材官伤老大，有人中夜愧生平。"
        ], 
        "title": "拟杜少陵诸将五首，和李君可亭靖国 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "甘泉宫禁促边烽，虎豹喧豗震九重。", 
            "常愤岛夷迁祏主，况闻中秘泄囊封。", 
            "君门日暮谁奔问，郊甸年荒缺正供。", 
            "利析秋毫偿岁币，宏羊初领大司农。"
        ], 
        "title": "拟杜少陵诸将五首，和李君可亭靖国 其三", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "蛮贡谁从黑暗标，瘴乡锋镝未曾销。", 
            "犯颜汲黯归荒裔，善饭廉颇感寂寥。", 
            "巳听虎威资社鼠，何堪狗尾续金貂。", 
            "儒生敢负英雄气，愿作山河壮本朝。"
        ], 
        "title": "拟杜少陵诸将五首，和李君可亭靖国 其四", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "和亲使命日边来，子建端居赋七哀。", 
            "方仗雄心保瓯脱，独怜暮气悔轮台。", 
            "安危指望军三捷，块磊难凭酒一杯。", 
            "闻道棘阳多将种，不应仍恨斗筲材。"
        ], 
        "title": "拟杜少陵诸将五首，和李君可亭靖国 其五", 
        "type": "律诗", 
        "yun": "灰"
    }, 
    {
        "author": "曹振镛", 
        "era": "清", 
        "subtype": "五言绝句", 
        "text": [
            "人怜渐憔悴，壮志犹轩举。", 
            "揽镜忽愁生，心知口不语。"
        ], 
        "title": "揽镜词", 
        "type": "绝句", 
        "yun": "语"
    }, 
    {
        "author": "曹埈", 
        "era": "清", 
        "subtype": "五言律诗", 
        "text": [
            "极目苍茫里，商飙动地哀。", 
            "断云低野树，落日照荒台。", 
            "远渚沙鸥宿，长天塞雁来。", 
            "干戈知未息，回首独徘徊。"
        ], 
        "title": "野望", 
        "type": "律诗", 
        "yun": "灰"
    }, 
    {
        "author": "曹埈", 
        "era": "清", 
        "subtype": "七言律诗", 
        "text": [
            "迢递关河此旧游，布帆仍向夕阳收。", 
            "干条碧柳临官路，几点青山出郡楼。", 
            "风引玉箫牵客梦，月移银汉照孤舟。", 
            "停桡莫话当年事，自愧浮名逐水流。"
        ], 
        "title": "宿晋陵驿", 
        "type": "律诗", 
        "yun": "尤"
    }, 
    {
        "author": "曹钤", 
        "era": "清", 
        "subtype": "七言绝句", 
        "text": [
            "落日红云带鸟飞，重来登眺坐松扉。", 
            "秋林寒渚千村晚，山寺无人月送归。"
        ], 
        "title": "游披霞山", 
        "type": "绝句", 
        "yun": "微"
    }, 
    {
        "author": "曹重", 
        "era": "清", 
        "subtype": "五言律诗", 
        "text": [
            "逢君郭璞宅，云影入江寒。", 
            "绿柳遥侵袂，青山早挂冠。", 
            "一镫家是梦，千里月同看。", 
            "持赠阳春曲，高歌玉漏残。"
        ], 
        "title": "澄江旅舍尤展成见贻近刻", 
        "type": "律诗", 
        "yun": "寒"
    }, 
    {
        "author": "曹重", 
        "era": "清", 
        "subtype": "五言律诗", 
        "text": [
            "桃榔山下月，旅舍白云间。", 
            "此地堪凭吊，怜君独往还。", 
            "文章惊怪鳄，书信断乌蛮。", 
            "陆贾归囊满，风流复可攀。"
        ], 
        "title": "送董苍水游粤", 
        "type": "律诗", 
        "yun": "删"
    }, 
    {
        "author": "曹相川", 
        "era": "清", 
        "subtype": "五言律诗", 
        "text": [
            "宵短难成梦，堂虚易受风。", 
            "吟螀来远近，饥鼠过西东。", 
            "百行修成道，三餐逼作翁。", 
            "侧身天地阔，又见曙光红。"
        ], 
        "title": "不寐", 
        "type": "律诗", 
        "yun": "东"
    }, 
    {
        "author": "曹振镛", 
        "era": "清", 
        "subtype": "七言律诗", 
        "text": [
            "空庭寥落梦吟魂，每过潸然渍涕痕。", 
            "昔侍门墙呼老友，今趋第宅对孤孙。", 
            "可能点笔神光护，祇有遗书手泽存。", 
            "石墨楼高回首望，尽教腹痛向黄昏。"
        ], 
        "title": "过苏斋师寓斋感赋 其一", 
        "type": "律诗", 
        "yun": "元"
    }, 
    {
        "author": "曹振镛", 
        "era": "清", 
        "subtype": "七言律诗", 
        "text": [
            "当年诗境是诗坛，多少人来剑铗弹。", 
            "恩怨谁堪追侠烈，炎凉何意到儒酸。", 
            "五千文字撑肠易，八百孤寒下泪难。", 
            "苏米斋中悲寂寞，残编散帙孰重刊。"
        ], 
        "title": "过苏斋师寓斋感赋 其二", 
        "type": "律诗", 
        "yun": "寒"
    }, 
    {
        "author": "曹寅", 
        "era": "清", 
        "subtype": "七言绝句", 
        "text": [
            "山苍水白卧牛城，三尺黄旗万马鸣。", 
            "半夜澶州看秋月，河山表里更分明。"
        ], 
        "title": "古北口中秋", 
        "type": "绝句", 
        "yun": "庚"
    }, 
    {
        "author": "曹寅", 
        "era": "清", 
        "subtype": "七言绝句", 
        "text": [
            "芦花枫叶谁能咏，落木飞鸿漫乞诗。", 
            "一段寒江鱼网水，空帘看到日斜时。"
        ], 
        "title": "题画有感 其一", 
        "type": "绝句", 
        "yun": "支"
    }, 
    {
        "author": "曹寅", 
        "era": "清", 
        "subtype": "七言绝句", 
        "text": [
            "格是欲归归未得，还堪作想想难凭。", 
            "平生下笔持公论，千古风流张季鹰。"
        ], 
        "title": "题画有感 其二", 
        "type": "绝句", 
        "yun": "蒸"
    }, 
    {
        "author": "曹寅", 
        "era": "清", 
        "subtype": "七言绝句", 
        "text": [
            "渗绿镕金素壁开，长廊午后好徘徊。", 
            "明知不藉西风力，横被高梧垄断来。"
        ], 
        "title": "西轩纳凉口号效诚斋体", 
        "type": "绝句", 
        "yun": "灰"
    }, 
    {
        "author": "曹寅", 
        "era": "清", 
        "subtype": "五言律诗", 
        "text": [
            "遂有寻诗侣，青林引兴前。", 
            "僧荒太平日，地创永康年。", 
            "香际凭高鸟，湖风浴早莲。", 
            "悠然坐萧远，烟雨阅诸天。"
        ], 
        "title": "孟秋偕静夫子鱼尊五殷六过鸡鸣寺 其一", 
        "type": "律诗", 
        "yun": "先"
    }, 
    {
        "author": "曹寅", 
        "era": "清", 
        "subtype": "五言律诗", 
        "text": [
            "飙轮飞十代，秋草属前朝。", 
            "圣蜕随迁化，凡情堕寂寥。", 
            "颓城疑护埭，老树强题萧。", 
            "淘滤河沙在，能忘爪发销。"
        ], 
        "title": "孟秋偕静夫子鱼尊五殷六过鸡鸣寺 其二", 
        "type": "律诗", 
        "yun": "萧"
    }, 
    {
        "author": "曹寅", 
        "era": "清", 
        "subtype": "五言律诗", 
        "text": [
            "睡足平生事，山窗绝见闻。", 
            "孤筇临别路，万竹倚斜曛。", 
            "白业双林静，青溪一曲分。", 
            "应披精进铠，长此却魔军。"
        ], 
        "title": "孟秋偕静夫子鱼尊五殷六过鸡鸣寺 其三", 
        "type": "律诗", 
        "yun": "文"
    }, 
    {
        "author": "曹寅", 
        "era": "清", 
        "subtype": "七言律诗", 
        "text": [
            "领略南禅茗一杯，沧浪亭上步纡回。", 
            "野云阁雨都乘趣，乱石分畸自起堆。", 
            "士女闲抛寒食过，郎官游及菜花开。", 
            "赤栏晼晚添春涨，鼓角频疑小队来。"
        ], 
        "title": "雨霁过沧浪亭迟悔庵先生不至和壁间漫堂中丞韵", 
        "type": "律诗", 
        "yun": "灰"
    }, 
    {
        "author": "曹寅", 
        "era": "清", 
        "subtype": "七言律诗", 
        "text": [
            "顿丘柳色乱烟鬟，胥浦渔帆杳霭间。", 
            "残日一辉终恋水，奇云百变不成山。", 
            "群飞凫鸭迎潮去，结队蜻蜓送雨还。", 
            "好倩长风扫晴翠，缓扶明月下银湾。"
        ], 
        "title": "署楼寓目", 
        "type": "律诗", 
        "yun": "删"
    }, 
    {
        "author": "曹寅", 
        "era": "清", 
        "subtype": "七言律诗", 
        "text": [
            "惆怅江关白发生，断云零雁各凄清。", 
            "称心岁月荒唐过，垂老文章忧患成。", 
            "礼法世难拘阮籍，穷愁天欲厚虞卿。", 
            "纵横捭阖人间世，只此能消万古情。"
        ], 
        "title": "读洪昉思稗畦行卷感赠一首兼寄赵秋谷官赞", 
        "type": "律诗", 
        "yun": "庚"
    }, 
    {
        "author": "曹寅承", 
        "era": "清", 
        "subtype": "七言律诗", 
        "text": [
            "东人加额日詹清，经岁辽阳阻使旌。", 
            "风劲沧溟鹏欲徙，天寒碣石雁无声。", 
            "那将赵盖相望道，妄谓秦关未出兵。", 
            "箕坦颍清何处是，伤心不复对残枰。"
        ], 
        "title": "间道述怀寄黄鹿泉燕京", 
        "type": "律诗", 
        "yun": "庚"
    }, 
    {
        "author": "曹衔达", 
        "era": "清", 
        "subtype": "七言律诗", 
        "text": [
            "独爱清风倚绿阴，托根岂必在山林。", 
            "敢因盘错矜名节，还对冰霜矢素心。", 
            "炎海苍茫犹带甲，兰台飒爽此披襟。", 
            "眼中大树飘零尽，七字低徊老杜吟。"
        ], 
        "title": "汀州试院双柏数百年物也李铁梅学使同年首赋一律余为继声", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "远风庭下送微凉，杂沓宵声感未央。", 
            "篱犬倘迎韩侘胄，官蛙谁误晋元康。", 
            "棘藩差息谗人喙，膏血难餍墨吏肠。", 
            "莫向群阴争气候，高冈鸣凤在朝阳。"
        ], 
        "title": "暑夜迟眠万籁未息偶有所触拉杂书之", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "小暌东道又经年，指望乡关路一千。", 
            "春后马蹄莎草晕，晓凉人影麦苗烟。", 
            "故山云树随天远，长道风车驾梦还。", 
            "六十日来浑未省，江南荷叶已田田。"
        ], 
        "title": "归德途中作", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "周秦唐宋相经过，红粉英雄尽劫灰。", 
            "多事空楼锁孤燕，况看戏马剩荒台。", 
            "雨招白鹤酬诗卷，一代青山落酒杯。", 
            "莫向雍门村外过，夕阳樵牧不胜哀。"
        ], 
        "title": "徐州杂感", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "秦望山南一棹归，近山村落雨霏微。", 
            "幽花照水垂垂发，野鸟和云款款飞。", 
            "薄暝潮痕连岸长，经年风信到头稀。", 
            "车尘忆作征衣垢，回首春江意绪违。"
        ], 
        "title": "舟过秦望山", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "日暮长风送雁行，东流扬子九回肠。", 
            "梦和春信回江左，人傍寒潮过汉阳。", 
            "同乘公孙见兄弟，思归帝子感英皇。", 
            "长沙鵩鸟嗟何及，指望楼船睨旧乡。"
        ], 
        "title": "汉江道中（丙午）", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "岁月滔滔胡不归，天涯沉滞素心违。", 
            "早花如梦前尘隔，芳草无言旧绪非。", 
            "传信江鱼应有恨，背人山鸟自孤飞。", 
            "要知世路羊肠险，谈笑安排作阱机。"
        ], 
        "title": "自长沙回次鲤南四弟家修苏台邸舍题壁", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "江南何事客心摧，多少词人北面来。", 
            "桃叶有情还唤渡，雨花无恙独登台。", 
            "字含霜锷成诗卷，春送云山入酒杯。", 
            "若问安危天下计，湘中应赖出群材。"
        ], 
        "title": "寄怀陈纯生茂才", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "回首频年意绪违，车尘道上感芳菲。", 
            "东风懒送斜阳过，春意浓随野蝶飞。", 
            "长路人行花后发，故园尘冷燕来稀。", 
            "悬知白首严亲健，西望门闾未忍归。"
        ], 
        "title": "春日郊行杂感", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "寥落心情与世违，烟波江上憺忘归。", 
            "压帘花雨閒愁渍，邻巷车尘习静非。", 
            "独夜鳏鱼才耿耿，芳春孤燕自飞飞。", 
            "故园此日相怜误，小病乡书近更稀。"
        ], 
        "title": "申浦旅舍感怀二首 其一", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旅馆沉沉夜漏迟，天涯憔悴两心知。", 
            "烹茶炉盏违今日，尝药情怀异昔时。", 
            "芳草生愁三月雨，春蚕未老一腔丝。", 
            "顾山回首乡关近，红豆花开重有思。"
        ], 
        "title": "申浦旅舍感怀二首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "十载相暌似梦中，闻声各讶姓名同。", 
            "可堪话旧离亭雨，已是催人破浪风。", 
            "析木西垂天汉碧，扶桑东渡海潮红。", 
            "浮槎倘获支机石，留补娲皇未奏功。"
        ], 
        "title": "送李颂侯（联圭）法部之日本", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "回首乡关花满林，江潭全变树森森。", 
            "愤时精卫思填海，出水蜉蝣待感阴。", 
            "萧艾绿垂黄歇浦，榴花红照屈平心。", 
            "客中且觅蒲觞醉，莫遣羁怀动藁砧。"
        ], 
        "title": "端阳日，申浦羁次漫书二首 其一", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "沪上高楼接大荒，水天无际思茫茫。", 
            "中原老病三年艾，辽海归心一苇航。", 
            "方是羹枭佐欢伯，不曾盐骥脱孙阳。", 
            "暮江烟树乡书远，收拾閒愁托雁行。"
        ], 
        "title": "端阳日，申浦羁次漫书二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "斜展秋波亸鬓丝，朝来无力强支颐。", 
            "偶寻残梦凝妆后，无限春愁不语时。", 
            "槅上小蜂名似我，奁中香草合相思。", 
            "惜花情绪年来惯，减却容光总不知。"
        ], 
        "title": "对镜和兰韵女士", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "秋来随地易销魂，况是天涯忆里门。", 
            "野渚含烟新别梦，东风吹雨旧啼痕。", 
            "寒生九曲青溪水，愁落三家乌桕村。", 
            "莫向板桥寻往迹，众芳消歇不须论。"
        ], 
        "title": "秋柳四章次渔洋山人韵 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "青丝踠地早经霜，憔悴秋容照野塘。", 
            "眉黛不修慵晓镜，舞衣全晕怨空箱。", 
            "不堪旧意牵张绪，难得纤腰奉楚王。", 
            "肯信章台街畔月，萧萧凉影异春坊。"
        ], 
        "title": "秋柳四章次渔洋山人韵 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "昨宵邻巷捣寒衣，陌上青青作絮非。", 
            "金缕歌残人去久，玉门书到雁来稀。", 
            "从教心事长条绾，枉任芳时落杵飞。", 
            "江上迢遥数归计，风风雨雨不曾违。"
        ], 
        "title": "秋柳四章次渔洋山人韵 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "往日丰姿剧可怜，垂头无语怨荒烟。", 
            "极天关塞馀羌笛，小劫池台感脱绵。", 
            "未老桓公新甲帐，思归属国旧丁年。", 
            "闺中少妇如相问，瘦到斜阳水驿边。"
        ], 
        "title": "秋柳四章次渔洋山人韵 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "冻烟萧飒短长堤，絮果萍因化作泥。", 
            "城上乌飞初落叶，天涯人远莫生稊。", 
            "翠眉扫尽愁还歛，华发无多剪不齐。", 
            "旧意苍茫无觅处，山阳邻笛已凄迷。"
        ], 
        "title": "寒柳追和泰兴姚筱宾孝廉四首 其一", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "无情画里倍魂销，摇落西风强半凋。", 
            "寄恨可曾吟白纻，伤心何处不红桥。", 
            "夕阳倒挂连云重，野水逶迤带雪描。", 
            "瘦尽春来好风格，岂宜重问沈郎腰。"
        ], 
        "title": "寒柳追和泰兴姚筱宾孝廉四首 其二", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "历鍊冰霜强自持，畏人错爱毁芳姿。", 
            "剧怜东道悲秋客，又感残年惜别时。", 
            "歌尽白花魏庭树，梦寒青草谢家池。", 
            "马蹄应识寻芳路，野渡长嘶痛远离。"
        ], 
        "title": "寒柳追和泰兴姚筱宾孝廉四首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "华年渺渺水东流，飘泊人如不系舟。", 
            "剩有长条绵远思，更无飞絮伴清愁。", 
            "暗摇尘影堆诗卷，懒送乡心入酒楼。", 
            "佳况每从枯淡转，春风又到御沟头。"
        ], 
        "title": "寒柳追和泰兴姚筱宾孝廉四首 其四", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "长条无恙过人头，小住南沙忆旧游。", 
            "山郭重来增客感，板桥虚约望归舟。", 
            "新愁往恨多于絮，暗雨盲风莫上楼。", 
            "早是荒寒禁不得，夕阳又见水东流。"
        ], 
        "title": "秋柳五首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "萧萧病叶半书虫，无限江南踯躅丛。", 
            "酒梦几层醒晓月，芳时未忍背东风。", 
            "荒凉尘影怜隋苑，澹泊情怀溯永丰。", 
            "多少纤腰零落尽，不堪重问楚王宫。"
        ], 
        "title": "秋柳五首 其二", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "青天难繫日西飞，江上芦荒雁帛稀。", 
            "散漫只怜收不住，登临又是送将归。", 
            "十年官渡风烟改，一掬征衫雨雪霏。", 
            "自是秋怀易萧瑟，未应羌笛怨金微。"
        ], 
        "title": "秋柳五首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "疏烟凉晕暗相望，长路迢迢秋未央。", 
            "乌下苏台愁似织，猿鸣巫峡泪沾裳。", 
            "江郎才尽风华减，陶令归来姓氏忘。", 
            "分占琅琊香一瓣，白门遗恨满青箱。"
        ], 
        "title": "秋柳五首 其四", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "仲雍山下古墙头，袅袅丰姿抱素秋。", 
            "暮雨黯沉茶社鼓，斜阳红到酒家楼。", 
            "丝牵野渡飘还续，尘染征衫去尚留。", 
            "莫向离人歌此曲，江南乌夜不胜愁。"
        ], 
        "title": "秋柳五首 其五", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "萧萧瑟瑟瘁离魂，蓦地秋风黯玉门。", 
            "薄雨催残疏雁影，夕阳绚尽乱鸦痕。", 
            "那堪羌笛吹中夜，又是哀蝉送别村。", 
            "远道征夫归未得，旗亭往恨不须论。"
        ], 
        "title": "附鲤南四弟和作次渔洋山人韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "星星薄晕早经霜，华发参差感野塘。", 
            "万里烟尘回紫塞，十年风雨怨青箱。", 
            "纤腰零落伤南国，故垒萧森忆汉王。", 
            "攀尽长条还送别，离人肠断冶春坊。"
        ], 
        "title": "附鲤南四弟和作次渔洋山人韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "何年清露拂朝衣，转盼青青作态非。", 
            "灞岸嘶烟归马杳，苏台啼恨晚莺稀。", 
            "半塘残月和愁暝，一片凉云绕梦飞。", 
            "最是翠楼凝望处，封侯心事久相违。"
        ], 
        "title": "附鲤南四弟和作次渔洋山人韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "清砧明月暗相怜，袅袅微波弄夕烟。", 
            "长信宫词怨纨素，沈园嘉树罢吹绵。", 
            "伤心白下馀残照，回首红桥又昔年。", 
            "莫向雷塘寻胜迹，十分消瘦到眉边。"
        ], 
        "title": "附鲤南四弟和作次渔洋山人韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一代蛾眉百妒并，况堪谣诼昔盈庭。", 
            "苍茫世路馀萍梗，潦倒秋怀付醁醽。", 
            "西北云山待诗卷，东南江海壮扬灵。", 
            "天涯何处无芳草，起舞中宵每独醒。"
        ], 
        "title": "秋感", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "轻重云阴漏日华，忽开晴碧灿朝霞。", 
            "一痕水气凝香篆，无数花光晕浅纱。", 
            "正是小儿重见母，恰疑瘴海乍还家。", 
            "近山翻幸添茶水，相约分煎火后茶。"
        ], 
        "title": "喜晴", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "如何到处便勾留，来往烟波笑白鸥。", 
            "天女传呼大弟子，醉乡崇拜小诸侯。", 
            "采芳山郭疏钟晚，觅句湖亭野草秋。", 
            "为语君描焚笔砚，莫将才思挂閒愁。"
        ], 
        "title": "遣兴", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "岁暮劳人酒胆豩，何年海月附舟还。", 
            "随刀改味如何树，去梦和云隔是山。", 
            "才思自怜痡峭短，词锋虚望滑稽娴。", 
            "坐看时物成奄忽，林下蝉花见一斑。"
        ], 
        "title": "寄兴二首 其一", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "唾井将如旧意何，频加千里悔蹉跎。", 
            "出尘芒锷思灵陌，故国羁愁类海多。", 
            "却曲几违途漫漫，天涯重见石峨峨。", 
            "故人朝上吴门舶，独夜寒声发瘁柯。"
        ], 
        "title": "寄兴二首 其二", 
        "type": "律诗", 
        "yun": "歌"
    }, 
    {
        "author": "曹炳燮", 
        "era": "清", 
        "subtype": "七言律诗", 
        "text": [
            "一杵桥横古渡头，卖茶棚外火炉幽。", 
            "车摩峭壁逡巡过，泉绕平沙曲折流。", 
            "野旷风团三面雨，樵归霜压一肩秋。", 
            "连朝踏尽崎岖路，漫跨征鞍得小休。"
        ], 
        "title": "青坪", 
        "type": "律诗", 
        "yun": "尤"
    }, 
    {
        "author": "曹炳曾", 
        "era": "清", 
        "subtype": "七言绝句", 
        "text": [
            "折取茱萸当柳条，送君明日上兰桡。", 
            "望乡惜别分南北，并作离魂一夕销。"
        ], 
        "title": "九日送人北归", 
        "type": "绝句", 
        "yun": "萧"
    }, 
    {
        "author": "曹炯", 
        "era": "清", 
        "subtype": null, 
        "text": [
            "杨白花，春暮白如雪。", 
            "飘荡逐东风，谁家怨离别。", 
            "飞入深宫不见人，子规夜夜空啼血。"
        ], 
        "title": "杨白花", 
        "type": "乐府曲辞", 
        "yun": "屑"
    }, 
    {
        "author": "曹济", 
        "era": "清", 
        "subtype": null, 
        "text": [
            "细雨微风，杜鹃飞过花残了。", 
            "萋萋芳草，春色如今老。", 
            "绿树溪头，独把轻舟棹。", 
            "青山杳，波痕淼淼，流去春多少。"
        ], 
        "title": "点绛唇 春暮", 
        "type": "词", 
        "yun": null
    }, 
    {
        "author": "曹洪梁", 
        "era": "清", 
        "subtype": "五言律诗", 
        "text": [
            "小艇乘潮发，行来傍野塘。", 
            "岸移杨柳影，风送稻花香。", 
            "轻橹分秋水，孤帆扇夕阳。", 
            "人家烟树外，此景最苍茫。"
        ], 
        "title": "秋日之郡舟行即事", 
        "type": "律诗", 
        "yun": "阳"
    }, 
    {
        "author": "曹树德", 
        "era": "清", 
        "subtype": null, 
        "text": [
            "右军工书穷神化，嫡派相承虞永兴。", 
            "内含刚健外婀娜，天然墨妙超人群。", 
            "把玩再三不忍释，置之座隅忘朝昏。", 
            "如与有道相接对，顿教方寸澹俗氛。", 
            "书法至唐乃大盛，欧褚颜柳世所敬。", 
            "率更猛将挽强弓，深入时或摧其锋。", 
            "河南绰约如美女，薄媚不任罗绮丛。", 
            "平原雄杰迈千古，字以人重谁敢攻。", 
            "诚悬清劲亦可喜，人谓结体同鲁公。", 
            "行间究少飘逸气，魏晋风流已扫地。", 
            "惟有秘监擅众长，有如君子善藏器。", 
            "但论行草亦偏工，暮年所得更深邃。", 
            "兰亭茧纸空复空，即此已可追其踪。", 
            "晚近俗书体尤弱，妩媚祇成俳优风。", 
            "临摹虽工神气失，枯枝断梗将无同。", 
            "书法与世相流转，识者观此忧忡忡。"
        ], 
        "title": "读虞永兴夫子庙堂碑有感", 
        "type": "古风", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "弥望疏林玉露伤，华年踪迹费思量。", 
            "惊尘胡马来洮水，落日风帆下建康。", 
            "素女何必供野火，青山真面破天荒。", 
            "故乡亦有登楼感，长忆天涯泪几行。"
        ], 
        "title": "落叶仿虞许旸谷（嵎）三首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "当年张绪好丰神，每向灵和晤对频。", 
            "既冷客心投陌路，望春闺思属车尘。", 
            "已看坠地还依树，终是沾泥不化蘋。", 
            "岁岁岁寒同此意，有人林下抱天真。"
        ], 
        "title": "落叶仿虞许旸谷（嵎）三首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一片清阴护好山，横摧应恨晓霜顽。", 
            "旧根强附怜飘泊，生意蠲除谢折攀。", 
            "青眼几时谋爨下，红颜题怨到人间。", 
            "指看花月春江夜，天借东风为送还。"
        ], 
        "title": "落叶仿虞许旸谷（嵎）三首 其三", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "江上几人惊岁晚，望秋蒲柳感先零。", 
            "秦关一夜乌头白，楚客三年鵩眼青。", 
            "安得幽忧起枚笔，祗宜痛饮读骚经。", 
            "海鸥笑我不归去，摇落沧波一叶萍。"
        ], 
        "title": "次王冠兰感怀韵二首 其一", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "客中萧槭感残年，忍听号寒鸣可怜。", 
            "漱石枕流聊复尔，呼牛应马各随缘。", 
            "不曾宿海招灵鹊，愿化湖云比散仙。", 
            "世事苍茫谁问讯，乱鸦斜日满江天。"
        ], 
        "title": "次王冠兰感怀韵二首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "困逐风尘似弈棋，还乡刚及送寒时。", 
            "剧怜漫触争双角，强割鹪鹩剩一枝。", 
            "但有小诗酬客岁，难凭孤意慰相离。", 
            "幽居怕说新年近，暮雨横窗重有思。"
        ], 
        "title": "除夜书怀", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "春申江上寄遥情，事隔经年百感并。", 
            "坐看青娥成老大，闷邀红友话平生。", 
            "潮回海曲无边树，月落天涯何处城。", 
            "大鸟止庭三载久，未应贻笑不飞鸣。"
        ], 
        "title": "申浦感怀", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "胶东此去感情多，独立苍茫发浩歌。", 
            "岛月宵寒孕蠃蜃，海天春涨啸鼋鼍。", 
            "解衣水母衔云出，奋鼓冯夷踏浪过。", 
            "四顾无俦羁绊绝，不教中道悔蹉跎。"
        ], 
        "title": "浮海", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "蕉萃天涯旧业非，两番裘葛淡忘归。", 
            "结繁夏木临窗静，未老春蚕抱叶稀。", 
            "杜亮爱才知恋主，兰成去国叹无衣。", 
            "故乡一别音书断，回首江关意绪违。"
        ], 
        "title": "端阳偶兴", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "长河杳渺作然疑，乌鹊桥成末有期。", 
            "灵寿药酬三秀草，女贞花谢万年枝。", 
            "怕招寒雁通毫素，又化秋虫络网丝。", 
            "可恨年来瓶落井，更无消息慰相思。"
        ], 
        "title": "无题和竹汀", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "荆王梦后带微曛，莫遣閒愁便化云。", 
            "花圃春阳羞照影，莲塘秋水易成纹。", 
            "百年蛮触原同命，一代风骚合让君。", 
            "自有相思无寄处，可怜憔悴沈休文。"
        ], 
        "title": "偶题二首 其一", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "自愧微之与牧之，敢将幽怨托新诗。", 
            "盈盈野水背人去，婉婉秋棠带雨垂。", 
            "唤渡何心见桃叶，买山无命夺焉支。", 
            "一从留得优昙相，花月频年寄梦思。"
        ], 
        "title": "偶题二首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "迢迢幽怨付骊歌，小蹙临岐双黛蛾。", 
            "暮雨暗怜芳草长，夕阳空见远山多。", 
            "从教故国花难老，肯信天涯水不波。", 
            "一霎流光容易过，虚凉锦幕夜如何。"
        ], 
        "title": "和果园闲情四咏 其一 咏别", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "早信关山飞不去，离魂前夜化秋烟。", 
            "却嫌到此难为诉，转觉相逢是少年。", 
            "江上南风知我意，天涯破月为谁悬。", 
            "无端晓色侵罗帐，唤起莺儿恼枕边。"
        ], 
        "title": "和果园闲情四咏 其二 咏梦", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "团团明镜合欢床，自到秋来每倦妆。", 
            "落木寒砧动消息，敝裘故剑替思量。", 
            "闷寻行迹苔花绿，又过归期塞草黄。", 
            "终是音书传不到，玉阶露下怯空房。"
        ], 
        "title": "和果园闲情四咏 其三 咏愁", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "香炭成灰便不温，小帘人静怕黄昏。", 
            "寒灯照雨沉孤影，更柝和风咽断魂。", 
            "莲子有心还自苦，萍花虽好怨无根。", 
            "如何一别清秋后，长此支离昼掩门。"
        ], 
        "title": "和果园闲情四咏 其四 咏病", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "缯缴虽无亦可疑，勉寻故剑尚无期。", 
            "照馀秋水涵双影，拣尽寒芦剩一枝。", 
            "斜月依稀傍关塞，平沙寥落寄桐丝。", 
            "成行愿向江南觅，怅望天涯动远思。"
        ], 
        "title": "孤雁和鲤南", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "渡海轻生负壮心，家山风雨莫相侵。", 
            "浮生已是成桃梗，故鬼何曾念稿砧。", 
            "出宙雄锋驱怪物，在梁左翼笑文禽。", 
            "男儿斗大黄金印，愿借军容棨戟临。"
        ], 
        "title": "自遣次鲤南韵", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "扬子风流愁煞人，未容归钓学垂纶。", 
            "渐看芳树催行客，不信河桥多解神。", 
            "白昼看云常忆弟，青年如电况辞亲。", 
            "鹧鸪唱罢江南道，愿得扁舟载远春。"
        ], 
        "title": "奉果园见寄", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "新绿垂杨蘸别津，桃花含笑不胜春。", 
            "下坡芳草骄如马，抱树游蜂懒过人。", 
            "世变几曾伤服艾，天涯河处不劳薪。", 
            "东家臣里窥墙久，安得黄初赋洛神。"
        ], 
        "title": "偕王仲廉宋纬之游春", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "懒命城南薄笨车，草香花落暗咨嗟。", 
            "悼亡同是怜潘岳，别梦何时到谢家。", 
            "恨海难回水东注，游丝况系日西斜。", 
            "吴中大好不归去，阳羡细茶早发芽。"
        ], 
        "title": "送春次园果韵", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "尘沙日日黦征衣，百尺高城倚落晖。", 
            "风飐花梢三月尽，春随芳草一时归。", 
            "渐看海上流莺老，又恐江皋暮雨霏。", 
            "我是狎鸥新伴侣，白云何事向南飞。"
        ], 
        "title": "春日登城", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "瘦尽春痕唤奈何，断肠心事更蹉跎。", 
            "本应弱质惊寒早，终是垂头清怨多。", 
            "秋草泥人仍宛宛，小虫无意唤哥哥。", 
            "漫嫌风露霄来重，天上双星正渡河。"
        ], 
        "title": "秋海棠二首 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "腰肢无力袅睛晖，早岁丰姿转眼稀。", 
            "神女朱丝遗杂佩，杜秋红泪渍罗衣。", 
            "相看照水风情晚，又怕芳时火急归。", 
            "石上紫苔花落尽，却教暮雨傍阶霏。"
        ], 
        "title": "秋海棠二首 其二", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "光阴过鸟去难追，愿托垂杨絓落晖。", 
            "南浦未应芳草长，西洲空见伯劳飞。", 
            "浇馀浊酒愁盈掬，织就回文泪满机。", 
            "迢递关山寻旧梦，更无情绪悟前非。"
        ], 
        "title": "送春次东坡韵", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "新月高高挂玉钩，谁家捣练动新愁。", 
            "山南鸿雁惊残夜，塘上芙蓉泣素秋。", 
            "纨扇罗衣催晼晚，石阑金井更清幽。", 
            "天涯不少还乡梦，远树含烟莫上楼。"
        ], 
        "title": "次壁间韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "宛宛柔荑悦素魂，频年离绪托吴门。", 
            "淡云去雁迷凉信，疏雨啼鸦搁暝痕。", 
            "荒址销馀金粉气，浣沙重问苧萝村。", 
            "苏台圮后无麋鹿，六代烟花一并论。"
        ], 
        "title": "秋柳四章次渔洋山人韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一握青丝未著霜，沧浪风色近山塘。", 
            "江南乌鹊还成渡，天上牵年又服箱。", 
            "曾是还归怜帝子，不堪愁思寄吴王。", 
            "明星挂曙无人见，凉晕萧条碎石坊。"
        ], 
        "title": "秋柳四章次渔洋山人韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "何年佳梦染春衣，絮果萍因往迹非。", 
            "天宝白头眉样改，嗣宗青眼酒人稀。", 
            "长亭北道连天迥，羁客南心傍月飞。", 
            "好是枝条易攀折，渡江春信不曾违。"
        ], 
        "title": "秋柳四章次渔洋山人韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "为抚淩云不自怜，东风无恙袅晴烟。", 
            "亭台玉树新翻本，塘堰萍花旧脱绵。", 
            "惜别不惊流水梦，向荣终后语冰年。", 
            "即今未便伤摇落，记取青青大道边。"
        ], 
        "title": "秋柳四章次渔洋山人韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "故乡回首乍销魂，依旧长条锁院门。", 
            "已是腰围怜瘦影，况堪眉样黦春痕。", 
            "声声晓月枝头鸟，草草斜阳郭外村。", 
            "三载漂摇成往迹，惯将閒恨一并论。"
        ], 
        "title": "再叠前韵四首（有引） 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "石阑金井未经霜，一角疏阴蘸曲塘。", 
            "散发飘蓬怨归沐，落花团絮不盈箱。", 
            "树缘赐姓怜杨氏，恨写如眉托汉王。", 
            "传语行人莫攀折，年年清荫晕花坊。"
        ], 
        "title": "再叠前韵四首（有引） 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "白纻西风感故衣，阳关三叠好音非。", 
            "乱鸦荒驿馀晖在，流水长桥去梦稀。", 
            "天远难牵征骑返，月明愁见夜乌飞。", 
            "乡园亦有琅琊思，对此依依未忍违。"
        ], 
        "title": "再叠前韵四首（有引） 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "芜皋蘅薄旧相怜，一掬閒情化晓烟。", 
            "醉眼相看几晨夕，垂头如诉更缠绵。", 
            "删成小草壬辰岁，种就愁苗戊子年。", 
            "莫向西风怨憔悴，垂青终在早春边。"
        ], 
        "title": "再叠前韵四首（有引） 其四", 
        "type": "律诗", 
        "yun": "先"
    }, 
    {
        "author": "曹柱林", 
        "era": "清", 
        "subtype": "五言律诗", 
        "text": [
            "无限春愁积，凭楼景象赊。", 
            "轻风憨柳絮，微雨醉桃花。", 
            "樵语晨先动，炊烟午未斜。", 
            "可堪新燕子，还向野人家。"
        ], 
        "title": "春日感怀", 
        "type": "律诗", 
        "yun": "麻"
    }, 
    {
        "author": "曹柱林", 
        "era": "清", 
        "subtype": "七言律诗", 
        "text": [
            "客馆初寒画卷帘，阶前又报荚新添。", 
            "年光转眼三秋尽，岁事关心两地兼。", 
            "仕路风波艰共济，嫁衣针线倦仍拈。", 
            "江云漠漠频吟望，为问双鱼底处潜。"
        ], 
        "title": "十月家书当至不至", 
        "type": "律诗", 
        "yun": "盐"
    }, 
    {
        "author": "曹柱林", 
        "era": "清", 
        "subtype": "七言律诗", 
        "text": [
            "潇洒襟期迥出尘，主璋特达岂无因。", 
            "骅骝已见鞭先著，风雨应惊笔有神。", 
            "数载青灯同砚席，一朝朱鬣跃云津。", 
            "何堪桂领婵娟月，兼照寒窗失意人。"
        ], 
        "title": "月下感怀即贺讷甫弟初第", 
        "type": "律诗", 
        "yun": "真"
    }, 
    {
        "author": "曹思义", 
        "era": "清", 
        "subtype": null, 
        "text": [
            "三吴盛文物，九龙汇群英。", 
            "谁持风化原，表率垂仪型。", 
            "先生策高足，乘运佐休明。", 
            "清辞摅幽藻，谠论抒忠诚。", 
            "上方频宠锡，文章被恩荣。", 
            "惟忠实移孝，精纯贯天经。", 
            "慈闱悲早逝，滴泪痛失声。", 
            "敬事受天禄，只以供对庭。", 
            "冬笋迸寒日，河鱼跃层冰。", 
            "终身永孺慕，夔夔复蒸蒸。", 
            "和乐翕诸弟，葡萄救凡氓。", 
            "在地为河岳，在天为列星。", 
            "清露不永日，芳兰无久馨。", 
            "赫赫留遗光，直与囊哲争。", 
            "音容虽已邈，笾豆从兹登。", 
            "没世祭于社，顽懦庶以兴。"
        ], 
        "title": "恭颂华侍读鹅湖先生崇祀乡贤祠", 
        "type": "古风", 
        "yun": null
    }, 
    {
        "author": "曹庭栋", 
        "era": "清", 
        "subtype": null, 
        "text": [
            "闻君千里至，惊喜屣为倒。", 
            "接面未一揖，先问阿翁好。", 
            "阿翁别我五载强，拂衣卜筑西山旁。", 
            "滚滚岁月蛇赴壑，应知添得须眉苍。", 
            "闭门人事了不扰，临池却费闲中忙。", 
            "日日擘窠写大字，臂挽弩弓双曈张。", 
            "雄心豪气逼年少，咄咄自叹余热肠。", 
            "幽栖未断终老计，白云红树增苍凉。", 
            "噫吁嚱，人生得一闲，万事莫与敌。", 
            "富贵祇从想像佳，况翁一一都身历。", 
            "归休乎，勿复疑。", 
            "朝衫改制田夫衣，春泥滑滑躬锄犁，青葱满畦菜甲肥，呼酒一醉情熙熙。", 
            "祝翁乐此终不移，太平亦有贤之遗。", 
            "狂言莫讶多横溢，此意缠绵藉君述。", 
            "有人问讯阿翁家，指点西山山桃花。"
        ], 
        "title": "外弟郭和叔自涿州来话旧为赋短歌遥呈外舅竹溪先生", 
        "type": "古风", 
        "yun": null
    }, 
    {
        "author": "曹庭枢", 
        "era": "清", 
        "subtype": null, 
        "text": [
            "客梦唤不醒，晨鸡啼喔喔。", 
            "仆夫戒征车，琅琅振霜铎。", 
            "明星犹荧煌，轮蹄已纷错。", 
            "山行忽迷道，曀气喷岚毒。", 
            "窈郁遮树林，浸淫罩城郭。", 
            "昏昏阴髳卷，荡荡云海浊。", 
            "眯空吹若沙，湿衣细如霂。", 
            "东方忽瞳昽，银山揭赪玉。", 
            "须臾荡晴空，豁视爽心目。", 
            "迤逦投前村，川原寄遐瞩。"
        ], 
        "title": "大雾自东阿晓发", 
        "type": "古风", 
        "yun": null
    }, 
    {
        "author": "曹庭枢", 
        "era": "清", 
        "subtype": null, 
        "text": [
            "天低泱漭云模糊，冻鸦哑哑城头呼。", 
            "雪花纷落太于掌，凝矑激射清冰壶。", 
            "梅花不见冒春雪，但见老树撑庭隅。", 
            "碎琼细著苔点密，裂玉蟠作虬枝枯。", 
            "泠然直洗肝胆洁，悄焉不觉形神孤。", 
            "忆我别家九月九，至今三饮屠苏酒。", 
            "前年风雪送兄归，冲寒愁折芦沟柳。", 
            "南来飞雁犹呼偶，何日行随坐相守。", 
            "思兄此日北堂前，独献春盘剪春韭。"
        ], 
        "title": "立春日对雪独坐有怀大兄", 
        "type": "古风", 
        "yun": null
    }, 
    {
        "author": "曹庭枢", 
        "era": "清", 
        "subtype": null, 
        "text": [
            "病夫高枕掩关卧，晨罢栉沐惟枯坐。", 
            "有客投我诗一编，急起把读积懑破。", 
            "砰訇振作钟镛声，错落咳成珠玉唾。", 
            "十年人海奔堀堁，诗笔不留点尘污。", 
            "吁嗟乎！", 
            "山鬼笑人文不灵，素衣化缁衫犹青。", 
            "小住为佳归亦得，扬舲南指垂虹亭。", 
            "送君行，饮君酒。", 
            "顾此身后名，期在勿速朽。", 
            "台阁诸公自衮衮，富贵岂同金石寿。", 
            "但令作述高等身，何必黄金印悬肘。", 
            "君归林屋勤著书，肯学丈人山隐居。"
        ], 
        "title": "张鸿勋惠读看云吟稿作长歌奉柬即送其南还", 
        "type": "古风", 
        "yun": null
    }, 
    {
        "author": "曹奕霞", 
        "era": "清", 
        "subtype": null, 
        "text": [
            "何来匣底双芙蓉，光怪烛屋明秋虹。", 
            "天地之宝恒万钟，非公博物谁昭蒙。", 
            "七闽云历三十峰，遇人谈剑名猿公。", 
            "剑虽不得其述穷，求之铸者靡良工。", 
            "干镆自古竞楚风，方彼百鍊炉冶红。", 
            "鬼神守护日月镕，良由造化非人功。", 
            "低徊往事余形容，到处已成踏雪鸿。", 
            "今兹建宁侯姓庞，命谁巧作山骨铜。", 
            "两虬跃出雌与雄，公久望气如司空。", 
            "得来仍在闽海东，神物固与奇士同。", 
            "晦显岂必殊霜锋，纵使埋没粪土中。", 
            "精采齧蚀光愈融，星文况铄银台崇。", 
            "斗牛电掣凌苍穹，宝装漆鞘声鏦鏦。", 
            "挂壁日惟图史共，舞时更与书法通。", 
            "佩之岂止庇一躬，欲卫吾道驱阴雺。", 
            "剑得其人其遇隆，不随下客弹鱼𨍈。", 
            "酒酣斫地曾无庸，轩开有绿气郁葱，摩挲三尺愁吴侬。"
        ], 
        "title": "双剑歌为周蓉湖银台赋", 
        "type": "古风", 
        "yun": null
    }, 
    {
        "author": "曹奕云", 
        "era": "清", 
        "subtype": "五言律诗", 
        "text": [
            "草堂工结构，曲折趁溪湾。", 
            "即此可容膝，何须更买山。", 
            "鸟啼万籁静，花落一庭间。", 
            "自得幽居趣，宁妨日闭关。"
        ], 
        "title": "题友人草堂", 
        "type": "律诗", 
        "yun": "删"
    }, 
    {
        "author": "曹复元", 
        "era": "清", 
        "subtype": null, 
        "text": [
            "舟人买鸡江岸边，转卖邻舫趁客钱。", 
            "船头缚鸡船尾杀，釜中汤沸命一霎。", 
            "岂知杀鸡鸡未殊。", 
            "惊飞带血乱水凫。", 
            "舟人脱手空大叫，更有邻舟得而笑。", 
            "是时张帆舟难旋，公然攘之当面前。", 
            "吁嗟人事，动多反覆。", 
            "买者垂涎，攘者食肉。"
        ], 
        "title": "缚鸡行", 
        "type": "古风", 
        "yun": null
    }, 
    {
        "author": "曹复", 
        "era": "清", 
        "subtype": null, 
        "text": [
            "夜永篆香清，露深花气冷。", 
            "明月过墙来，照见愁人影。", 
            "幽花参妙谛，古树證初心。", 
            "坐久山光暝，虚堂起梵音。"
        ], 
        "title": "坐月", 
        "type": "古风", 
        "yun": null
    }, 
    {
        "author": "曹信贤", 
        "era": "清", 
        "subtype": "五言律诗", 
        "text": [
            "古刹余香火，回环水抱门。", 
            "窗虚摇竹影，碑断蚀苔痕。", 
            "地僻行人少，林深宿鸟喧。", 
            "前溪明月上，一磬定孤村。"
        ], 
        "title": "灵水庵", 
        "type": "律诗", 
        "yun": "元"
    }, 
    {
        "author": "曹俊", 
        "era": "清", 
        "subtype": null, 
        "text": [
            "大江汇海何冥濛，水势欲挈狼山东。", 
            "谁与中流作砥柱，坐抚琴鹤临蛟宫。", 
            "崇川政绩垂千载，循吏仙吏无与同。", 
            "忆昔下车吾暨阳，瀛澥荡潏戎披猖。", 
            "海艘驶绝众骇走，公独静镇严其防。", 
            "诘奸除暴葺土疆，口碑啧啧传道旁。", 
            "苍波茫茫月轮曙，海邦竹马迎公去。", 
            "儿童争识郭细侯，父老还歌廉叔度。", 
            "卅年宦辙江东遍，劲节清标见真面。", 
            "绿树千山闻杜鹃，西泠回首花如霰。", 
            "一幅苍官黝色新，秋烟秋雨忆鲈莼。", 
            "即今莫便思归老，沧海横流要此身。"
        ], 
        "title": "题金筱庄太守抚松图", 
        "type": "古风", 
        "yun": null
    }, 
    {
        "author": "曹俊", 
        "era": "清", 
        "subtype": null, 
        "text": [
            "石藓河梁女萝碧，生小深闺苦离别。", 
            "柳丝摇曳不可攀，忽忽行期又今夕。", 
            "中堂夜饮杯何迟，裙屐少年各赠诗。", 
            "一诗一叠更一转，更转更阑人不管。", 
            "送郎郎醉不得醒，唤郎郎睡不肯应。", 
            "笼灯舟子促郎发，背立窗下鸡齐鸣。"
        ], 
        "title": "折杨柳词为翁吉卿司马作", 
        "type": "古风", 
        "yun": null
    }, 
    {
        "author": "曹俊", 
        "era": "清", 
        "subtype": null, 
        "text": [
            "不俗自言俗，高隐耐清冷。", 
            "俗子讳计俗，痼蔽不自省。", 
            "君身具仙骨，竹林春昼永。", 
            "试弹绿绮琴，清风度孤岭。", 
            "红尘飞不到，明月筛清影。", 
            "矫首啸长空，万籁皆寂静。", 
            "方今苦战争，道路塞榛梗。", 
            "避地不避世，年来多畏景。", 
            "安得故人来，引入清凉境。"
        ], 
        "title": "题周筱崖通守医俗图", 
        "type": "古风", 
        "yun": "梗"
    }, 
    {
        "author": "曹俊", 
        "era": "清", 
        "subtype": null, 
        "text": [
            "丈无不称意，出门且浪游。", 
            "手提三尺剑，吐气淩沧州。", 
            "朝关复暮河，风尘满貂裘。", 
            "既抱卞和璞，更饭宁戚牛。", 
            "世情久颠倒，台隶半公侯。", 
            "四海谁知己，请与肉食谋。", 
            "宇内丛荆棘，抚心滋百忧。", 
            "悲为且饮酒，一饮每十瓯。", 
            "男儿志四方，肯作章句囚。", 
            "行乐须及早，时往难再留。", 
            "乘醉舞长剑，浩歌天悠悠。"
        ], 
        "title": "题刘少峰广文壮游图", 
        "type": "古风", 
        "yun": "尤"
    }, 
    {
        "author": "曹俊", 
        "era": "清", 
        "subtype": "五言绝句", 
        "text": [
            "世远行路难，无家各奔扰。", 
            "此邦不可居，过客呼黄鸟。"
        ], 
        "title": "崇川道中口占", 
        "type": "绝句", 
        "yun": "筱"
    }, 
    {
        "author": "曹俊", 
        "era": "清", 
        "subtype": "五言绝句", 
        "text": [
            "野水渺无际，斜阳对客愁。", 
            "芦中有穷士，此处泊孤舟。"
        ], 
        "title": "阜宁舟次", 
        "type": "绝句", 
        "yun": "尤"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "青杉寥落走风尘，又见西风动白蘋。", 
            "万斛秋愁千里客，相逢强半乱离人。"
        ], 
        "title": "清河道中", 
        "type": "绝句", 
        "yun": "真"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "书生戎马走淮南，乱里馀生七不堪。", 
            "墙外恶声惊梦断，五更寒月照茅庵。"
        ], 
        "title": "夜宿海陵僧舍示蒋鹿潭 其一", 
        "type": "绝句", 
        "yun": "覃"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "功名今日重狂奴，厌听禅堂说野狐。", 
            "天下纷纷正多事，挑灯拭泪读阴符。"
        ], 
        "title": "夜宿海陵僧舍示蒋鹿潭 其二", 
        "type": "绝句", 
        "yun": "虞"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "攲枕无言梦乍醒，春寒夜半逼疏棂。", 
            "碧阑干外潇潇雨，不管愁人不耐听。"
        ], 
        "title": "春夜听雨", 
        "type": "绝句", 
        "yun": "青"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "春雨春风断客魂，小窗岑寂度晨昏。", 
            "红稀绿暗添新恨，病过花时未出门。"
        ], 
        "title": "春暮病中", 
        "type": "绝句", 
        "yun": "元"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "秦凉燕赵各分驰，巴蜀平阳亦一时。", 
            "无限伤心宫阃事，兀谁妙笔补新词。"
        ], 
        "title": "题满洲姚缜庵十六国宫词后二首 其一", 
        "type": "绝句", 
        "yun": "支"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "吊古閒情付酒瓯，漫将故实考春秋。", 
            "诗人爱说悲欢处，新月斜阳总是愁。"
        ], 
        "title": "题满洲姚缜庵十六国宫词后二首 其二", 
        "type": "绝句", 
        "yun": "尤"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "轻衫浅倚画栏斜，小院无声春色奢。", 
            "手折幽兰开笑靥，美人心事惜名花。"
        ], 
        "title": "题折兰美人二首 其一", 
        "type": "绝句", 
        "yun": "麻"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "不爱浓香爱国香，花容冶淡斗新妆。", 
            "兰杆寂寂春如梦，半晌无言幽恨长。"
        ], 
        "title": "题折兰美人二首 其二", 
        "type": "绝句", 
        "yun": "阳"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "轶事流传信不诬，凄凉古庙傍城隅。", 
            "翻从一饭传千载，小节由来未可无。"
        ], 
        "title": "过漂母祠题壁二首 其一", 
        "type": "绝句", 
        "yun": "虞"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "自古蛾眉识别真，不求厚报隐河滨。", 
            "乱离亦有王孙过，愿见当年进食人。"
        ], 
        "title": "过漂母祠题壁二首 其二", 
        "type": "绝句", 
        "yun": "真"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "冰肌玉骨绝纤尘，淡到无言最可人。", 
            "愧我不禁风雪冷，哪堪辜负客中春。"
        ], 
        "title": "题梅花小影二首 其一", 
        "type": "绝句", 
        "yun": "真"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "记得巡檐索笑时，清香一缕度心迟。", 
            "比来未断罗浮梦，幸有当头明月知。"
        ], 
        "title": "题梅花小影二首 其二", 
        "type": "绝句", 
        "yun": "支"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "江南芳信梦迟徊，羌笛声声酒满杯。", 
            "耐得孤山风雪迥，一枝消息报春回。"
        ], 
        "title": "题紫伯廉画梅手卷", 
        "type": "绝句", 
        "yun": "灰"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "杏花消息客吟秋，折得归来当酒筹。", 
            "赏菊持螯添韵事，关心春意闹枝头。"
        ], 
        "title": "壬戌重九同人小饮钗鼎吟馆二首 其一", 
        "type": "绝句", 
        "yun": "尤"
    }, 
    {
        "author": "曹俊", 
        "era": "清", 
        "subtype": "七言绝句", 
        "text": [
            "得气何堪亦太迟，樽前风味过墙枝。", 
            "会当锄尽非时种，痛饮狂歌酒满卮。"
        ], 
        "title": "壬戌重九同人小饮钗鼎吟馆二首 其二", 
        "type": "绝句", 
        "yun": "支"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "乱离同失路，异地忽相逢。", 
            "执手垂清泪，关心非旧容。", 
            "话怜今日短，情苦往时浓。", 
            "况又明朝别，愁难载酒从。"
        ], 
        "title": "喜晤王叔渊别驾即送其之沭阳", 
        "type": "律诗", 
        "yun": "冬"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "何日消金甲，羁人望眼赊。", 
            "有诗都写恨，无梦不还家。", 
            "憔悴先芳草，飘零对落花。", 
            "秋风渐相逼，空自惜年华。"
        ], 
        "title": "秋感呈杨蝶庵", 
        "type": "律诗", 
        "yun": "麻"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "穷巷数声柝，空庭月自明。", 
            "窗疏霜气重，梦短旅魂惊。", 
            "佛火淡逾悄，尘心苦益清。", 
            "隔墙鸡报晓，齐起又长征。"
        ], 
        "title": "夜宿延令僧舍", 
        "type": "律诗", 
        "yun": "庚"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "风雪塞天地，穷途客泪倾。", 
            "几寒嗟独立，道梗少人行。", 
            "白日昏无色，栖乌惨不鸣。", 
            "苍茫关塞断，何处问归程。"
        ], 
        "title": "雪后野眺和沙小峰孝廉", 
        "type": "律诗", 
        "yun": "庚"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "漂泊知何止，茫茫恨万端。", 
            "路长行役苦，梦短到家难。", 
            "海国秋风早，孤城落月寒。", 
            "床头弹宝剑，独坐夜漫漫。"
        ], 
        "title": "瓢城夜泊", 
        "type": "律诗", 
        "yun": "寒"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "落日半平野，西风飒飒秋。", 
            "乱离归未得，城上独登楼。", 
            "故国渺何处，客行增暮愁。", 
            "苍茫云树外，帆影落中流。"
        ], 
        "title": "淮安城楼晚眺和邵轶香韵", 
        "type": "律诗", 
        "yun": "尤"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "难与时宜合，歧途万转肠。", 
            "风霜磨骨相，门第掩文章。", 
            "作客偏多病，怀才每自伤。", 
            "宦情萧瑟甚，身外有诗囊。"
        ], 
        "title": "雉皋病中寄赠伯伟助教", 
        "type": "律诗", 
        "yun": "阳"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "俗尘聊驻足，漂泊水无涯。", 
            "一梦知休影，三生惜落花。", 
            "仙心空水月，韵语问琵琶。", 
            "莫漫嗟蓬梗，笼诗尽碧纱。"
        ], 
        "title": "题琴川范静斋（茂才）流水今日明月前身图", 
        "type": "律诗", 
        "yun": "麻"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "白骨枕江国，乱馀人更多。", 
            "斜晖留殿阁，毒雾塞山河。", 
            "嘹唳苻坚鹤，凄凉索靖驼。", 
            "微躯免锋镝，浑逐浪花过。"
        ], 
        "title": "野望（用少陵韵）", 
        "type": "律诗", 
        "yun": "歌"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "小谢最清发，相思对夜釭。", 
            "梦惊鸿雁断，书阻鲤鱼双。", 
            "故友几人在，新愁万斛扛。", 
            "寒蛩啼唧唧，风雨满西窗。"
        ], 
        "title": "寄怀谢小云", 
        "type": "律诗", 
        "yun": "江"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "良朋不忍别，况复在他乡。", 
            "诗酒情缘浅，风尘岁月忙。", 
            "即今谋一面，从此锁离肠。", 
            "后会知何日，临歧泪数行。"
        ], 
        "title": "留别钱榆庵茂才", 
        "type": "律诗", 
        "yun": "阳"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "又送清秋去，羁人胡不归。", 
            "寒风欺瘦骨，夕照恋征衣。", 
            "境苦诗遽冷，途穷信便稀。", 
            "暮云千万叠，杳杳雁南飞。"
        ], 
        "title": "偕钱榆庵杨师山茂才秋原晚眺", 
        "type": "律诗", 
        "yun": "微"
    }, 
    {
        "author": "曹俊", 
        "era": "清", 
        "subtype": "五言律诗", 
        "text": [
            "识君嗟已晚，何意又长行。", 
            "世乱艰谋食，才疏不好名。", 
            "风霜游子恨，诗酒故人情。", 
            "一水迢迢去，河梁涕泪倾。"
        ], 
        "title": "别留施云樵布衣", 
        "type": "律诗", 
        "yun": "庚"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "鼙鼓东南杀气昏，千营遥列暮云屯。", 
            "从容早自疑羊祜，矍铄终应吊马援。", 
            "大地烽烟惊短堠，深宵燐火泣荒原。", 
            "军粮百万勤输挽，戎事弥缝负国恩。"
        ], 
        "title": "感事四首 其一", 
        "type": "律诗", 
        "yun": "元"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "秣陵杨柳又依依，芳草青春战马肥。", 
            "镇静可能观后效，羁縻枉自说先机。", 
            "逃诛马谡终亡邑，失计陈平莫解围。", 
            "灞上棘门成底事，英雄痛惜泪沾衣。"
        ], 
        "title": "感事四首 其二", 
        "type": "律诗", 
        "yun": "微"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "封豕长蛇捲地来，烟尘弥望雨花台。", 
            "知兵文远纡方略，误国深源愧霸才。", 
            "上将求援空射塔，下游传警尚衔杯。", 
            "裹粮坐甲翻成忌，辜负雄心死未灰。"
        ], 
        "title": "感事四首 其三", 
        "type": "律诗", 
        "yun": "灰"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "全师仓猝偃旌旄，万马东奔捲怒涛。", 
            "鹅鹳迷烟纷践踏，鱼虾跋浪各逋逃。", 
            "大星惨淡沈诸葛，荒谷凄凉缢莫敖。", 
            "从此雄关抛锁钥，江头夜夜鬼神号。"
        ], 
        "title": "感事四首 其四", 
        "type": "律诗", 
        "yun": "豪"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "客况偏同范叔寒，几多心事上眉端。", 
            "歌堪当哭狂何惜，酒果浇愁醉也拚。", 
            "朋辈飘零知己少，异乡沦落告人难。", 
            "惓怀故国成灰烬，锦绣江山梦里看。"
        ], 
        "title": "客邸偶成和宗友石明经韵", 
        "type": "律诗", 
        "yun": "寒"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "四壁寒蛩伴苦吟，梧桐院落夜沉沉。", 
            "他乡风景秋仍好，旧国沧桑感倍深。", 
            "遁迹不更梅福姓，哀时久抱杜陵心。", 
            "孤灯如豆泪如雨，满地月明何处砧。"
        ], 
        "title": "秋夜感怀二首 其一", 
        "type": "律诗", 
        "yun": "侵"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "断梗飘萍耐薄游，海滨风紧夜飕飗。", 
            "几多乡梦牵离恨，未了秋心动旅愁。", 
            "怪事不禁嗟咄咄，流光无奈去悠悠。", 
            "元龙豪气旋消灭，一任旁人唤马牛。"
        ], 
        "title": "秋夜感怀二首 其二", 
        "type": "律诗", 
        "yun": "尤"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "四顾苍茫回暮烟，天心悔祸定何年。", 
            "辞家王粲悲摇落，去国江淹恨渺绵。", 
            "治乱相寻仍气数，古今无恙只山川。", 
            "朅来同是思乡客，搔首登高一黯然。"
        ], 
        "title": "重九偕周载帆庄仲光孝廉登雉皋文峰阁", 
        "type": "律诗", 
        "yun": "先"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "羁人随处念家山，月冷荒原梦度关。", 
            "野草远连新水绿，夕阳斜照乱峰殷。", 
            "莺啼故国春无主，客到新亭泪自潸。", 
            "风景不堪回首望，只凭杯酒洗愁颜。"
        ], 
        "title": "春感次伯兄镜云韵", 
        "type": "律诗", 
        "yun": "删"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "锦碎珠残到此时，斜阳一霎有谁知。", 
            "帘前花影春归早，枕上啼痕梦醒迟。", 
            "隐语竟成长恨曲，旧游重检少年诗。", 
            "情场底说难排遣，转瞬秋风漾鬓丝。"
        ], 
        "title": "记事赠沈鹭卿太史", 
        "type": "律诗", 
        "yun": "支"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "江南词客久无家，展转难通上汉槎。", 
            "漫说知贫多鲍叔，于今问字少侯芭。", 
            "辞巢倦羽伤离伴，迷路游骢误踏沙。", 
            "红杏倚云栽日下，几时芳信到天涯。"
        ], 
        "title": "述怀示肩吾远模两弟二首 其一", 
        "type": "律诗", 
        "yun": "麻"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "压线年年积泪痕，万端幽绪与谁论。", 
            "蠹因食字频钻纸，雀可衔环解报恩。", 
            "岭上梅花招处士，江南芳草忆王孙。", 
            "狂谋谬算终无用，长夜漫漫断客魂。"
        ], 
        "title": "述怀示肩吾远模两弟二首 其二", 
        "type": "律诗", 
        "yun": "元"
    }, 
    {
        "author": "曹复", 
        "era": "清", 
        "subtype": "五言律诗", 
        "text": [
            "晓窗愁独坐，寒气逼轻衫。", 
            "人静花初落，烟深竹半芟。", 
            "乡心云外鸟，客梦雨中帆。", 
            "知己东山卧，凭谁寄一函。"
        ], 
        "title": "客窗晓坐兼怀包横山", 
        "type": "律诗", 
        "yun": "咸"
    }, 
    {
        "author": "曹复", 
        "era": "清", 
        "subtype": "七言律诗", 
        "text": [
            "江南三月绿初匀，望里山川一例新。", 
            "山陇鸠呼牛背雨，枝头莺送马蹄春。", 
            "风花细入诗中画，丘壑遥迎物外人。", 
            "犹羡先生吟兴好，酒帘飘处往来频。"
        ], 
        "title": "踏春和邓匡庐先生音", 
        "type": "律诗", 
        "yun": "真"
    }, 
    {
        "author": "曹复", 
        "era": "清", 
        "subtype": "七言律诗", 
        "text": [
            "烟雨茅斋别有春，忍将尘事罥心神。", 
            "闲亲鱼鸟为佳客，浪认溪山作主人。", 
            "入骨晓晨偏送冷，到门残月不嫌贫。", 
            "白云长锁桃源路，未见渔郎肯问津。"
        ], 
        "title": "草堂閒咏", 
        "type": "律诗", 
        "yun": "真"
    }, 
    {
        "author": "曹奕霞", 
        "era": "清", 
        "subtype": "七言律诗", 
        "text": [
            "太华烟峦在一筇，自言亲手摘芙蓉。", 
            "更无人泣苍龙岭，只有君登落雁峰。", 
            "历历秦关归指掌，迢迢星海泻心胸。", 
            "卧游挂我诗瓢处，尺五天边万树松。"
        ], 
        "title": "题友人华岳诗后", 
        "type": "律诗", 
        "yun": "冬"
    }, 
    {
        "author": "曹庭枢", 
        "era": "清", 
        "subtype": "五言排律", 
        "text": [
            "谷雨新晴后，头纲驿递初。", 
            "绿挼双掌细，香迸一旗舒。", 
            "玉盎梅花喷，银瓶薤叶储。", 
            "赐先黄阁老，波及大君余。", 
            "竹里泉声沸，窗间午睡徐。", 
            "当筵思笋蕨，奉母忆篮舆。", 
            "旅食经年别，平安数寄书。", 
            "缄题将远问，藉以慰门闾。"
        ], 
        "title": "钱唐相国分饷上赐郑宅茶寄奉老母", 
        "type": "排律", 
        "yun": "鱼"
    }, 
    {
        "author": "曹庭枢", 
        "era": "清", 
        "subtype": "七言绝句", 
        "text": [
            "鬖鬖细柳绿垂堤，二月东风送马蹄。", 
            "君过岭南春正好，蛮花万树鹧鸪啼。"
        ], 
        "title": "送王书臣佥宪之岭南", 
        "type": "绝句", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "丹凤城南秋夜长，罗衣叶叶感秋霜。", 
            "野风何事穿帘箔，落月无心照屋梁。", 
            "边塞雁鸿书未得，星河牛女道相望。", 
            "暮江烟柳丝如织，不为离愁也断肠。"
        ], 
        "title": "王西樵有丹凤城南之赋姑效其体", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "无端摇落古墙头，铁骑金戈动素秋。", 
            "霜月含芒争出锷，江山无恙独登楼。", 
            "闺中少妇十年恨，塞上征人一夜愁。", 
            "自是天光还本色，别风淮雨各清遒。"
        ], 
        "title": "儿子肇湘作落叶二首语涉旖旎变格示之", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "天街云净报更迟，一种情怀两不知。", 
            "架上罗衣新浴后，箧中纨扇已凉时。", 
            "鲛人望远抛珠泪，蚕箔经年理乱丝。", 
            "剩有楼东旧时月，却教深夜慰相思。"
        ], 
        "title": "秋夕次黄仲则韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "洛浦申防勉自持，黄初风调托陈思。", 
            "心随破镜飞天夜，怀抱明珠坠水时。", 
            "湖海文禽羞比翼，阶庭红药怨将离。", 
            "牵牛秋思今何限，尘海茫茫两不知。"
        ], 
        "title": "无题次渔洋山人和西樵韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "铃索依依勉护持，东风沉醉独凝思。", 
            "绿珠又值伤春节，碧玉重逢未嫁时。", 
            "陌上吴歌归缓缓，秦中燕草感离离。", 
            "蹇脩早被来迟怨，梦里愁中不自知。"
        ], 
        "title": "再叠前韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "憔悴当年旧绮罗，长门深锁奈愁何。", 
            "泪凝春雨双飞蝶，发晕秋波五斛螺。", 
            "正恐玉阶寒色近，漫疑前殿夜明多。", 
            "锦衣绿字年年换，输与宫人画黛娥。"
        ], 
        "title": "苔花四咏 其一 掖庭", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "自别天涯锁院门，不堪芳草忆王孙。", 
            "稿砧去后迷行迹，金井秋荒涴水痕。", 
            "蛩絮凉烟侵白晓，萤黏残雨又黄昏。", 
            "捣衣石上从今拭，边寒荒草一并论。"
        ], 
        "title": "苔花四咏 其二 秋闺", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "惨绿斜阳结暮愁，朱门回首罢春游。", 
            "同岑臭味输温郭，高阁芳尘感应刘。", 
            "数遍花兰梧甃暗，重来枞屐石台秋。", 
            "即今漫扫题诗处，一任西风鸟迹留。"
        ], 
        "title": "苔花四咏 其三 园林", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "门设常关养岁华，更无驷马并高车。", 
            "一痕睛翠熏衣桁，数点清光映画叉。", 
            "时有蜗涎侵粉壁，悄无人迹数庭花。", 
            "休将香屑前身问，落叶深深长昔耶。"
        ], 
        "title": "苔花四咏 其四 别墅", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "扬子东流接大荒，江潭烟树正茫茫。", 
            "风驱海势倾鳌背，天逼山光入女墙。", 
            "酒胆纵横通灏气，剑花芒角截空肠。", 
            "嗟予萍梗经三岁，几度登临睨旧乡。"
        ], 
        "title": "君山登望江楼次柳子厚登柳州城韵", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "江流遥望古人去，谁使高楼名望江。", 
            "此楼千载几存毁，日日空江淘急泷。", 
            "西属延陵留片石，东封黄歇玷名邦。", 
            "摇情莫共烟波远，输与吴姬春酒缸。"
        ], 
        "title": "前作意未尽更仿崔司勋体", 
        "type": "律诗", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "飒飒萧萧寄恨迟，阶庭秋草尚葳蕤。", 
            "清愁难共蕉心展，旧意还惊竹泪随。", 
            "深锁帘栊人去后，峭寒衾枕夜阑时。", 
            "却嫌灯底虫声急，絮断离肠总不知。"
        ], 
        "title": "秋雨次钱双山秋灯韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "独夜沈沈怯睡迟，昏灯小草委红蕤。", 
            "衣经刀尺心先碎，寒入关山梦未随。", 
            "病叶风枝怜往迹，落花烟草溯春时。", 
            "铅华销歇浑何事，诉与来宵明月知。"
        ], 
        "title": "叠前韵", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "萧萧草树掩重门，灯底流光数梦痕。", 
            "黄茧绵多感丝子，绿苔花谢怨王孙。", 
            "飙回瀛海蓬山远，雨湿秋河破镜昏。", 
            "欲采海棠寄红泪，不堪重与话蓬根。"
        ], 
        "title": "夜坐偶兴二首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "宿雨淹淹月上迟，断魂应是夜灯知。", 
            "露凝兰蕙留芳泽，花老菖蒲怨失时。", 
            "春草经年还揽结，秋蚕竟夕未成丝。", 
            "问遗空忆双珠佩，愿托铙歌有所思。"
        ], 
        "title": "夜坐偶兴二首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "垂柳垂杨别绪多，琅琊心事托微波。", 
            "景光腼面不相照，少壮几时奈老何。", 
            "天女散花空色相，武梁刻石笑形摩。", 
            "索瘢莫信归愚老，多少词人叹赏过。"
        ], 
        "title": "读渔洋山人秋柳诗", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "春光深处早梅稀，细数频年往迹非。", 
            "庭草已拚随梦化，溪云何事背人飞。", 
            "可曾鸿爪遗晴雪，枉记蛛丝繫落晖。", 
            "莫是词人易萧瑟，谷风阴雨弃葑菲。"
        ], 
        "title": "和鲤南四弟病中", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "新绿猗猗剧可怜，颓垣日薄长春烟。", 
            "十旬苦口酬春病，一掬芳心及早年。", 
            "下体忍言中道弃，为菹重结醢人缘。", 
            "杞芽臭味曾相配，回首前期辄惘然。"
        ], 
        "title": "采菲", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "晨斋难得放翁俱，分我杯羹事岂诬。", 
            "早是蔫红佩秋实，又搀新绿出皋芜。", 
            "天精肯待春阳荟，地骨才经夜雨苏。", 
            "自笑三年仍耐苦，分明寻到旧根株。"
        ], 
        "title": "采杞", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "芳树成阴紫陌尘，蹈青归去不胜春。", 
            "新巢燕子忙于客，细水鱼苗解避人。", 
            "病酒不时寻梦去，惜花常恐与秋邻。", 
            "閒云野鹤清癯相，珍重诗篇莫等身。"
        ], 
        "title": "春尽和郭三果园（恩孚）三首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "新树阴阴苏幕遮，鬓丝禅榻损年华。", 
            "漫扶残醉归樊素，何处回廊梦谢家。", 
            "庭草暮寒怜碧玉，海棠春睡褪红霞。", 
            "废垣过雨无人迹，薄暮东风野荠花。"
        ], 
        "title": "春尽和郭三果园（恩孚）三首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旧梦如云记未真，即今摇落倍伤神。", 
            "风阑花信遗红药，江晚歌声起白蘋。", 
            "芳树含愁啼谢豹，荒山无主怨刘晨。", 
            "繁华已逐轻尘散，记取茶蘼未了因。"
        ], 
        "title": "春尽和郭三果园（恩孚）三首 其三", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫将倾国比名花，莩甲孪生泯寸瑕。", 
            "南海双珠神女佩，东山连璧素王家。", 
            "亭台两照琼枝艳，姊妹严妆雪练纱。", 
            "毕竟同根得辉映，银盘轻粉莫相誇。"
        ], 
        "title": "并蒂白牡丹和陈中权", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "客里端阳记去年，坐看诗老雪盈颠。", 
            "高歌尽日添桦烛，大爵何时拜酒泉。", 
            "傍舍桑条初宛宛，隔溪荷叶正田田。", 
            "一从道上风波恶，心繫蓬山懒剌船。"
        ], 
        "title": "端阳寄怀果园（庚戌）", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "空古跫然溯足音，涧泉如带复如琴。", 
            "溪云閒送野航暮，山意每随秋气深。", 
            "右臂未缘鸮炙化，失心重与鹿隍寻。", 
            "漫憎梦里仍占梦，忆弟而今梦亦沉。"
        ], 
        "title": "足梦中诗", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "大漠萧萧天雨霜，不应仍是怨春阳。", 
            "青丝垂尽明妃冢，白日初昏古战场。", 
            "猎火烧时见鹰隼，野风低处散牛羊。", 
            "可怜脩竹经来惯，依旧含烟傍女墙。"
        ], 
        "title": "寒草", 
        "type": "律诗", 
        "yun": "阳"
    }, 
    {
        "author": "曹庭枢", 
        "era": "清", 
        "subtype": "七言律诗", 
        "text": [
            "两两溪边水鸟呼，渐看檐际湿模糊。", 
            "凭栏花重红疑滴，隔座山横翠欲无。", 
            "吟苦纵愁春冷淡，病多偏稳睡工夫。", 
            "卷帘自爱虚无景，未要潇湘入画图。"
        ], 
        "title": "春雨和钱屿沙编修韵", 
        "type": "律诗", 
        "yun": "虞"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "溯洄渺渺挹清风，遥在篁墩东更东。", 
            "想得柴门烟霭里，白牛闲卧绿杨丛。"
        ], 
        "title": "陈贤良隐居", 
        "type": "绝句", 
        "yun": "东"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "胜国风流宛在兹，残山剩水忆栖迟。", 
            "剧怜仲膝须眉古，鳞月堂前话旧时。"
        ], 
        "title": "遁溪", 
        "type": "绝句", 
        "yun": "支"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "香雪消残烟草平，鹭行桥畔鹁鸪鸣。", 
            "小轩易地听春雨，寒瘦一枝墙角横。"
        ], 
        "title": "梅花渡", 
        "type": "绝句", 
        "yun": "庚"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "锡类恩沾殇后身，松楸交映石麒麟。", 
            "未知绳武今何似，惭愧青衫拜墓人。"
        ], 
        "title": "西村", 
        "type": "绝句", 
        "yun": "真"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "滩头卜筑谁家屋，渺沔澄波以姓传。", 
            "莲叶尽消芦叶长，数声渔笛咽秋烟。"
        ], 
        "title": "查家荡", 
        "type": "绝句", 
        "yun": "先"
    }, 
    {
        "author": "曹庭栋", 
        "era": "清", 
        "subtype": "七言绝句", 
        "text": [
            "压架香添滴翠新，背时残朽咤回春。", 
            "烟枝风叶无多景，珍重栽培待后人。"
        ], 
        "title": "瑞竹居", 
        "type": "绝句", 
        "yun": "真"
    }, 
    {
        "author": "曹庭栋", 
        "era": "清", 
        "subtype": "七言律诗", 
        "text": [
            "如客漂摇不自禁，落花故巷尚追寻。", 
            "疏帘清晓差池影，细雨黄昏去住心。", 
            "舞遍空庭人寂寂，语残凉梦月沈沈。", 
            "郁金堂上惊秋蚤，愁绝双栖伴独吟。"
        ], 
        "title": "秋燕", 
        "type": "律诗", 
        "yun": "侵"
    }, 
    {
        "author": "曹庭栋", 
        "era": "清", 
        "subtype": "七言律诗", 
        "text": [
            "营门猎火夜深稀，一镜初悬霜乱飞。", 
            "荒碛到天人影小，翔云连海雁痕微。", 
            "牙旗暗闪严金钥，毳帐孤开冷铁衣。", 
            "无相封侯空忆得，龙沙万里奉清辉。"
        ], 
        "title": "边月", 
        "type": "律诗", 
        "yun": "微"
    }, 
    {
        "author": "曹思义", 
        "era": "清", 
        "subtype": "七言律诗", 
        "text": [
            "何年石破忽惊天，撒乎空空万仞前。", 
            "跌坐不须城内食，妙香岂假烬中烟。", 
            "层层头点生公石，曲曲波环大士莲。", 
            "惭愧君亲恩未报，敢抛经济说神仙。"
        ], 
        "title": "旧八景诗之悬崖大像", 
        "type": "律诗", 
        "yun": "先"
    }, 
    {
        "author": "曹炯", 
        "era": "清", 
        "subtype": null, 
        "text": [
            "九天天路路迢迢，阆苑奇葩尽吐苞。", 
            "忆得看时忘日暮，归来新月挂松梢。", 
            "朝来洞口饭青精，晚侍金仙宴玉京。", 
            "忆得昨宵松下坐，月明星朗听吹笙。"
        ], 
        "title": "游仙", 
        "type": "古风", 
        "yun": null
    }, 
    {
        "author": "曹炯", 
        "era": "清", 
        "subtype": "五言律诗", 
        "text": [
            "轻帆悬夕照，鲛客叩舷来。", 
            "翠壑蛟龙窟，珠林鸟雀台。", 
            "烟收吴嶂出，云断楚天开。", 
            "便待冰轮上，临江一举杯。"
        ], 
        "title": "舟次金山", 
        "type": "律诗", 
        "yun": "灰"
    }, 
    {
        "author": "曹炯", 
        "era": "清", 
        "subtype": "五言律诗", 
        "text": [
            "面水一亭在，临风绕芰荷。", 
            "香消长日暑，色借醉颜酡。", 
            "隔浦栖文鸟，方桥引素波。", 
            "徘徊何限意，伫听采莲歌。"
        ], 
        "title": "题爱莲亭", 
        "type": "律诗", 
        "yun": "歌"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "萋萋芳草遍天涯，杜宇声声感岁华。", 
            "蜀帝有灵犹泣血，吴侬无梦不还家。", 
            "空江夜静悲残月，故国春深怨落花。", 
            "怪底哀啼常向北，长安终是暮云遮。"
        ], 
        "title": "杜宇二首 其一", 
        "type": "律诗", 
        "yun": "麻"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "金粉楼台百战场，诗魂唤起恨茫茫。", 
            "春风春雨愁中夜，江北江南望故乡。", 
            "便解倒悬终自苦，只催归去为谁忙。", 
            "即今带甲神州满，莫更闻声到洛阳。"
        ], 
        "title": "杜宇二首 其二", 
        "type": "律诗", 
        "yun": "阳"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "故友存亡感慨多，过江名士奈愁何。", 
            "乱馀事业心先死，垂老光阴墨又磨。", 
            "尘土几时埋傲骨，夜台何处访诗魔。", 
            "笔痕手迹犹无恙，肠断秋风一醉歌。"
        ], 
        "title": "题王雨岚扇", 
        "type": "律诗", 
        "yun": "歌"
    }, 
    {
        "author": "曹俊", 
        "era": "清", 
        "subtype": "七言律诗", 
        "text": [
            "渺渺平芜离恨天，那堪如醉亦如颠。", 
            "飘来陌路浑无赖，离却枝头总可怜。", 
            "故苑斜阳空有梦，长亭细雨欲成烟。", 
            "疏狂也逐飞花阵，同是伤心又一年。"
        ], 
        "title": "吴陵试院见杨花有感", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "含思脉脉静娟娟，绰约丰姿不可传。", 
            "兰泽草香醒梦蝶，锦城花事听啼鹃。", 
            "红颜相照还应妒，青镜慵妆只自怜。", 
            "盈掬芳声莫远致，忍教轻替拒霜研。"
        ], 
        "title": "代如皋某拈木芙蓉美人二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "遥隔蓬山路可通，一生从未识东风。", 
            "魂飞燕草经年碧，心似湘莲澈底红。", 
            "写影偶留琼玉馆，无媒常傍蕊珠宫。", 
            "当前但得回眸笑，肯借如皋射雉弓。"
        ], 
        "title": "代如皋某拈木芙蓉美人二首 其二", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "未似长条易折攀，旧痕摇荡满江关。", 
            "寄愁北渚根难繫，已落南家梦不还。", 
            "野气渐昏盘马路，游尘齐上望夫山。", 
            "黄莺何事催春去，远送斜阳度水湾。"
        ], 
        "title": "柳絮二首 其一", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "亭亭脉脉太凄迷，碎擘春烟照曲溪。", 
            "别意惊看来去迹，绮情难忏短长堤。", 
            "风回歌扇初疑雪，雨湿芳心易化泥。", 
            "懊恼吟成关塞远，况堪飘泊画楼西。"
        ], 
        "title": "柳絮二首 其二", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旧梦如云至竟迷，江南又见草萋萋。", 
            "暮山相向春潮急，芳树无言野鸟啼。", 
            "诗为效颦重觅句，事经回首一含悽。", 
            "天涯若作比邻看，好语庄生物论齐。"
        ], 
        "title": "春暮登城次果园韵", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "斗柄东垂转帝车，旧题检阅每咨嗟。", 
            "香泥剥落游山屐，飞絮蹉跎卖酒家。", 
            "难锁阿甄金屈戍，空怜隋氏玉钩斜。", 
            "长镵不刈春愁种，别后芳心长蘖芽。"
        ], 
        "title": "春尽后一日次果园桑厂口占韵", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "珍惜身名亦自贤，升沉何必问天渊。", 
            "黄河止浊无馀策，白雪哀歌有独弦。", 
            "安得赵张威北使，枉将田宅咎东迁。", 
            "自来卖国多谗殄，谁破中朝鹿马奸。"
        ], 
        "title": "感浙人某劾权奸事", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "金风初动鬓边丝，漻溧应知楚客悲。", 
            "子夜歌馀憎独旦，杜秋泪尽减芳姿。", 
            "瑶笙冰簟成离色，白纻齐纨写怨思。", 
            "草草风光容易过，桐阴斜月立多时。"
        ], 
        "title": "新凉", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "谁家倩女乍离魂，冷月荒烟锁院门。", 
            "一自春阳送行迹，却随秋水浣啼痕。", 
            "小姑梦冷青溪树，逐客神消鸟桕村。", 
            "若向故宫问眠起，楚腰憔悴未须论。"
        ], 
        "title": "秋柳四首次渔洋山人韵 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "丰姿袅娜感离霜，瘦尽秋怀水草塘。", 
            "华发宫人还对镜，平头奴子怨提箱。", 
            "白门枉自歌杨叛，汴水无情送晋王。", 
            "閒恨閒愁都不惜，年年零落永丰坊。"
        ], 
        "title": "秋柳四首次渔洋山人韵 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "西风催换曲尘衣，摇落芳心事已非。", 
            "苏小门荒寒草静，馆娃宫冷暮鸦稀。", 
            "徒教长路黄金尽，会见南家白雪飞。", 
            "一掬乱丝看不得，塞云羌笛意相违。"
        ], 
        "title": "秋柳四首次渔洋山人韵 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旧意横陈托小怜，在眉为黛在香烟。", 
            "即今木末馀残景，垂老萍花志脱绵。", 
            "安得青丝如昨日，不堪金缕溯华年。", 
            "池台无恙风流歇，空怅山桥野水边。"
        ], 
        "title": "秋柳四首次渔洋山人韵 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "安得长桥飞上天，紫云法曲羽衣鲜。", 
            "观涛枚叔还今夕，斫桂吴刚异昔年。", 
            "神女西山动豪竹，小臣南郡起歌弦。", 
            "江皋所向无空阔，驰马还忧足蹁跹。"
        ], 
        "title": "中秋次渔洋山人和米紫来韵二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "金粟香中感岁华，层层圆晕灿流霞。", 
            "人间孀妾应含怨，世外文箫别有家。", 
            "天迥难招司药兔，露寒惊起后栖鸦。", 
            "更无汉使探星宿，寂寞秋来海上槎。"
        ], 
        "title": "中秋次渔洋山人和米紫来韵二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "弹指兴亡见一斑，西风残照冷酡颜。", 
            "遗民事业空萧瑟，华国文章付等閒。", 
            "荷沼曾观鱼泼刺，梅林几见鹤飞还。", 
            "于今雅集无人问，衰草荒寒昼掩关。"
        ], 
        "title": "寄园题壁和吴辇英（用骆使君韵）", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "白水中山不再闻，敢将伪号玷清芬。", 
            "都迁蒲子终书寇，舟到鄱阳不救焚。", 
            "岂有大廷容魍魉，指看天上下将军。", 
            "十年新政于今见，独抱殷忧对夕曛。"
        ], 
        "title": "汉室", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "重臣疆吏旧衣冠，从乱如归不忍看。", 
            "尽数哥舒惭肉眼，漫寻叔宝问心肝。", 
            "堤穿蚁穴成潮易，路出蚕丛退步难。", 
            "独有不才遭废弃，感时空雪涕阑干。"
        ], 
        "title": "愤时", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "猝遇时艰命匪谌，愿将孤诣答高深。", 
            "埋轮早见平原略，蹈海方知世杰心。", 
            "岂有男儿求免死，可怜浊世少知音。", 
            "直需四海承平日，麟阁功勋蔚月参。"
        ], 
        "title": "二张守金陵，时人之所呵君子之所予也，诗以纪之", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "圮墙苔甃弄幽姿，寒碧春华各胜时。", 
            "风暗尘容怜紫玉，霜和烟影上青丝。", 
            "直须寻味甘荼苦，可是抽心类卷施。", 
            "薄采终朝归沐晚，莫将阴雨怨风时。"
        ], 
        "title": "荠菜二首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "十里长堤晓露漙，采芳归去渐阑干。", 
            "入怀生意包藏密，盈掬芳心割爱难。", 
            "陌上晚花三月尽，草间新绿九秋寒。", 
            "若教更愈河鱼疾，马勃牛溲一例看。"
        ], 
        "title": "荠菜二首 其二", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "瑟瑟萧萧动远思，东风吹卷曲尘丝。", 
            "落梅江岸经行处，细草阶庭欲暮时。", 
            "酒梦暗随灯焰尽，春更还逐炭香迟。", 
            "朝来扫径花多少，误湿閒愁总不知。"
        ], 
        "title": "春雨", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "晓来晴日展芳晖，村巷迢遥庶草肥。", 
            "觅垒鷾儿初过社，抱丝蟢子易成飞。", 
            "行过山店招红友，好向江楼坐翠微。", 
            "写就兰亭感陈迹，眼前风景总依依。"
        ], 
        "title": "春郊即景和章世勋", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "百丈山头日易斜，踏青岁岁望天涯。", 
            "汉滨游女初遗佩，江岸行人乍忆家。", 
            "学网蜘蛛即横路，生儿蝴蝶懒思花。", 
            "采芳若寄长河曲，暮雨芜皋远莫嗟。"
        ], 
        "title": "春草二首 其一", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "积雨浮烟傍地轻，落花啼鸟客心惊。", 
            "天连野水春无主，山戴斜阳晚入城。", 
            "旧迹易迷鸿爪印，新愁又傍马蹄生。", 
            "绿波南浦休回首，隔岁王孙满别情。"
        ], 
        "title": "春草二首 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "渍水墙阴暗绿苔，麦苗风后楝花开。", 
            "渭城朝雨歌三叠，江路斜阳酒一杯。", 
            "枉遣鹧鸪啼蜀国，况堪麋鹿上苏台。", 
            "天涯芳草无消息，徒见将离遍地栽。"
        ], 
        "title": "送春二首 其一", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漠漠江春警客心，江楼无恙独登临。", 
            "塞门榆荚思千里，潭水桃花深百寻。", 
            "山外杜鹃声更续，草头蝴蝶梦都沉。", 
            "东皇回驾匆匆甚，层阜长烟又夕阴。"
        ], 
        "title": "送春二首 其二", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "疏星澹月重门夜，一样秋灯照瘁颜。", 
            "独旦回文动机杼，此时归梦满关山。", 
            "兀看飐影风飙暗，欲寄明光道路艰。", 
            "别有两三星火起，老渔寒拥荻花湾。"
        ], 
        "title": "秋灯", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "凄凄切切动经时，无限閒愁上鬓丝。", 
            "蝉蜕未申齐女怨，鬼邻又唱鲍家诗。", 
            "英雄末路还悲壮，文士遭谗有绊羁。", 
            "等是怀忧消不得，草虫验取旧风时。"
        ], 
        "title": "秋虫", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "朝来忽断雨廉纤，帘幕清寒户戒严。", 
            "何处行踪觅东郭，漫将傅粉笑无盐。", 
            "云黏远树沉山麓，风拥回花压帽帘。", 
            "想见西城吟望处，浮屠幻出一层尖。"
        ], 
        "title": "十月朔日雪用东坡雪后北台书壁韵二首 其一", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "江北江南噪乱鸦，玉龙横走送云车。", 
            "难寻乐府冬青树，翻认胡儿杨白花。", 
            "贫合围炉如挟纩，寒来能醉即为家。", 
            "孤舟蓑笠沧江晚，冰底游鱼手漫叉。"
        ], 
        "title": "十月朔日雪用东坡雪后北台书壁韵二首 其二", 
        "type": "律诗", 
        "yun": "麻"
    }, 
    {
        "author": "曹亮武", 
        "era": "清", 
        "subtype": null, 
        "text": [
            "《马蹄》《秋水》漫读。", 
            "傍舍丛阴绿。", 
            "雨过看逾净，池轩敞波纹縠。", 
            "两两飞鹭浴。", 
            "藕花矗，翠盖圆如幅。", 
            "倚红玉。", 
            "香风十里，为谁吹尽炎燠。", 
            "娇娃荡桨，摘得荷房盈掬。", 
            "薄暮采莲歌一曲。", 
            "声续。", 
            "此时天水新沐。"
        ], 
        "title": "隔浦莲拍近 赏荷", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "独倚危阑，听不了、江声千尺。", 
            "想旧日、白云黄鹤，仙人吹笛。", 
            "隐隐云中沙鸟落，茫茫天外风帆直。", 
            "问留题、谁复继崔诗，无人识。", 
            "弹指事，成陈迹。", 
            "回首处，愁羁客。", 
            "俯晴川芳草，西风萧瑟。", 
            "赤壁争雄今在否，孤臣涕泪还堪忆。", 
            "叹楚王、宫阙但荒台，横碑石。"
        ], 
        "title": "满江红 黄鹤楼用梅村词韵", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "底须长太息，男儿志、原自在天涯。", 
            "算楚尾吴头，未为作客，淮南江北，不当辞家。", 
            "还记取、兼天排远浪，扑岸涌寒沙。", 
            "铁瓮城边，化为蝴蝶，隋堤柳畔，撇却桑麻。", 
            "一江春水涨，君又去，宛似天上浮槎。", 
            "切莫随风相忆，对月兴嗟。", 
            "料燕羽翩翩，渐过春社。", 
            "莺啼呖呖，也啄飞花。", 
            "只怕暮云多处，几阵归鸦。"
        ], 
        "title": "风流子 和天篆留别韵", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "二泉亭最好，分流处、日夜洗云根。", 
            "况翠叠青山，入帘滴滴，云移春水，映树鳞鳞。", 
            "还堪羡、酒旗无数飏，鸟语不时闻。", 
            "此日园丁，休嫌野老，隔年梅蕊，应认王孙。", 
            "从来繁华地，重留恋，倍觉香雾氤氲。", 
            "一带朱阑拂柳，画槛萦人。", 
            "被金尊促起，数声檀板，钿车送到，几队罗裙。", 
            "且自牵船竟去，莫待销魂。"
        ], 
        "title": "风流子 游惠山秦园", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "梁间双燕呢喃，翩然争逐飞花坠。", 
            "朱颜应惜，又随春减，暗添愁思。", 
            "斗草偏慵，熏香都堕，镜奁长闭。", 
            "任韶光妍媚，浑如中酒，欹珊枕，眠难起。", 
            "听罢三声杜宇，倩谁将、断魂重缀。", 
            "屈指今番，回头往事，越教心碎。", 
            "翠幕低垂，悄无人影，沈沈似水。", 
            "拌灯昏月落，安排绡帕，揾凄凉泪。"
        ], 
        "title": "水龙吟 和章质夫韵", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "吾家水木殊佳，当年宛尔如图画。", 
            "月明春晓，风清秋晚，纱窗无罅。", 
            "桂树香浓，芙蓉艳冷，醉眠深夜。", 
            "况歌喉婉转，双鬓纤手，又相送秋千架。", 
            "邈矣檐铃巷柝。", 
            "更寂寞、地衣裙钗。", 
            "旧时宾客，不闻朱履，鸟啼花谢。", 
            "世事皆然，几能长好，舞台歌榭。", 
            "只梦中还认，西园梅树，在松阴下。"
        ], 
        "title": "水龙吟 忆毗陵故园", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "鬼斧问何日，四面凿为墙。", 
            "我来却自天上，伛偻下清凉。", 
            "老树阴森若暝，怪石嵚嵜欲堕，相对转仓皇。", 
            "坐久一僧出，云雾满禅房。", 
            "瞰绝壑，临断礀，度危梁。", 
            "小亭不满八尺，亭外短松强。", 
            "况有芰荷擎盖，照著夜深明月，香气扑衣裳。", 
            "萧飒未成寐，枕畔水淙淙。"
        ], 
        "title": "水调歌头 留清凉台作", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "夜香烧未。", 
            "卸云鬓重理。", 
            "兰汤浴罢趁微凉，渐摘到，琼葩仙蕊。", 
            "钿盒忽凭青鸟使。", 
            "递殢人芳意。", 
            "是花不比春花腻。", 
            "却天然妍丽。", 
            "冰肌玉骨最堪怜，销尽了、晚来炎气。", 
            "好似江妃初解佩。", 
            "伴沉思浓睡。"
        ], 
        "title": "师师令 谢茉莉", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "耸而削。", 
            "下视聱牙太恶。", 
            "缘延过，直学猿猱，岩突当胸几推落。", 
            "此行应悔错。", 
            "一二从游悸愕。", 
            "手扪罅、半趾才容，问道何年废椎凿。", 
            "俄然转幽壑。", 
            "有千尺惊涛，涧底喷薄。", 
            "乔林闭日阴风作。", 
            "更森列奇石，狮蹲凤舞，苍龙偃卧旋奋跃。", 
            "或哮虎相搏。", 
            "崩剥。", 
            "蔓藤缚。", 
            "怅旧日翻经，迹已湮却。", 
            "两崖高峙如楼阁，但齿齿棱棱，憾摇羁魄。", 
            "归来暗省，怕夜里，睡难著。"
        ], 
        "title": "兰陵王 游石门", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "怕东风，惹人肠断，瘦红肥绿时节。", 
            "小楼昔日凝妆处，纵有花枝谁折。", 
            "眉儿撮。", 
            "空记取、垂杨院落朦胧月。", 
            "香残粉减，剩壁上莺笺，奁中凤翠，幽恨恁消歇。", 
            "十年事，梁燕至今能说。", 
            "繁弦听罢凄绝。", 
            "明妃偏向燕支嫁，天把红颜埋没。", 
            "魂恍惚，似诉尽、当初花底轻离别。", 
            "画图频揭。", 
            "怅弱影亭亭，竟随春去，杜宇为啼血。"
        ], 
        "title": "摸鱼儿 感旧", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "江楚奔涛恶，燕赵悲歌作。", 
            "男儿何必以家为？", 
            "错、错、错。", 
            "南北东西，染成霜鬓，半生飘泊。", 
            "渐觉乡园乐，况是妻孥弱。", 
            "壮心伏枥未全销，莫、莫、莫。", 
            "且共梅花，更邀明月，满斟深酌。"
        ], 
        "title": "醉春风 醉后放歌", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "酿琼浆渐熟似潮来，惊心岁将归。", 
            "算安排春瓮，玉缸轻擘，几剩余晖。", 
            "死便道旁埋我，此语未全非。", 
            "了却一年事，烂醉忘机。", 
            "记取最难抛汝，是猛风猎猎，朔雪霏霏。", 
            "人到中年后，乐事料应稀。", 
            "压糟丘、珍珠碎滴，愿床头、满贮莫相违。", 
            "何须虑，赏花天气，典尽春衣。"
        ], 
        "title": "八声甘州 酿酒用东坡韵", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "梨花落处逢寒食，细雨如愁。", 
            "轻冷如秋。", 
            "香裹金猊一缕柔。", 
            "踏青孤负邻娃约，谁劝梳头。", 
            "不印莲勾。", 
            "锁住闲情十二楼。"
        ], 
        "title": "采桑子 闺词四首 其一", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "年时女伴耽憨谑，冷地闲阶。", 
            "比髻量鞋。", 
            "各自风前赛宝钗。", 
            "如今顿觉心情改，门掩苍苔。", 
            "香径谁来。", 
            "一任尘封玉镜台。"
        ], 
        "title": "采桑子 闺词四首 其二", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "寒侵蔽膝黄昏后，月满前除。", 
            "花映氍毹。", 
            "慢检牙签自课书。", 
            "个人此际应怊怅，寂寂金铺。", 
            "袅袅流苏。", 
            "香灺灯青梦到无。"
        ], 
        "title": "采桑子 闺词四首 其三", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "绣帘斜透玲珑月，雁叫吴霜。", 
            "又续寒螀。", 
            "絮断愁人一寸肠。", 
            "侍儿重整鸳鸯被，懒卸残妆。", 
            "怯上空床。", 
            "不耐秋宵细细长。"
        ], 
        "title": "采桑子 闺词四首 其四", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "何处卖花声。", 
            "唤得愁生。", 
            "病中心绪恰如酲。", 
            "脉脉恹恹珊枕上，过了清明。", 
            "只是少人行。", 
            "朱户常扃。", 
            "一春都不问阴晴。", 
            "偏有多情双燕子，说向帘旌。"
        ], 
        "title": "浪淘沙 闺情四首 其一", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "愁与病相兼。", 
            "滋味曾谙。", 
            "罢蚕天气湿江南。", 
            "梅雨连绵朝复暮，云腻山尖。", 
            "衣润水沉添。", 
            "午梦初甜。", 
            "一些些事怕沾黏。", 
            "只有昨宵诗未了，险韵重拈。"
        ], 
        "title": "浪淘沙 闺情四首 其二", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "疏雨滴芭蕉。", 
            "艳冷香消。", 
            "柳枝难比旧时腰。", 
            "秋意早知人意改，做出萧条。", 
            "书帙也须抛。", 
            "锦字谁挑。", 
            "便逢花月转无聊。", 
            "记得春来如中酒，不自今朝。"
        ], 
        "title": "浪淘沙 闺情四首 其三", 
        "type": "词", 
        "yun": null
    }, 
    {
        "author": "曹亮武", 
        "era": "清", 
        "subtype": null, 
        "text": [
            "雪意满霜天。", 
            "清冷谁怜。", 
            "点灯时节思绵绵。", 
            "半晌和衣妆未卸，枕损钗钿。", 
            "欹侧不成眠。", 
            "风透窗边。", 
            "轻魂飘泊梦难圆。", 
            "挨得五更寒漏尽，似岁如年。"
        ], 
        "title": "浪淘沙 闺情四首 其四", 
        "type": "词", 
        "yun": null
    }, 
    {
        "author": "曹秉哲", 
        "era": "清", 
        "subtype": null, 
        "text": [
            "宣皇避暑通明殿，碧槛丹幮开四面。", 
            "照夜谁呈越国珠，招凉思换齐家扇。", 
            "南内宫中御制奇，良工雕刻采章施。", 
            "薄缫蛱蝶千丝茧，柄削珊瑚二尺枝。", 
            "丁歌甲舞看不足，匣启玻璃环佩玉。", 
            "纱晕轻摇烛焰红，罗纹细叠帘波绿。", 
            "五月皇都富贵城，榴花十里晓霞明。", 
            "昭容带醉交钗影，侍女承欢动钏声。", 
            "离宫宴罢樱桃熟，一卷《豳风》挥汗说。", 
            "九华殿角南薰来，在抱冰壶两清绝。", 
            "禁苑颁传赐近臣，阁门携谢拜恩新。", 
            "雉尾移来云五色，蛾眉捧出日双轮。", 
            "水晶帘卷烟如绣，玳瑁筵开花献寿。", 
            "入手争夸书画名，回头翻笑蒲葵陋。", 
            "幽赏由来惬圣衷，清凉世界画屏中。", 
            "银床冰簟芙蓉梦，雾鬓烟鬟茉莉风。", 
            "玲珑绝代翻新式，转眼繁华增太息。", 
            "一自秋风怨洛城，残纨断竹无人识。", 
            "桐叶纷飞夕殿凉，菱花瘦损美人妆。", 
            "彩线空教金凤系，丹符徒把玉麟张。", 
            "旧宫零落新宫废，遗物摩挲悲割爱。", 
            "宝匣萧条蠹粉残，华箱寂寞鱼鳞碎。", 
            "苦忆君恩祇自哀，雕红镂翠总成灰。", 
            "祇今惟有南楼月，犹似当年扇影开。"
        ], 
        "title": "和吴梅村宫扇", 
        "type": "古风", 
        "yun": null
    }, 
    {
        "author": "曹秉哲", 
        "era": "清", 
        "subtype": null, 
        "text": [
            "天涯一只惊霜乌，欲归望远心踟躇。", 
            "踟躇不归问何意，答言恐负高飞志。", 
            "高飞壮志难遽酬，可怜倦翮无时休。", 
            "不如株守故林侣，饮啄翱翔得自主。", 
            "吁嗟乎！", 
            "乌不归兮栖何之？", 
            "乌竟归兮哺何资？", 
            "将归未归两难决，愁煞斜阳欲暮时。", 
            "暮景人间容易变，及时归去乌莫恋，巢中老乌泪如霰。"
        ], 
        "title": "归乌曲", 
        "type": "古风", 
        "yun": null
    }, 
    {
        "author": "曹炜南", 
        "era": "清", 
        "subtype": "七言绝句", 
        "text": [
            "日到蓬门睡起迟，偶然得句便成诗。", 
            "客来欲问春深浅，试看梅开第几枝。"
        ], 
        "title": "初春睡起得句", 
        "type": "绝句", 
        "yun": "支"
    }, 
    {
        "author": "曹昕", 
        "era": "清", 
        "subtype": "七言绝句", 
        "text": [
            "渴鸟啄冰冰尽开，飞飞争唤好春来。", 
            "谁人为忆孤山鹤，独唳东风怨落梅。"
        ], 
        "title": "春日杂感 其一", 
        "type": "绝句", 
        "yun": "灰"
    }, 
    {
        "author": "曹昕", 
        "era": "清", 
        "subtype": "七言绝句", 
        "text": [
            "早暮惟闻鸟雀喧，小桃红蒂已衔残。", 
            "庭前欲探春消息，二十四番风尽寒。"
        ], 
        "title": "春日杂感 其二", 
        "type": "绝句", 
        "yun": "寒"
    }, 
    {
        "author": "曹岱", 
        "era": "清", 
        "subtype": "五言律诗", 
        "text": [
            "一叶前溪泛，空朦烟雨洲。", 
            "山横残照落，水挟断云流。", 
            "自得消遥趣，安知今古愁。", 
            "酒帘丛树里，回棹上江楼。"
        ], 
        "title": "题与儿山水", 
        "type": "律诗", 
        "yun": "尤"
    }, 
    {
        "author": "曹昕", 
        "era": "清", 
        "subtype": "七言律诗", 
        "text": [
            "卫河回岸午钟沈，福地清幽试共寻。", 
            "一径莓苔迎客净，四时花木掩关深。", 
            "轻帆自幻风前影，逝水难留定后心。", 
            "欲向已公参半偈，萧萧松际已潮音。"
        ], 
        "title": "同申仙居游安陵禅院赠月五上人", 
        "type": "律诗", 
        "yun": "侵"
    }, 
    {
        "author": "曹学闵", 
        "era": "清", 
        "subtype": null, 
        "text": [
            "无田不可归，有田不肯归。", 
            "坐令二疏后，丹青无光辉。", 
            "先生在郎署，恬澹世所稀。", 
            "与我廿载交，尔汝心相知。", 
            "前年向我道，欲赋归来辞。", 
            "君今以礼去，触我平生思。", 
            "此心如江水，此意犹依违。", 
            "有田与无田，义不尽于斯。", 
            "乃知各有志，昔人未易讹。", 
            "我有无限情，此情当告谁。", 
            "羡君条山下，松菊正芳菲。"
        ], 
        "title": "赠介对江吏部致仕归解州", 
        "type": "古风", 
        "yun": null
    }, 
    {
        "author": "曹学闵", 
        "era": "清", 
        "subtype": null, 
        "text": [
            "海棠开过花事微，春光婪尾如电飞。", 
            "天公意恐春寂寞，故遣洛阳花态肥。", 
            "昨日犹看苞未坼，入门差觉游人稀。", 
            "老僧走告忽惊喜，今朝吐色堪疗饥。", 
            "咄咄真有逼人意，霞光锦烂排窗扉。", 
            "便有无穷蜂与蝶，齐声喧出香霏霏。", 
            "深色一丛栽得地，属僧裁幔张重围。", 
            "臭兰连璧偕胜友，午风暄软吹春衣。", 
            "慈恩深红虽可爱，大畚舁之太不鞿。", 
            "惟当日日过竹院，春光莫放匆匆归。"
        ], 
        "title": "春暮同钱待之孝廉王敦初上舍法源寺看牡丹次二君即事有作用昌黎山石韵", 
        "type": "古风", 
        "yun": "微"
    }, 
    {
        "author": "曹学闵", 
        "era": "清", 
        "subtype": null, 
        "text": [
            "下直常扃关，轩窗四绕山。", 
            "时时看青翠，长此对孱颜。", 
            "山色朝朝见，未睹真山面。", 
            "一朝风雨来，气象千万变。", 
            "变态竟若何，缕缕起微波。", 
            "须臾潮汐涌，又或露青螺。", 
            "露处忽已没，有无皆恍惚。", 
            "迷离山叠山，云与山俱活，却就连天浪，摹拟山形状。", 
            "清风飒尔吹，依旧山容放。", 
            "瞥见叹观止，徐徐思至理。", 
            "君子蕴经纶，不测总如此。", 
            "当其无事日，岂有异人术。", 
            "遇合会风云，虎变应彷佛。"
        ], 
        "title": "雨中看山", 
        "type": "古风", 
        "yun": null
    }, 
    {
        "author": "曹宗瀚", 
        "era": "清", 
        "subtype": "五言律诗", 
        "text": [
            "应刘伤逝后，重过此园林。", 
            "曲径午烟寂，闲庭秋草深。", 
            "花含今雨泪，松剩岁寒心。", 
            "何必山阳笛，思君几度吟。"
        ], 
        "title": "过陶子愚故居", 
        "type": "律诗", 
        "yun": "侵"
    }, 
    {
        "author": "曹宗瀚", 
        "era": "清", 
        "subtype": "五言律诗", 
        "text": [
            "济南名士冢，下马拜斜阳。", 
            "人物东西晋，诗情中晚唐。", 
            "一抔凄草色，斗酒酹花香。", 
            "雅道久沦丧，斯人未可忘。"
        ], 
        "title": "渔洋山人墓", 
        "type": "律诗", 
        "yun": "阳"
    }, 
    {
        "author": "曹垂灿", 
        "era": "清", 
        "subtype": null, 
        "text": [
            "桔槔未动商羊舞，老农出社迎猎虎。", 
            "熏风灵雨及时来，秧水齐添土膏膴。", 
            "针苗剪剪绿初齐，如卦行行立畛畦。", 
            "陇畔柳浓斜挂笠，农歌声里鹁鸪啼。", 
            "自辰至午不停手，厨下炊羹并剪韭。", 
            "老翁提馌饷田间，瓮中更有新篘酒。", 
            "日晚水田聚紏笠，移时火耨农功急。", 
            "寄语食租衣税家，莫忘辛苦盘中粒。"
        ], 
        "title": "插秧词", 
        "type": "古风", 
        "yun": null
    }, 
    {
        "author": "曹佩英", 
        "era": "清", 
        "subtype": null, 
        "text": [
            "秦淮稚柳娇无数。第一柔条数。", 
            "成荫肯向大堤边。只有玉骢缓缓、许摇鞭。", 
            "秋江双桨蘋波软。桃叶迎如愿。", 
            "司花消受福三生。无奈风幡偏听、落花声。"
        ], 
        "title": "虞美人", 
        "type": "词", 
        "yun": null
    }, 
    {
        "author": "曹佩英", 
        "era": "清", 
        "subtype": null, 
        "text": [
            "玉钩望断穿针夕。忍说黄杨厄。", 
            "人间天上一般秋。只是生离死别、两般愁。", 
            "十行清泪鸾笺洗。影事从头记。", 
            "千秋水绘要同传。只恐影梅还逊、影兰缘。"
        ], 
        "title": "虞美人", 
        "type": "词", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "故枝回首尚依依，日薄风飘未忍违。", 
            "纞阙心情无奈老，弈棋朝市不如归。", 
            "孤根明岁知何似，茂实前情相忆稀。", 
            "眼看江山重摇落，小臣惟有涕沾衣。"
        ], 
        "title": "落叶二首 其一", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一番萧瑟打寒窗，听尽秋声未肯降。", 
            "苔甃烟荒蛩絮絮，油灯风飐影幢幢。", 
            "传书旅雁暮横塞，压阵军鸦晓渡江。", 
            "应是酒人偏耐得，梦魂夜夜落春缸。"
        ], 
        "title": "落叶二首 其二", 
        "type": "律诗", 
        "yun": "江"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "衣冷装绵忆晚虫，漫天白草雪霜浓。", 
            "荒林晴日行人早，山路危桥病马逢。", 
            "自是寻梅须蹇卫，更谁访戴折浮𦨰。", 
            "寒云轻重沧江暮，正好传杯话醉懵。"
        ], 
        "title": "冬日即事二首 其一", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "村落迢遥野色宽，芦花开折满晴滩。", 
            "风回渌水鱼鳞动，日暮苍山虎气寒。", 
            "三士每怀桃实愤，五君空繫竹林欢。", 
            "眼中多少兴亡感，坊曲埋头不忍看。"
        ], 
        "title": "冬日即事二首 其二", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "晓烟寒树影昏昏，临水人家静掩门。", 
            "菽麦生时见春意，井闾深处豁朝暾。", 
            "风光屡变青蘋末，霜气难消乌桕村。", 
            "行到水穷无一事，闲云过鸟两忘言。"
        ], 
        "title": "野望", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "泛罢茶瓯雀舌纤，更阑欲雪气森严。", 
            "连天倒拥丰年玉，突地堆成煮海盐。", 
            "时挟远风欺竹径，却疑寒月晕茅檐。", 
            "孤吟忍冻还今夕，正恐诗成笔退尖。"
        ], 
        "title": "雨夜北风紧甚作思雪二章叠尖叉韵 其一", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "天寒羁滞北归鸦，踏冻初通薄笨车。", 
            "陌上仍粘依草絮，城头难觅拒霜花。", 
            "时晴抚帖还多事，匝月围炉不在家。", 
            "顾我独无萧瑟感，当风觅句手频叉。"
        ], 
        "title": "雨夜北风紧甚作思雪二章叠尖叉韵 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "隔宵屋瓦响纤纤，元泽阴凝气转严。", 
            "道上何人歌白纻，树头残叶冻红盐。", 
            "冰消村落迷行径，云拥山家露步檐。", 
            "愿得新醅三百斛，满城应说暮寒尖。"
        ], 
        "title": "十一月二十一日雪后华墅归途作再叠前韵二首 其一", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "飒飒西风起暮鸦，山桥过客乍停车。", 
            "野芳憔悴泥沾絮，老木杈枒根著花。", 
            "垂敝衣裘贫士感，不分空色梵王家。", 
            "惠连赋后无才士，未数飞卿手八叉。"
        ], 
        "title": "十一月二十一日雪后华墅归途作再叠前韵二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "为报啼声试凤雏，一番惊喜属吾徒。", 
            "林花垂尽馀朝秀，江月初昏照夜珠。", 
            "旁出适当扶荔挺，生稊终自济杨枯。", 
            "楹书旧业传人少，从此先生道不孤。"
        ], 
        "title": "喜闻黄藜阁同年得子二首 其一", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "经年时变出元黄，百尔伊谁定一匡。", 
            "常此书生忧社稷，漫言家室有君王。", 
            "水心泉动资蒙养，葭管灰飞见复阳。", 
            "勉事旧文资后起，愿栽桃李入门墙。"
        ], 
        "title": "喜闻黄藜阁同年得子二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "循声不减顺阳刘，民吏思君尚未休。", 
            "已作渊明还栗里，肯从坡老乞常州。", 
            "丹枫江冷摇寒思，碧玉峰高起暮愁。", 
            "二十年来重回首，更无知己勖前修。"
        ], 
        "title": "故邑侯刘谦山先生（有光）循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "南宁城下浣江滨，小别家山几十春。", 
            "百里未忘昭代简，二毛重见故乡人。", 
            "催科政拙方知养，赠别诗多不算贫。", 
            "曾记乐桥南畔路，到门不遇一伤神。"
        ], 
        "title": "故邑侯刘谦山先生（有光）循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "梁水城边冻草缁，万松山下树离离。", 
            "即今宁海怀人夜，正是苏台话旧时。", 
            "朗旷旧名知地脉，阿迷相望去河湄。", 
            "北门亦有澄江在，旧治分明寄所思。"
        ], 
        "title": "故邑侯刘谦山先生（有光）循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "早信刘遵道不孤，世称凤羽未全诬。", 
            "杞忧何奈天无柱，宋拙还因兔守株。", 
            "先帝那知更伏腊，故侯何处问荣枯。", 
            "一般山色天平胜，梦想江南笠泽湖。"
        ], 
        "title": "故邑侯刘谦山先生（有光）循吏也，计其在江阴时于今已二十年，向者暨阳舆诵吾无与焉。今以世变返云南，因送之以诗。四首 其四", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "无数春虫堕影纤，睡馀微觉晓寒严。", 
            "飞花陌上垂垂老，去燕巢端昔昔盐。", 
            "天送珠尘入诗卷，风持冰箸插堂檐。", 
            "门前未便深三尺，才拂墙阴石笏尖。"
        ], 
        "title": "十二月十五日微雪三叠尖叉韵二首 其一", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "云沉江渚噪荒鸦，江上寒多盼曲车。", 
            "旷野满栽琼玉树，当筵难觅水梭花。", 
            "湖山梅鹤闲中韵，天地穹庐醉后家。", 
            "郊岛近来寒瘦甚，敢裁险句答刘叉。"
        ], 
        "title": "十二月十五日微雪三叠尖叉韵二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "莫将陵谷问推迁，觞咏难逢癸丑年。", 
            "老去耽吟还自赏，愁来病酒不成痊。", 
            "座留阮籍能青眼，途遇洪崖偶拍肩。", 
            "人道此翁真矍铄，纵非富贵亦神仙。"
        ], 
        "title": "南沙金鹤筹以六十自寿索和次韵答之二首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "山河无恙朝廷改，一代勋名过眼空。", 
            "剩有围棋付安石，更谁赍酒遣庞通。", 
            "荒荒猿鹤倾三辅，莽莽烽烟扰百同。", 
            "曾记杜陵诗史语，江湖满地一渔翁。"
        ], 
        "title": "南沙金鹤筹以六十自寿索和次韵答之二首 其二", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "小病经旬意兴慵，登高何必问前踪。", 
            "西风浦溆江云懒，落日城楼山气浓。", 
            "绿蚁随缘还觅醉，黄花无主为谁容。", 
            "游人未觉归来晚，烟树荒寒野寺钟。"
        ], 
        "title": "九日即事", 
        "type": "律诗", 
        "yun": "冬"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "糟醨难醉独醒魂，如此荒寒入蓟门。", 
            "碧玉小家馀舞态，白头宫女枉啼痕。", 
            "廉公堂树无遗迹，涿郡楼桑有废村。", 
            "莫向御沟谈往事，管弦凝碧一并论。"
        ], 
        "title": "秋柳次渔洋山人韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "剑花昨夜拂清霜，憔悴秋容照曲塘。", 
            "旧样忍看眉画黛，寒衣空忆絮盈箱。", 
            "汉阳愁绝张平子，羌笛悲生桓野王。", 
            "昔日繁华成底事，长条沦落永丰坊。"
        ], 
        "title": "秋柳次渔洋山人韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "满院莺花露滴衣，重来青琐意全非。", 
            "草荒辇道哀蝉歇，鸦落宫墙内侍稀。", 
            "帝子空留黄竹咏，佳人还怅白云飞。", 
            "灵和太液君休问，一梦沧桑百事违。"
        ], 
        "title": "秋柳次渔洋山人韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "身世飘萍不自怜，当前萧瑟只寒烟。", 
            "未歌雨雪心先槁，待抗西风力更绵。", 
            "人到玉门嗟晚岁，曲翻金缕溯芳年。", 
            "无情更发台城感，转眼青青大道边。"
        ], 
        "title": "秋柳次渔洋山人韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东园载酒乍逢君，古貌衣冠更轶群。", 
            "玩世文章不羁马，少年情性未归云。", 
            "一编素问肱三折，六体秦书饮半醺。", 
            "自是劫灰存傲骨，从今钟鼎薄铭勋。"
        ], 
        "title": "寿钱性方六十初度", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "敢寻郢客和阳春，放眼于今复几人。", 
            "共主无端称禅让，正声从此感漂沦。", 
            "弃官彭泽完徵士，遗老襄阳号酒民。", 
            "高洁不谈天下事，可知明月是前身。"
        ], 
        "title": "奉和张少泉世丈（洵佳）七十寿言八首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一从南北数行踪，多少风光在眼中。", 
            "江岸草逾前度碧，洛阳花是昔年红。", 
            "飞凫早向芝田化，夜鹤休嫌蕙帐空。", 
            "自养太和堪寿世，未应丹诀问参同。"
        ], 
        "title": "奉和张少泉世丈（洵佳）七十寿言八首 其二", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "功名滚滚烂羊头，急难谁从借箸筹。", 
            "安得上池起废疾，可怜顽铁铸神州。", 
            "偶缘禽鸟知时变，薄采芳馨感路脩。", 
            "一卧乡关朝市改，名心宦况两悠悠。"
        ], 
        "title": "奉和张少泉世丈（洵佳）七十寿言八首 其三", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "诗派元从长庆过，老来心苦类阴何。", 
            "一绳何处维颓木，三雅馀閒及补萝。", 
            "腹稿卒于僧入定，笔花浓似蜜分窠。", 
            "独怜文武衣冠尽，秋兴词人感慨多。"
        ], 
        "title": "奉和张少泉世丈（洵佳）七十寿言八首 其四", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "风波漫漶旧桑田，此往穷通莫问天。", 
            "幸免庄生遭鼠嚇，不劳文本惜鸢肩。", 
            "山头薇菜黄虞梦，洞口桃花魏晋年。", 
            "原叹近来相得甚，泥他道路叹神仙。"
        ], 
        "title": "奉和张少泉世丈（洵佳）七十寿言八首 其五", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "天留人瑞自成行，高会香山纪会昌。", 
            "借问当年诸士女，可曾偕老共炎凉。", 
            "南阳井渫延龄橘，大野琴材太古桑。", 
            "倘向细君谈旧话，少年情事肯遗忘。"
        ], 
        "title": "奉和张少泉世丈（洵佳）七十寿言八首 其六", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "别集新编刊酿辞，芸芸拙目听嘲嗤。", 
            "晚唐才望誇罗隐，后汉勋名属杜诗。", 
            "旌币苦谋身再出，田园甘与世相遗。", 
            "无端忽下新亭泪，风景河山不自持。"
        ], 
        "title": "奉和张少泉世丈（洵佳）七十寿言八首 其七", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "中朝文典涣如云，闾左耰锄起乱军。", 
            "暂喜山阳留善处，似闻冀北已空群。", 
            "履霜时暮阴方盛，献曝臣劳日又曛。", 
            "长此灵均家国恨，更挥老泪吊湘君。"
        ], 
        "title": "奉和张少泉世丈（洵佳）七十寿言八首 其八", 
        "type": "律诗", 
        "yun": "文"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "家在芙蓉第几峰，于今赘世漫称翁。", 
            "欧公游戏文三上，徐邈生平酒一中。", 
            "药鼎妙逾寒谷律，苏台回忆夜航钟。", 
            "赏诗自有麒麟阁，不羡侯门粟万钟。"
        ], 
        "title": "次钱性方六十自寿韵二首 其一", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "乱来无定等奇峰，劫烬灰销见此翁。", 
            "万里烽烟腾海表，十年车驾返秦中。", 
            "少惊邺下鸣山鼓，老觏元康出涕钟。", 
            "统计朝元身历四，羡君垂暮不龙钟。"
        ], 
        "title": "次钱性方六十自寿韵二首 其二", 
        "type": "律诗", 
        "yun": null
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "桑树迎风五度芽，每缘陈迹忆天涯。", 
            "为谁置酒烹椒叶，可更招凉莳藕花。", 
            "遭乱管宁艰避地，相思张敏梦离家。", 
            "遥知前度寻君处，瘦竹当门长昔耶。"
        ], 
        "title": "端阳寄怀果园四首 其一", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "向道端阳无好诗，云何偏报果园知。", 
            "长江东下独处廓，大海南来有所思。", 
            "物换星移虚后约，酒酣耳热付前期。", 
            "故人相忆应如我，两地蒲觞共一时。"
        ], 
        "title": "端阳寄怀果园四首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "乱中何恃涤烦襟，海内群公半缘林。", 
            "投莽鸢乌惊逐肉，在山云鹤本无心。", 
            "式闾清望段干木，流涕哀歌斛律金。", 
            "闻道君王念忠谠，西归怀我北风音。"
        ], 
        "title": "端阳寄怀果园四首 其三", 
        "type": "律诗", 
        "yun": "侵"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "君自劳山顶上来，我还江左托尘埃。", 
            "林宗叹赏惭千顷，子建文辞剩七哀。", 
            "往日庭阴思夏果，经年毫素托寒梅。", 
            "海东若问今消息，潦倒新亭酒一杯。"
        ], 
        "title": "端阳寄怀果园四首 其四", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "使君难得此身閒，过往何曾药驻颜。", 
            "三载莼鲈黄歇浦，十年蕉鹿皖公山。", 
            "耽吟岁月心难老，逐客星霜鬓易斑。", 
            "倘似渊明晋徵士，淩云高鸟倦飞还。"
        ], 
        "title": "沈穆堂大令（保衡）以六十自寿索和诗以报之二首 其一", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "弈棋朝局暗成嗟，举目河山又一家。", 
            "官伎惊呼沈家令，故侯思卖邵平瓜。", 
            "待收榆景情非晚，重问桃源路转差。", 
            "拟托新词寄欣赏，知交沦落遍天涯。"
        ], 
        "title": "沈穆堂大令（保衡）以六十自寿索和诗以报之二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "闰位将成辄挂冠，渊明大节得粗完。", 
            "西京刚直推槐里，东汉文章重建安。", 
            "薄宦不终非命蹇，中原多事见才难。", 
            "乱流滚滚何曾定，不少饥民逐弹丸。"
        ], 
        "title": "奉和张痴山先生六十述怀四首 其一", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "贵游赵李辄经过，尘世光阴付烂柯。", 
            "两鬓流银知老大，一肩顽铁尽消磨。", 
            "变生轵道须眉玷，路入新亭涕泗多。", 
            "我已知君更幽咽，岂宜重听陇头歌。"
        ], 
        "title": "奉和张痴山先生六十述怀四首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "大局何堪复忖量，枉将天保颂如冈。", 
            "宫庭罗彦六州铁，身世湘累九曲肠。", 
            "忍见丰碑誇受禅，况当神器属非王。", 
            "景阳抱有兴亡恨，独对高陵痛北邙。"
        ], 
        "title": "奉和张痴山先生六十述怀四首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "归田已分息交游，故垒苍葭几度秋。", 
            "任庑梁鸿思灭灶，离家王粲感登楼。", 
            "比来遭嚇翻因鼠，安得忘情过狎鸥。", 
            "旧日韩人怀愤久，为谁借箸出良筹。"
        ], 
        "title": "奉和张痴山先生六十述怀四首 其四", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "笔花开落自成春，漫向尘寰觅解人。", 
            "不录罪言防见恶，会当强仕且居贫。", 
            "绝交中散还遭忌，失路杨雄更美新。", 
            "自是君家能养晦，频年莱綵慰慈亲。"
        ], 
        "title": "和张哲甫四十书怀二首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "閒寻芳草问田更，性过中年懒慢成。", 
            "涧底游鱼知避影，斋头幽鸟解呼名。", 
            "岁时斗酒酬杨恽，家国牢愁让屈平。", 
            "莽操不须惊创局，且将蕉鹿證平生。"
        ], 
        "title": "和张哲甫四十书怀二首 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "滚滚斜曛逐马蹄，望江楼外石亭西。", 
            "山云带晚常依堞，水草经秋易化泥。", 
            "北道烟霾沉雁帛，南来风雨感乌栖。", 
            "买糕预作重阳节，只恐刘郎不敢题。"
        ], 
        "title": "城北散步", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "儒生无分作公卿，况值中朝大命倾。", 
            "早是曹瞒忌何进，相期太甲杀阿衡。", 
            "衰时麟凤原非福，当道豺狼岂恤名。", 
            "一旅一成难藉手，上书空作不平鸣。"
        ], 
        "title": "时事杂感四首 其一", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一木何曾大厦支，每从婞直得猜疑。", 
            "有穷乘乱因民日，安汉欺心下士时。", 
            "已分出山成小草，转嫌投鹊竟无枝。", 
            "故宫未便伤禾黍，朝践何年奉羽仪。"
        ], 
        "title": "时事杂感四首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旧君何地得偏安，寥落词臣胆未寒。", 
            "文母早为新腊死，少卿得当报恩难。", 
            "青蛇见座经三载，白虎谈经念百官。", 
            "今日人纲沦没尽，更凭谁挽倒狂澜。"
        ], 
        "title": "时事杂感四首 其三", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "种族浮谈尽子虚，策名端底重权舆。", 
            "不书虏主遗孤直，终是元臣耻拜除。", 
            "大祀何年奉郊庙，强家谁与正璠玙。", 
            "请看魏晋葫芦样，海内交通鬼一车。"
        ], 
        "title": "时事杂感四首 其四", 
        "type": "律诗", 
        "yun": "鱼"
    }, 
    {
        "author": "曹钊", 
        "era": "清", 
        "subtype": "五言律诗", 
        "text": [
            "闭门却尘虑，翻书觅韵题。", 
            "晚云斜挂树，秋雨乱鸣溪。", 
            "得失应无碍，穷通未可齐。", 
            "竹鸡何所慕，恰恰向人啼。"
        ], 
        "title": "翻书", 
        "type": "律诗", 
        "yun": "齐"
    }, 
    {
        "author": "曹钊", 
        "era": "清", 
        "subtype": "五言律诗", 
        "text": [
            "地偏少迹少，屋对乱峰开。", 
            "月放千岩雪，松喧万壑雷。", 
            "诵经驯虎至，洗钵豢龙来。", 
            "引兴随高衲，长歌日几回。"
        ], 
        "title": "指月庵", 
        "type": "律诗", 
        "yun": "灰"
    }, 
    {
        "author": "曹钊", 
        "era": "清", 
        "subtype": "七言律诗", 
        "text": [
            "霜华历历下庭柯，坐久幽窗暗薜萝。", 
            "风雨惯能欺客枕，烟霞端不负渔蓑。", 
            "间情赋罢人思酒，短札裁成雁渡河。", 
            "满目征尘何日息，邯郸道上塞云多。"
        ], 
        "title": "霜华", 
        "type": "律诗", 
        "yun": "歌"
    }, 
    {
        "author": "曹言纯", 
        "era": "清", 
        "subtype": "七言绝句", 
        "text": [
            "重画春风旧钓矶，药畦花町已全非。", 
            "南邻父老犹能记，红板桥东白板扉。"
        ], 
        "title": "题花南老屋", 
        "type": "绝句", 
        "yun": "微"
    }, 
    {
        "author": "曹言纯", 
        "era": "清", 
        "subtype": "七言绝句", 
        "text": [
            "客里无人共酒卮，药囊题罢复题诗。", 
            "一年几日阑门住，转忆匡床卧病时。"
        ], 
        "title": "郭频伽病起怀人图", 
        "type": "绝句", 
        "yun": "支"
    }, 
    {
        "author": "曹秀先", 
        "era": "清", 
        "subtype": null, 
        "text": [
            "欲雨复不雨，云气郁寒阴。", 
            "飕飕远风起，飘散吹平林。", 
            "阳乌敛飞焰，高隐层霄岑。", 
            "韬光黜外视，而无尘埃侵。", 
            "自然得所养，沐浴江海浔。", 
            "此时如水镜，罔象堪幽寻。"
        ], 
        "title": "阴云", 
        "type": "古风", 
        "yun": "侵"
    }, 
    {
        "author": "曹玘", 
        "era": "清", 
        "subtype": null, 
        "text": [
            "尘世不足慕，吾心思远翔。", 
            "远翔欲何之，乃在山之阳。", 
            "中有神仙人，好道乐以康。", 
            "朝餐石上云，夕卧松花香。", 
            "我愿从彼游，黄鹤为徜徉。", 
            "醉我沆瀣露，披我薜荔裳。", 
            "紫芝灿华屋，丹崖曜朱房。", 
            "飘然得轻举，长笑凌穹苍。"
        ], 
        "title": "古意", 
        "type": "古风", 
        "yun": "阳"
    }, 
    {
        "author": "曹玘", 
        "era": "清", 
        "subtype": null, 
        "text": [
            "欲曙未曙候，空山无可名。", 
            "但见鸟飞处，淡然秋云生。", 
            "烟霞多变态，若与群峰争。", 
            "涧响共趋壑，并作新泉声。", 
            "即此旦暮气，将以移人情。"
        ], 
        "title": "莲花峰早起与印上人", 
        "type": "古风", 
        "yun": "庚"
    }, 
    {
        "author": "曹玘", 
        "era": "清", 
        "subtype": null, 
        "text": [
            "风静千松闲，月明众山朗。", 
            "独坐观此心，悠然隔尘想。", 
            "万象复何有，一叶檐前响。", 
            "至理不可见，空中若来往。", 
            "惟看山头云，道心与俱长。"
        ], 
        "title": "独夜", 
        "type": "古风", 
        "yun": "养"
    }, 
    {
        "author": "曹玘", 
        "era": "清", 
        "subtype": null, 
        "text": [
            "一日不读书，便觉肺腑俗。", 
            "一日不看山，便觉眉宇促。", 
            "万山千卷书，平生愿应足。", 
            "丘壑虽在胸，举步何多局。", 
            "文字徒充肠，难易一囊粟。", 
            "此意逢解人，夜阑同秉烛。"
        ], 
        "title": "贫居秋夜咏怀", 
        "type": "古风", 
        "yun": "沃"
    }, 
    {
        "author": "曹玘", 
        "era": "清", 
        "subtype": null, 
        "text": [
            "偶忆南山屋，寒梅有数枝。", 
            "却当分手日，偏是发花时。", 
            "驿馆香侵梦，山亭影入诗。", 
            "故乡愁满夜，多半为君思。", 
            "偶忆松深处，苍苔一径斑。", 
            "夜窗吟落叶，孤烛剪秋山。", 
            "晚钓鱼初上，春锄笋自删。", 
            "涧花应不待，开满夕阳间。", 
            "偶忆溪边水，深阴系短槎。", 
            "携觞听夜雨，披史咏晴霞。", 
            "草径逢寒蝶，山桥抱野花。", 
            "绿蒲新涨里，应已乱鸣蛙。"
        ], 
        "title": "偶忆", 
        "type": "古风", 
        "yun": null
    }, 
    {
        "author": "曹玘", 
        "era": "清", 
        "subtype": null, 
        "text": [
            "松树千株影千叠，石上松花纷可拾。", 
            "溪风入谷松声寒，独掩松关理清业。", 
            "幽人带露烘晚茶，稚子临阶扫残叶。", 
            "短篱萝屋啼晴鸠，小架豆苗飞野蝶。", 
            "漫歌秋水马蹄篇，小展来禽青李帖。", 
            "朝眠喜对山满楼，夜醉狂吟诗一箧。", 
            "看云无事出门寻，经岁茅檐挂双屧。"
        ], 
        "title": "送友人山中别业索赋", 
        "type": "古风", 
        "yun": null
    }, 
    {
        "author": "曹玘", 
        "era": "清", 
        "subtype": null, 
        "text": [
            "忆我离家十日前，枝头已著梅花鲜。", 
            "自我离家十日后，邮亭数问梅无有。", 
            "岂是梅花送我行，故将香气感人情。", 
            "岂是梅花怨我别，长途使我肠空切。", 
            "一朝相隔千重云，风寒夜永悲离群。", 
            "山楼雪积君怀我，茅店月明我梦君。"
        ], 
        "title": "忆故园梅花", 
        "type": "古风", 
        "yun": null
    }, 
    {
        "author": "曹玘", 
        "era": "清", 
        "subtype": null, 
        "text": [
            "万家砧杵动孤城，物候堪悲梦也惊。", 
            "蟋蟀半墙秋有韵，芭蕉一榻雨无情。", 
            "风生易水歌难继，雪下梁园赋可成。", 
            "汀柳渚芦云漠漠，不知游子滞何程。", 
            "西亭别酒醉斜曛，何日临觞不忆君。", 
            "晓对好山难远寄，夜拈险韵与谁分。", 
            "故园芳草更衰草，客路秋云又冻云。", 
            "落月半帘寒未梦，一声悲雁怆离群。"
        ], 
        "title": "秋晚忆子求弟长安无信", 
        "type": "古风", 
        "yun": null
    }, 
    {
        "author": "曹忱", 
        "era": "清", 
        "subtype": null, 
        "text": [
            "当年去，不信别离长。", 
            "红叶树头红泪落，绿鬓枕上倚云香。", 
            "一刻几回肠。", 
            "江头忆，五日住金山。", 
            "竞渡锦标夸水戏，满城红袖泊船湾。", 
            "归去落珠环。"
        ], 
        "title": "望江南 秋怀", 
        "type": "词", 
        "yun": null
    }, 
    {
        "author": "曹忱", 
        "era": "清", 
        "subtype": null, 
        "text": [
            "山茗开笼，江鲥穿柳，好事都入熏风。", 
            "昼长人静，蝴蝶梦魂中。", 
            "枝上残花犹落，闲情看，葵萼成丛。", 
            "春归去，朱明节近，吹锦到帘栊。", 
            "阴浓。", 
            "莺语处，开同芍药，烂若芙蓉。", 
            "且追陪杖履，谈笑从容。", 
            "拨取床头斗酒，拼一醉，亭上称翁。", 
            "还堪羡，江郎有笔，挥洒尽如龙。"
        ], 
        "title": "满庭芳 葵花", 
        "type": "词", 
        "yun": null
    }, 
    {
        "author": "曹忱", 
        "era": "清", 
        "subtype": null, 
        "text": [
            "万事如云，一腔如雪，幸有诗卷长留。", 
            "看尽溪山佳境，更上南楼。", 
            "天外晚风衔落日，柳边秋水浴闲鸥。", 
            "闲携杖，偶到欢场，漫檀板歌喉。", 
            "焉求。", 
            "书满架。", 
            "饥难疗，商量舌在奚忧。", 
            "且束愁肠高阁，采菊丹邱。", 
            "朗吟曾与吾侪共，诙谐不让少年游。", 
            "休言老，行乐及时何待，斗酒扁舟。"
        ], 
        "title": "昼锦堂 述怀", 
        "type": "词", 
        "yun": null
    }, 
    {
        "author": "曹志道", 
        "era": "清", 
        "subtype": "七言绝句", 
        "text": [
            "不见仙人黄鹤归，白云江上弄斜晖。", 
            "谁吹玉笛阑干外，恐有梅花五月飞。"
        ], 
        "title": "登黄鹤楼", 
        "type": "绝句", 
        "yun": "微"
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "富贵功名似梦中，人难推算理难穷。", 
            "朦胧原是先天数，更遣朦人说吉凶。"
        ], 
        "title": "瞽妪谈命", 
        "type": "绝句", 
        "yun": null
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "亦缠征鞍亦指衣，烟非能瘦雨非肥。", 
            "颠狂自是生来性，那得花开不乱飞。"
        ], 
        "title": "垂柳", 
        "type": "绝句", 
        "yun": "微"
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "才过长亭复短亭，隔江遥见一峰青。", 
            "多情犹有春深鸟，到处催归不少停。"
        ], 
        "title": "孤舟杂咏", 
        "type": "绝句", 
        "yun": "青"
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "莫因秋水惜蒹葭，天马从来产渥洼。", 
            "但问月明吹笛夜，扁舟何处看芦花。"
        ], 
        "title": "蒹葭在野终岁仰以为薪春叶初肥马食殆尽诗以戏之", 
        "type": "绝句", 
        "yun": "麻"
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "芦荻萧萧古渡风，冷烟微雨下轻鸿。", 
            "清流万斛甘如酿，日在先生一枕中。"
        ], 
        "title": "杜康墓二首 其一", 
        "type": "绝句", 
        "yun": "东"
    }, 
    {
        "author": "曹玘", 
        "era": "清", 
        "subtype": "七言绝句", 
        "text": [
            "两岸清山压树低，墓门疏雨草凄凄。", 
            "关情只有横桥柳，一遇春风绿满溪。"
        ], 
        "title": "杜康墓二首 其二", 
        "type": "绝句", 
        "yun": "齐"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "天意微阴又转晴，化工偏有惜花情。", 
            "文章总在春三月，箫管无如鸟一声。", 
            "雨湿草痕诗思长，日磨松影道心清。", 
            "野僧共矢看云约，拟向何山寺里行。"
        ], 
        "title": "春日花下", 
        "type": "律诗", 
        "yun": "庚"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "藕花香细月痕微，薄雾生凉欲湿衣。", 
            "壁后愧穿灯自照，淮南悲见叶初飞。", 
            "醉忘世态常愁醒，饱看溪云可疗饥。", 
            "虫响正多惊客梦，又闻络纬上秋机。"
        ], 
        "title": "秋居漫兴呈冯立中父母", 
        "type": "律诗", 
        "yun": "微"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "忆曾同醉复同吟，往事堪思不可寻。", 
            "红袖倚阑春未老，绿窗欹枕月初沈。", 
            "笙歌十五年前梦，风雨三千里外心。", 
            "独喜护花天有意，九分晴带一分阴。"
        ], 
        "title": "子佩弟见访留赏牡丹兼忆子求", 
        "type": "律诗", 
        "yun": "侵"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "一枕华胥鸟唤醒，晓和松韵更堪听。", 
            "起吟文赋梅花赋，闲写茶经山海经。", 
            "霜雪向头争此白，乾坤留眼望谁青。", 
            "天心未必私丘壑，不放东风过草亭。"
        ], 
        "title": "春寒", 
        "type": "律诗", 
        "yun": "青"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "频敲竹院不须憎，我亦虚堂暂过僧。", 
            "人静鸟歌窗外月，夜凉虫语佛前灯。", 
            "茶炊松叶声非雨，诗嚼梅花字有冰。", 
            "寒水一溪钟半渡，石桥归路岭云兴。"
        ], 
        "title": "与元白上人竹间晚坐", 
        "type": "律诗", 
        "yun": "蒸"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "何处伊人可溯洄，欲行且止却徘徊。", 
            "水平似镜笼堤去，云怪如山压树来。", 
            "幽响到帘枫叶下，远香分槛稻花开。", 
            "一丝引得秋江味，新煮鲈鱼有四腮。"
        ], 
        "title": "溪边把钓", 
        "type": "律诗", 
        "yun": "灰"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "碧流春涨绿杨前，红蓼秋开浅渚边。", 
            "五尺拖斜沙岸月，一丝垂烂晚溪烟。", 
            "操心不假詹何授，种法无求范蠡传。", 
            "好与直钩同作想，得非人也失非天。"
        ], 
        "title": "把钓", 
        "type": "律诗", 
        "yun": "先"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "才见寻梅又落梅，绿莎烟岸少徘徊。", 
            "天征酒债贫多负，诗锁愁城咏不开。", 
            "蚕豆减花春有雪，竹林迟笋冻无雷。", 
            "偶成野酌谁频劝，隔岸先悬羯鼓催。"
        ], 
        "title": "春晴野望", 
        "type": "律诗", 
        "yun": "灰"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "如椽世界忽相兼，群以为房意亦恬。", 
            "腰细未嫌宫制窄，须香常被墨痕沾。", 
            "晓窥斑管心应苦，夜酿江花蜜更甜。", 
            "毛颖有锋能杀兔，莫轻发矢斗霜尖。"
        ], 
        "title": "山蜂以笔管为巢戏有此作", 
        "type": "律诗", 
        "yun": "盐"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "阅尽悲欢笑此生，邦能主合便忘情。", 
            "轻阴不阻今朝别，薄醉翻添昨夜醒。", 
            "倚槛水流分袂影，卷帘风送落钗声。", 
            "闲愁岂似天涯草，略遇春光绿遂平。"
        ], 
        "title": "惜别", 
        "type": "律诗", 
        "yun": null
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "晓色催行露未乾，柳条为我拂征鞍。", 
            "残钟略可医归梦，破褐何能救夜寒。", 
            "交态不如秋水淡，世途宁似酒肠宽。", 
            "沧浪一曲渔歌起，羡杀芦花理钓竿。"
        ], 
        "title": "晓行有感", 
        "type": "律诗", 
        "yun": "寒"
    }, 
    {
        "author": "曹玘", 
        "era": "清", 
        "subtype": "七言律诗", 
        "text": [
            "著屣来登似泛槎，春晖虽浅亦韶华。", 
            "风帆破浪翻成雪，野草连云半是花。", 
            "河北弄兵酣虎帐，两淮销骨胜龙沙。", 
            "目横千里悲何极，贳酒先消一画叉。"
        ], 
        "title": "久雪初霁登君山", 
        "type": "律诗", 
        "yun": "麻"
    }, 
    {
        "author": "曹秀先", 
        "era": "清", 
        "subtype": "七言绝句", 
        "text": [
            "绕城一水自弯环，野色云容各自閒。", 
            "便当乘槎溯天汉，眼中少个是名山。"
        ], 
        "title": "雄县舟中", 
        "type": "绝句", 
        "yun": "删"
    }, 
    {
        "author": "曹秀先", 
        "era": "清", 
        "subtype": "五言律诗", 
        "text": [
            "秘感敷神草，幽元洞《孝经》。", 
            "仙人渺踪迹，芝阁閟仪形。", 
            "玉叶云心冷，琼盘雨意冥。", 
            "可堪四十载，灼灼未凋零。"
        ], 
        "title": "玉芝", 
        "type": "律诗", 
        "yun": "青"
    }, 
    {
        "author": "曹学闵", 
        "era": "清", 
        "subtype": "七言律诗", 
        "text": [
            "胜游转瞬往仍还，三月秋光一霎间。", 
            "最不忘惟松下月，极萦情是雨中山。", 
            "塞垣聚首惊陈迹，京国比邻忆旧颜。", 
            "自觉壮心犹未已，那堪相对鬓毛斑。"
        ], 
        "title": "和陈绳皋前辈忆塞垣元韵 其一", 
        "type": "律诗", 
        "yun": "删"
    }, 
    {
        "author": "曹学闵", 
        "era": "清", 
        "subtype": "七言律诗", 
        "text": [
            "归来高卧北窗前，懒慢心如不系船。", 
            "骥足几人看滚滚，羸车我亦自年年。", 
            "敢言白传惟摊卷，非学坡公待有田。", 
            "时与素心频聚首，清歌浊酒乐陶然。"
        ], 
        "title": "和陈绳皋前辈忆塞垣元韵 其二", 
        "type": "律诗", 
        "yun": "先"
    }, 
    {
        "author": "曹学闵", 
        "era": "清", 
        "subtype": "七言律诗", 
        "text": [
            "不寒不暖好秋光，重理斋头旧锦囊。", 
            "园径未荒离下菊，伊人宛在水中央。", 
            "好携樽酒邀明月，拟杖青筇踏晓霜。", 
            "应忆滦阳风景好，堤边遥认柳丝长。"
        ], 
        "title": "和陈绳皋前辈忆塞垣元韵 其三", 
        "type": "律诗", 
        "yun": "阳"
    }, 
    {
        "author": "曹秉哲", 
        "era": "清", 
        "subtype": "五言律诗", 
        "text": [
            "地老天荒处，无人有绿苔。", 
            "空山閟秋色，大造出闲材。", 
            "罽细雨丝织，衣轻风剪裁。", 
            "可怜花落尽，幽径为谁开。"
        ], 
        "title": "苔", 
        "type": "律诗", 
        "yun": "灰"
    }, 
    {
        "author": "曹秉哲", 
        "era": "清", 
        "subtype": "五言律诗", 
        "text": [
            "春来愁易觉，况值雨侵帷。", 
            "运蹇孤名早，心闲怪梦迟。", 
            "柝延将尽夜，镫了未安诗。", 
            "渐老豪情减，闻鸡总不知。"
        ], 
        "title": "不寐", 
        "type": "律诗", 
        "yun": "支"
    }, 
    {
        "author": "曹秉哲", 
        "era": "清", 
        "subtype": "五言律诗", 
        "text": [
            "无计挽乾坤，悲风吊雁门。", 
            "尺书徒促战，一剑痛衔恩。", 
            "竹寺诗中影，萧关月下魂。", 
            "至今生气在，成败不须论。"
        ], 
        "title": "题孙忠靖公遗像并墨迹诗册 其一", 
        "type": "律诗", 
        "yun": "元"
    }, 
    {
        "author": "曹秉哲", 
        "era": "清", 
        "subtype": "五言律诗", 
        "text": [
            "人误天尤厄，身亡国亦休。", 
            "血膏沙草碧，泪涌雨霖愁。", 
            "忠愤偕儿女，清凉负壑丘。", 
            "遗篇谁解唱，榆塞鬼吟秋。"
        ], 
        "title": "题孙忠靖公遗像并墨迹诗册 其二", 
        "type": "律诗", 
        "yun": "尤"
    }, 
    {
        "author": "曹秉哲", 
        "era": "清", 
        "subtype": "七言律诗", 
        "text": [
            "十载匆匆疾若驰，一身泛泛渺何之。", 
            "家如客燕频营垒，官似残蝉又过枝。", 
            "检点琴书余长物，流连花竹胜前时。", 
            "闲云一出浑难驻，惆怅还山未有期。"
        ], 
        "title": "移家", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "牛女光中跋浪来，旧时八景访南台。", 
            "同看江左二分月，更费君家一斗才。", 
            "郭璞宅边寒草折，越王山下暮云开。", 
            "行尘若过相思岭，归雁音书带雪回。"
        ], 
        "title": "送谢幼陶（鼎镕）之福建", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "早岁光阴托砚田，生平端底畏人怜。", 
            "陶潜松菊还娱老，张翰莼鲈漫自贤。", 
            "放出一头誇胜地，可曾两翼梦登天。", 
            "王孙芳草今无恙，正恐风情化晓烟。"
        ], 
        "title": "和徐慎侯（公修）五十述怀四首 其一", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "文采风流旧有名，抱才未遽厌承明。", 
            "每缘馀兴倾三雅，更得宏词媲两京。", 
            "即境磨人香太守，论交于我楮先生。", 
            "吾乡未践探梅约，孤负当年旧主盟。"
        ], 
        "title": "和徐慎侯（公修）五十述怀四首 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "功名早付醉乡侯，坐看微尘动海沤。", 
            "驼卧未消荆棘恨，雁来空忆稻粱谋。", 
            "漂摇故国颓云暝，苍莽神州落照秋。", 
            "四载沧桑经过眼，金盆已覆可能收。"
        ], 
        "title": "和徐慎侯（公修）五十述怀四首 其三", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "南州高士九峰居，文史滔滔足岁除。", 
            "济世权为养生论，愤时当得绝交书。", 
            "黄虞高唱酬孤竹，兄弟同怀有二疏。", 
            "更喜椿庭枚朝岁，年来康健得如初。"
        ], 
        "title": "和徐慎侯（公修）五十述怀四首 其四", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫将作赋问卢郎，絮絮绵绵为底忙。", 
            "蛮触兵戈秋未半，池台灯火夜初长。", 
            "九边衰草征夫泪，八月寒花思妇肠。", 
            "争奈山河全不顾，西风吹冷半閒堂。"
        ], 
        "title": "和性道人咏蟋蟀", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一掬牢愁付短章，酒酣芒角出空肠。", 
            "下筹故老悲沧海，揽辔劳人睨旧乡。", 
            "正尔代庖嫌越俎，偶然因热得持梁。", 
            "宾鸿西傍君山过，祝向君家院宇翔。"
        ], 
        "title": "和性道人见寄二首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "寒风萧瑟雁南翔，会向江田觅稻粱。", 
            "大海浮槎初傍渚，高楼明月正思乡。", 
            "诗因寄远劳追忆，酒为浇愁勉入肠。", 
            "感佩故人悬望意，蒹葭洄溯已三章。"
        ], 
        "title": "和性道人见寄二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "延伫玉阶空断魂，萧萧寒草锁重门。", 
            "风惊弱质含娇态，雨湿芳心化泪痕。", 
            "红豆难传榆荚塞，朱丝愁繫苧萝村。", 
            "乱蛩絮语宵来急，憔悴王孙与细论。"
        ], 
        "title": "秋海棠次渔洋山人秋柳韵四首（有引） 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "薄命为花不耐霜，将荷作镜照回塘。", 
            "东风台榭曾烧烛，西注星河感服箱。", 
            "碧玉小家怜女伴，白头宫女说君王。", 
            "南朝金粉今何似，寥落当年旧教坊。"
        ], 
        "title": "秋海棠次渔洋山人秋柳韵四首（有引） 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "晓凉清露渍罗衣，锦瑟韶华转眼非。", 
            "倩女离魂归未得，汉皋杂佩解应稀。", 
            "偶邀瘦蝶为寒侣，好语游蜂莫浪飞。", 
            "一样断肠嫌折取，朱楼才下素心违。"
        ], 
        "title": "秋海棠次渔洋山人秋柳韵四首（有引） 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "瘦尽腰肢不自怜，垂头无语怨秋烟。", 
            "争如蚕泊牵愁绪，漫采燕脂渍薄绵。", 
            "别馆莓苔凝夕照，小窗风雨送华年。", 
            "背人开落成羞怯，肯傍青楼大道边。"
        ], 
        "title": "秋海棠次渔洋山人秋柳韵四首（有引） 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "四载风云变九州，故家飘泊等浮鸥。", 
            "旄邱葛诞何多日，榆塞瓜期又及秋。", 
            "江介清夷原有待，海天苍莽独成愁。", 
            "愿凭下里婵娟意，重建高寒十二楼。"
        ], 
        "title": "和恽荫堂（震）感事二首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "大错何人铸六州，愿来东海狎沙鸥。", 
            "怕看桃李急芳夜，又见芙蓉泣素秋。", 
            "爝火邓林馀宿恨，夕阳衰草动边愁。", 
            "自嫌磊块浇难尽，酒力销沉强倚楼。"
        ], 
        "title": "和恽荫堂（震）感事二首 其二", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "别风淮雨送东行，江海迢遥两地情。", 
            "便尔买鱼传尺素，可如烧烛话寒更。", 
            "怆怀宫府皆新主，被发林泉有旧盟。", 
            "乔木烽烟今七载，可怜通道塞夷庚。"
        ], 
        "title": "和顽道见寄（丙辰）", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "觅得君家肘后方，年来旧业转荒唐。", 
            "鷾鸸巢后花应暮，鶗鴂鸣时草不芳。", 
            "北望尾闾求海若，东游心事托云将。", 
            "星河案户清秋夜，重对先生欢一觞。"
        ], 
        "title": "寄怀性道人（时四月二十二日）", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "悟澈禅宗最上乘，横塘十里碧波澄。", 
            "凉云过雨清如沐，晓月和烟淡不凝。", 
            "剩有妙华输玉井，更谁好咏嗣松陵。", 
            "嗟予忏绮心情在，脉脉溪头愧未曾。"
        ], 
        "title": "白莲（限蒸韵）二首 其一", 
        "type": "律诗", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "隔浦迢遥唤岂应，宓妃罗袜晕层层。", 
            "自甘淡泊强无侣，勉著铅华弱不胜。", 
            "瑶沼静含风佩响，玉匙香沁露盘承。", 
            "名心化处留真相，不独龙标一片冰。"
        ], 
        "title": "白莲（限蒸韵）二首 其二", 
        "type": "律诗", 
        "yun": "蒸"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "神京北望涕汍澜，金殿凄凉玉辇寒。", 
            "已是王琨伤老寿，漫寻徐广问悲欢。", 
            "怆心禾黍频年事，冷眼彭殇一例看。", 
            "闻道诸君裒雅集，可容长乐叙弁端。"
        ], 
        "title": "苏州有作耆英会者感而赋之二首 其一", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "转眼嗟予五十春，坐观时变独伤神。", 
            "龙鱼鼠虎尊前泪，猿鹤虫沙劫外身。", 
            "开府文章虚报国，仲宣书剑强依人。", 
            "可怜犹当升平看，一样心肝迥不伦。"
        ], 
        "title": "苏州有作耆英会者感而赋之二首 其二", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "并世谁扶大雅轮，还从老辈见完人。", 
            "红羊轮运丁双劫，绛县疑年亥六身。", 
            "丧乱那容开口笑，亲朋预却介眉春。", 
            "平生早有梅花约，邓尉山陲作隐沦。"
        ], 
        "title": "和太仓陆涧鹤年伯（寿慈）七十述怀四首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "太白高高石鼓鸣，中原多事尚佳兵。", 
            "似闻道上豺狼满，漫向人前肝胆倾。", 
            "今日空垂遗老涕，何年重见泰阶平。", 
            "书生结习消难尽，愿托微词待玉成。"
        ], 
        "title": "和太仓陆涧鹤年伯（寿慈）七十述怀四首 其二", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "眼见有筹添海屋，红尘插脚得迟还。", 
            "风流已属灵光殿，啄害犹怜虎豹关。", 
            "漆室何心忧社稷，新亭举目异河山。", 
            "王琨已抱攀车痛，更累先生两鬓斑。"
        ], 
        "title": "和太仓陆涧鹤年伯（寿慈）七十述怀四首 其三", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "世事茫茫付甑尘，且从物外见天真。", 
            "象山禅悟承家范，栗里琴怀有替人。", 
            "佛座香花资养性，鱼塘蒲藻自成春。", 
            "但凭一片冲和意，留示儿孙众妙津。"
        ], 
        "title": "和太仓陆涧鹤年伯（寿慈）七十述怀四首 其四", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "峭寒洒淅背毛纤，深夜重衾拥护严。", 
            "附郭芳馨思邓尉，故乡薪米忆无盐。", 
            "为怜晚岁思归处，又顿朝光不上檐。", 
            "想见西街街畔塔，玲珑寒玉出双尖。"
        ], 
        "title": "十二月初四夜大雪用东坡尖叉韵二首 其一", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "顿抛残霰噤神鸦，天上惊翻薏苡车。", 
            "元圃琼蕤初见叶，后庭玉树又生花。", 
            "节旄东海怜苏武，词赋南朝有谢家。", 
            "今夜夜寒愁夜永，几回孤咏手凭叉。"
        ], 
        "title": "十二月初四夜大雪用东坡尖叉韵二首 其二", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "昔年北市买长鞭，莽莽风沙病马骞。", 
            "故国邱墟沦瀚海，几人冠带上淩烟。", 
            "荒城笳鼓辽阳戍，寒草牛羊敕勒川。", 
            "闻道东邻据瓯脱，正需雄略试筹边。"
        ], 
        "title": "题章仰苏同年塞上吟次张少泉世叔韵（丁巳）", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "赏心端底贵缒幽，学古穷年汲绠修。", 
            "不事华丹资地望，每从纯白见天游。", 
            "故家禾黍新亭泪，乔木烽烟漆室忧。", 
            "鹑首赐秦今七载，更谁下女问高邱。"
        ], 
        "title": "和缪艺风表叔韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫誇要眇美宜修，哀罢江南悔北游。", 
            "细水浮花留好咏，极天芳草寄牢愁。", 
            "步兵所向无青眼，潘岳相逢已白头。", 
            "端恨故家乔木在，烽烟历历望中收。"
        ], 
        "title": "和程肖琴同年适五十述怀二首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "苍狗白云无可记，当年赵李倏经过。", 
            "名心已断天涯石，别梦难为相见坡。", 
            "结想华亭皆鹤唳，吹愁羌笛感羊那。", 
            "嗟予正是肩随侣，半百年光托逝波。"
        ], 
        "title": "和程肖琴同年适五十述怀二首 其二", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "摇落当寒弱不支，长条空复袅芳池。", 
            "经年眉样浑忘却，往日心情感独知。", 
            "宫巷萧条催腊鼓，华林颜色黯春旗。", 
            "剧怜月黑风嘶夜，剩有啼乌借一枝。"
        ], 
        "title": "冬柳次无锡钱茂才瀚生（广涛）韵四首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "小园残雪龁垣衣，瘦尽风情百事非。", 
            "江上雁啼红板冷，天涯人远素书稀。", 
            "梦和残月疏难繫，愁泣荒烟涩不飞。", 
            "一自青阳惊受谢，到今冷眼与时违。"
        ], 
        "title": "冬柳次无锡钱茂才瀚生（广涛）韵四首 其二", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "青琐当年聚玉珂，侍臣待漏意如何。", 
            "建章日暖莺花早，太液春深烟雨多。", 
            "是处垂青连上苑，一番新绿蘸恩波。", 
            "无端遍地伤心色，化作樽前懊恼歌。"
        ], 
        "title": "冬柳次无锡钱茂才瀚生（广涛）韵四首 其三", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "便尔漂摇霜霰经，暮江空见酒帘青。", 
            "亦知寒绪难生色，终胜春花易化萍。", 
            "旧院顿杨殊冷落，朱门王谢半凋零。", 
            "朅来休弄桓伊笛，呜咽临风不忍听。"
        ], 
        "title": "冬柳次无锡钱茂才瀚生（广涛）韵四首 其四", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "画槛雕栏忆旧游，杜鹃声里絓春愁。", 
            "催沉暗雨閒茶鼓，懒逐东风上酒楼。", 
            "坐惜红颜成老大，不堪青帝更迟留。", 
            "贞娘去后风流尽，一抹颓云下虎邱。"
        ], 
        "title": "落花次沈石田韵五首 其一", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "繁华如梦只须臾，妙相何堪问有无。", 
            "明月夜郎愁李白，飘风歧路泣杨朱。", 
            "台荒早闭宫思子，天远难为石望夫。", 
            "多少閒愁消不得，鲛人望海泪珠枯。"
        ], 
        "title": "落花次沈石田韵五首 其二", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "轻红泪黛辨难真，粉暗朱楼易怆神。", 
            "照水已非前度日，过墙又作别家春。", 
            "鸟啼蚓唱阶前露，马迹蛛丝陌上尘。", 
            "一例閒门闭芳草，鞦韆庭院更无人。"
        ], 
        "title": "落花次沈石田韵五首 其三", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫天飘泊雨初晴，瘦尽风情百感生。", 
            "辽塞当年垂老别，长安三月丽人行。", 
            "忍抛秾艳供痴蝶，閒话凄凉剩晓莺。", 
            "二十四番容易过，鬓丝潦倒最分明。"
        ], 
        "title": "落花次沈石田韵五首 其四", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "清明寒食已匆匆，锦瑟韶华转眼空。", 
            "光景易沉牛渚月，文章翻借马当风。", 
            "东归曹植虚惊艳，北道罗虬赋比红。", 
            "泦汰春华待秋实，迷津休问太原中。"
        ], 
        "title": "落花次沈石田韵五首 其五", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "漫分涧谷与长河，百二韶华眼底过。", 
            "陵寝荒凉眠石兽，江山烽火哭铜驼。", 
            "南朝碎瓦埋宫殿，北里生香怨绮罗。", 
            "最是芜城看不得，萧萧烟雨暮愁多。"
        ], 
        "title": "春草四首 其一", 
        "type": "律诗", 
        "yun": "歌"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "离家王粲又登楼，蘅佩兰苕一例抽。", 
            "有客绵绵思远道，故人汎汎属扬舟。", 
            "江田过雨雉初覆，山路斜阳鸟暗投。", 
            "正为踏青好时节，杏花开遍曲江头。"
        ], 
        "title": "春草四首 其二", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "清明寒食更凄迷，旧烧新痕看不齐。", 
            "时有落花粘败砌，更随细水下横溪。", 
            "经年北道翻青冢，一夜东风满白堤。", 
            "隔岁王孙归未得，车箱愁听野禽啼。"
        ], 
        "title": "春草四首 其三", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一鞭尘影误芳时，无限情怀系碧丝。", 
            "河北地偏愁庾信，江南书到忆邱迟。", 
            "虾蟆庭院春灯灭，蝴蝶阶除夕照移。", 
            "极目关山青未了，新年乡梦满天涯。"
        ], 
        "title": "春草四首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "溪桥新绿晓烟团，飘泊东风思万端。", 
            "便写心情苦绵薄，可容衣被及孤寒。", 
            "酒边若木催沉易，愁绪如丝强割难。", 
            "道韫诗才原不减，漫将晴雪等閒看。"
        ], 
        "title": "柳絮", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "飘摇辄感暮天风，淅淅零零閒落红。", 
            "归思苍茫连塞下，乱愁萧瑟付楼东。", 
            "蜂惊尘影投邻巷，鸦抱春烟落故宫。", 
            "正是无聊言不得，江潭又见雨空濛。"
        ], 
        "title": "杨花次阜荪韵五首 其一", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "断送春光不自怜，天涯人去雪盈巅。", 
            "暗摇尘梦来芳榭，吹碎乡心入绮筵。", 
            "碧玉年华惊逝水，绿阴门巷繫连钱。", 
            "最嫌飘荡无归束，一霎青青过禁烟。"
        ], 
        "title": "杨花次阜荪韵五首 其二", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "星星薄晕点明光，度幕穿帘恁底狂。", 
            "便得沾泥愁雨打，正因无柱怨天长。", 
            "朦胧往迹迷青琐，撩乱浮情匝玉塘。", 
            "却有一般堪爱处，不曾惊起睡鸳鸯。"
        ], 
        "title": "杨花次阜荪韵五首 其三", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "黄金为帐翠为屏，野马游蜂晚半冥。", 
            "有客南家悲故国，几人东渡哭新亭。", 
            "市朝何事伤投溷，身世无端感化萍。", 
            "一别枝头成浪迹，道旁空自眼垂青。"
        ], 
        "title": "杨花次阜荪韵五首 其四", 
        "type": "律诗", 
        "yun": "青"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "未便江头化燕泥，一般飞渡画楼西。", 
            "抛开旧绪真无赖，袅断游丝不肯栖。", 
            "碎点漫随春鸭泛，空条又感夜乌啼。", 
            "建章宫殿无人过，欲问前程路已迷。"
        ], 
        "title": "杨花次阜荪韵五首 其五", 
        "type": "律诗", 
        "yun": "齐"
    }, 
    {
        "author": "曹应枢", 
        "era": "清", 
        "subtype": null, 
        "text": [
            "野色上荒亭，风来酒未醒。", 
            "雷吉嶂裂，龙气一江腥。", 
            "远树沈云黑，重岚带石青。", 
            "扶摇如可上，鼓翼赴南溟。"
        ], 
        "title": "城南雨望", 
        "type": "古风", 
        "yun": "青"
    }, 
    {
        "author": "曹应枢", 
        "era": "清", 
        "subtype": null, 
        "text": [
            "返照入林扉，小憩前山寺。", 
            "岩际生佛光，竹间闻猿唳。", 
            "静卧松林风，悠然会琴意。", 
            "残经白马来，漶灭数行字。", 
            "优钵散幽芳，伽陵发清吹。", 
            "夜色澹无影，四山惟月气。", 
            "道心苦未深，时与白云生。", 
            "虚光盈吾襟，了了此初地。", 
            "明朝下山去，境过情无异。"
        ], 
        "title": "宿净慈寺", 
        "type": "古风", 
        "yun": null
    }, 
    {
        "author": "曹应谷", 
        "era": "清", 
        "subtype": null, 
        "text": [
            "凉月忽在牖，晓风时启扉。", 
            "草深萤火灭，林静蝉声微。", 
            "仰看山容瘦，落叶上我衣。", 
            "万物各有托，盈虚理不违。", 
            "班姬苦离别，团扇情因依。", 
            "人生贵行乐，吾道未为非。"
        ], 
        "title": "感怀杂诗 其一", 
        "type": "古风", 
        "yun": "微"
    }, 
    {
        "author": "曹应谷", 
        "era": "清", 
        "subtype": null, 
        "text": [
            "中年多哀乐，顿失强记力。", 
            "手披书万函，心游天八极。", 
            "掩卷辄健忘，开编疑旧识。", 
            "束发受六经，如石铭胸臆。", 
            "儒冠来误人，草草事涂饰。", 
            "岁月坐销磨，性灵半薄蚀。", 
            "恨不化蠹鱼，神仙字三食。", 
            "扪心悔已迟，名者学之贼。"
        ], 
        "title": "感怀杂诗 其二", 
        "type": "古风", 
        "yun": "职"
    }, 
    {
        "author": "曹寿铭", 
        "era": "清", 
        "subtype": null, 
        "text": [
            "我初读君诗，与君未识面。", 
            "谓是古人作，舌咋目先眩。", 
            "昔昔思见之，未由觌青盼。", 
            "邂逅忽相遇，愕眙疑梦幻。", 
            "貌疏神愈亲，象忘意无间。", 
            "西陵树若荠，镜湖水如靛。", 
            "东西遥相忘，伯劳与飞燕。", 
            "会余来东皋，假馆比群彦。", 
            "风骚嗣前轨，东中盛坛坫。", 
            "君尤横无敌，跳荡恣白战。", 
            "赤手搏修蛇，耿天倚长剑。", 
            "意行无危途，遁状慑物变。", 
            "老干芟繁条，古藻谢今艳。", 
            "俗儒喜缘饰，往往肆讥讪。", 
            "介然一是争，卓尔千春券。", 
            "与余独神契，两载结欢忭。", 
            "诗论穷毫芒，危言苦针砭。", 
            "学殖愧荒落，芜秽资锄铲。", 
            "砻玉攻纤瑕，锻金砺微欠。", 
            "道义古所敦，方兹信不忝。", 
            "所冀无乖离，昕夕共樽宴。", 
            "苒苒惊流光，二曜迅飞电。", 
            "揽镜搔短鬓，发容羡童丱。", 
            "壮志非畴曩，頫首事薄宦。", 
            "别袖发耶溪，征车指畿甸。", 
            "出门愁惘惘，风雪冻两骭。", 
            "飞沙欺天光，层冰滑磴栈。", 
            "落日羸马嘶，荒驿敝裘绽。", 
            "岂不乐朋簪，驱驰坐贫贱。", 
            "何当脱尘缚，联襼遂初愿。", 
            "掩卷一长嗟，遥天唳征雁。"
        ], 
        "title": "题幼眉鸥水草堂诗即用留别", 
        "type": "古风", 
        "yun": null
    }, 
    {
        "author": "曹寿铭", 
        "era": "清", 
        "subtype": null, 
        "text": [
            "遥峰递烟林，颓阳带江郭。", 
            "暝扈依晴沙，归禽堕霜箨。", 
            "命楫东皋村，款关种山麓。", 
            "户外云冥冥，卧龙失寒绿。", 
            "幽栖遗尘喧，孤花自开落。"
        ], 
        "title": "偕眉叔访李㤅伯民部四鼓出北郭宿缦雅堂 其一", 
        "type": "古风", 
        "yun": null
    }, 
    {
        "author": "曹寿铭", 
        "era": "清", 
        "subtype": null, 
        "text": [
            "解榻剧情话，殚襟开朋尊。", 
            "村篘及新熟，味酽寒不棱。", 
            "霜气压疏屋，菊影凉初镫。", 
            "诗论抉纤谬，至诣穷元根。", 
            "吾道外荣落，所契在苔岑。", 
            "清风泠然来，竹外鸣茶笙。"
        ], 
        "title": "偕眉叔访李㤅伯民部四鼓出北郭宿缦雅堂 其二", 
        "type": "古风", 
        "yun": null
    }, 
    {
        "author": "曹寿铭", 
        "era": "清", 
        "subtype": null, 
        "text": [
            "男儿三十须通侯，三公王俭犹黑头。", 
            "车中乃可无七尺，车前岂可乏八驺。", 
            "误人最是毛锥子，坐令郁郁久居此。", 
            "行年四十未成名，邓禹睨人笑不止。", 
            "昔年乳虎文中豪，衙官屈宋奴命骚。", 
            "对酒起舞拓金戟，意气往往陵其曹。", 
            "迩来百事居人下，破帽笼头遭鬼骂。", 
            "五陵同学几鸣珂，毷氉西风仍故我。", 
            "三年结社东皋东，弹棋格五呼群雄。", 
            "赫蹄手擘十万纸，墨痕乱洒林花红。", 
            "花落花开自昕夕，那识人生有离别。", 
            "前年莘老客蛮中，瘴雨桄榔听鶗鴂。", 
            "蔡侯行逐计吏车，孙郎会献金门书。", 
            "余亦饥驱留不得，风笛一声愁日色。", 
            "长安二月春风寒，河冰百丈排群山。", 
            "马首雪花大如席，萧萧客底衣裳单。", 
            "丈夫结发志书策，一朝頫首事末秩。", 
            "元龙湖海气不豪，次公意态狂非昔。", 
            "仰天击缶歌呜呜，我才岂合沦菰芦。", 
            "百里虽局非泥涂，仕宦何必执金吾。", 
            "拳局牖下胡为乎？", 
            "酒酣一吐平生语，明日云帆沧海去。"
        ], 
        "title": "长歌别同社诸子", 
        "type": "古风", 
        "yun": null
    }, 
    {
        "author": "曹贞秀", 
        "era": "清", 
        "subtype": "七言绝句", 
        "text": [
            "青元宫里悟前因，六甲灵飞拜玉真。", 
            "跨虎不来同写韵，去随南岳魏夫人。"
        ], 
        "title": "澹香楼题词 其一", 
        "type": "绝句", 
        "yun": "真"
    }, 
    {
        "author": "曹贞秀", 
        "era": "清", 
        "subtype": "七言绝句", 
        "text": [
            "姊妹花间买一鬟，明妃生长问乡关。", 
            "镜中眉翠浓如许，月子弯弯句曲山。"
        ], 
        "title": "澹香楼题词 其二", 
        "type": "绝句", 
        "yun": "删"
    }, 
    {
        "author": "曹贞秀", 
        "era": "清", 
        "subtype": "七言绝句", 
        "text": [
            "曼殊小宛盛题词，淮海新编又一时。", 
            "何日九龙封墓版，我当书志葬西施。"
        ], 
        "title": "澹香楼题词 其三", 
        "type": "绝句", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东风送我洞庭西，野菜多姿宿麦齐。", 
            "水草低迷蝴蝶影，山花零落子规啼。", 
            "思家客似雁归塞，过栈人如蚋聚醯。", 
            "正为清明时节近，绿杨城郭总含凄。"
        ], 
        "title": "三月二日吴门道中", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "葭灰飞后甫中旬，设帨佳辰八秩新。", 
            "王母瑶池经小谪，尚仪少海及扶轮。", 
            "草虫托赋振振羽，花鸟怡神岁岁春。", 
            "大盗无端移国祚，小桃源有避秦人。"
        ], 
        "title": "长沙叶德辉母马太夫人八十寿言次叶公韵四首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "金马声华翟茀衣，汉官旧物见应稀。", 
            "传经帐忆儒门绛，封诰家承上国绯。", 
            "秋露葡萄千日醉，春风台阁五云飞。", 
            "让王当日输神器，萱草阶庭怅夕晖。"
        ], 
        "title": "长沙叶德辉母马太夫人八十寿言次叶公韵四首 其二", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "瑶草充庭问卷施，盛衰荣替各随时。", 
            "融红茂苑羁游子，曼绿湘烟写梦思。", 
            "看到孙曾筠附竹，老来平淡堇如饴。", 
            "似闻年谷贫民共，辄感周馀靡孑遗。"
        ], 
        "title": "长沙叶德辉母马太夫人八十寿言次叶公韵四首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "慈训当时重显扬，貂蝉累祀泽流长。", 
            "娱亲忍厌承明殿，乞养荣归昼锦堂。", 
            "修到老莱能舞綵，不教傅奕喟空桑。", 
            "鮿生未会冈陵颂，薄缀俚言当一觞。"
        ], 
        "title": "长沙叶德辉母马太夫人八十寿言次叶公韵四首 其四", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "人间何地醉乡宽，秋意萧萧傍石阑。", 
            "日永小庭扶质易，霜寒老圃见才难。", 
            "爱花栗里陶元亮，高咏松陵陆务观。", 
            "入座正多延寿客，宾游相对几回看。"
        ], 
        "title": "憩园赏菊次武进余大均韵（园在浙江桐乡）二首 其一", 
        "type": "律诗", 
        "yun": "寒"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "西风木末动微凉，鶗鴂先鸣草不芳。", 
            "消瘦幸能全晚节，纤秾未肯入时妆。", 
            "愿凭好句轻元白，若问前生属绮黄。", 
            "我忆憩园无眼福，登高无倚每彷徉。"
        ], 
        "title": "憩园赏菊次武进余大均韵（园在浙江桐乡）二首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "香梦衾寒苦卖痴，怕看庭下发华滋。", 
            "丝机漫乱难成匹，歧路经行黯独悲。", 
            "芳草有情还寄远，落花无主更依谁。", 
            "朅来心事浑如醉，倚遍阑干酒一卮。"
        ], 
        "title": "和上海曹桐庐二十初度感怀（依原诗辘轳体）五首 其一", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "盲风吹折佩兰枝，香梦衾寒苦卖痴。", 
            "蜀帝啼春劳呕血，鲛人望海易成悲。", 
            "弓弯舞袖浑忘却，玳瑁双珠有所思。", 
            "陈迹分明会真记，更将薄倖笑微之。"
        ], 
        "title": "和上海曹桐庐二十初度感怀（依原诗辘轳体）五首 其二", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "便是扪心石不移，飞龙留骨瘦难支。", 
            "明珠斛小难量泪，香梦衾寒苦卖痴。", 
            "南越千丝珊树网，东风三月海棠时。", 
            "此时欲待成追忆，一掬清愁一卷诗。"
        ], 
        "title": "和上海曹桐庐二十初度感怀（依原诗辘轳体）五首 其三", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "洪乔付托误相思，咫尺天涯两不知。", 
            "灯灺每增人去感，酒阑才觉曲终悲。", 
            "桃花门旧春相映，香梦衾寒苦卖痴。", 
            "拼得工夫种红豆，可容常驻好丰姿。"
        ], 
        "title": "和上海曹桐庐二十初度感怀（依原诗辘轳体）五首 其四", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "影事尘埋负可儿，珊珊何事怨来迟。", 
            "伯劳东去羌无偶，乌鹊南飞未有枝。", 
            "税驾椒涂空属赋，采芳兰泽漫投诗。", 
            "人间天上浑难据，香梦衾寒苦卖痴。"
        ], 
        "title": "和上海曹桐庐二十初度感怀（依原诗辘轳体）五首 其五", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "浪誇文懿暨文忠，一代声华转眼空。", 
            "庭草漫添春后绿，石萝亲见劫灰红。", 
            "游仙词翰惭曹邺，歌凤佯狂问陆通。", 
            "剩有沧桑供茗话，更谁从此剪蒿篷。"
        ], 
        "title": "偕陆菊裳同年（炳章）游洽隐园", 
        "type": "律诗", 
        "yun": "东"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "远天晴碧雁南翔，虎阜重来草不芳。", 
            "老去心情閒子美，少年精锐忆干将。", 
            "江桥落叶随孤艇，山寺微钟送夕阳。", 
            "难得先朝五人墓，尚留古道照寒塘。"
        ], 
        "title": "苏台秋兴和汪茗生同年（毓烜）四首 其一", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "苍莽吴山看不齐，子胥江口更凄迷。", 
            "宫花往日都如梦，水草经年又化泥。", 
            "废市浪传仙鹤舞，荒台剩有夜乌啼。", 
            "于今重问人间世，多少流光付駃騠。"
        ], 
        "title": "苏台秋兴和汪茗生同年（毓烜）四首 其二", 
        "type": "律诗", 
        "yun": "齐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "一片荒池翳碧霞，西风荷芰替芳华。", 
            "草深径甃吟寒蛩，月上宫墙噪乳鸦。", 
            "吴越霸才曾几世，临安妃子已无家。", 
            "南园日暮空萧瑟，愁听当时陌上花。"
        ], 
        "title": "苏台秋兴和汪茗生同年（毓烜）四首 其三", 
        "type": "律诗", 
        "yun": "麻"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "沧桑变后此孤城，况复高秋百感并。", 
            "开府已非方镇署，栖笳犹类故家营。", 
            "烟寒山树连层阜，水漫湖田混太清。", 
            "几辈遗民寒洒涕，多应凄绝暮蝉声。"
        ], 
        "title": "苏台秋兴和汪茗生同年（毓烜）四首 其四", 
        "type": "律诗", 
        "yun": "庚"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "居处何缘问小姑，使君端底愧罗敷。", 
            "两都才士誇流亚，八月鲛人有泪珠。", 
            "芸帙秘辛薰紫麝，湘帘屈戍灿金乌。", 
            "一从门闭秋风后，蛩语阶庭长露芜。"
        ], 
        "title": "无题四首 其一", 
        "type": "律诗", 
        "yun": "虞"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "绮窗秋后易黄昏，睡鸭香销炭不温。", 
            "短梦觉来空抱影，情丝划断尚留根。", 
            "凄凉阶藓迷行迹，狼籍罗衣污酒痕。", 
            "最是吴江枫落夜，淡烟疏月总销魂。"
        ], 
        "title": "无题四首 其二", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "检点清愁且闭关，不堪追忆旧云鬟。", 
            "天留缺月抛残栉，铃语微风响佩环。", 
            "消息拼如瓶落井，飘零空见鸟还山。", 
            "宓妃已化惊鸿影，蘅薄椒涂不可攀。"
        ], 
        "title": "无题四首 其三", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "小诗枉复托香奁，竟夕相思转自嫌。", 
            "九曲猩红萦亚字，双眉螺黛晕珠帘。", 
            "梦和烟草连天远，愁似风花带雨黏。", 
            "忏绮心情谁解识，朝来空得睡恹恹。"
        ], 
        "title": "无题四首 其四", 
        "type": "律诗", 
        "yun": "盐"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "风吹寒色下林于，独上山楼倦眼舒。", 
            "戍垒高秋动笳鼓，故园经岁忆樵渔。", 
            "偶逢乡老倾三雅，安得残僧偈六如。", 
            "板荡中原浑未省，可容浮海霸扶馀。"
        ], 
        "title": "九日登君山次九世族祖颂嘉（禾）韵", 
        "type": "律诗", 
        "yun": "鱼"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "几社文章重九邱，还凭灏气障东流。", 
            "招降肯堕阎陈节，临难还同郭李舟。", 
            "一夕星辰黯三泖，十朝俎豆足千秋。", 
            "独怜近代贞风息，坐看中原王气收。"
        ], 
        "title": "题青浦陈夏二公祠次陆静涵年伯韵", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "长亭岁暮迥销魂，如此荒寒类玉门。", 
            "愁缕怕撩衰鬓影，华年难忆旧眉痕。", 
            "景催瘦马投孤店，云拥盘鸦落废村。", 
            "自别乡关愁庾信，生平萧瑟漫评论。"
        ], 
        "title": "冬柳次渔洋山人秋柳韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "望秋先自感离霜，况复凋零遍曲塘。", 
            "垂老官军羁塞檄，税愁津吏发车箱。", 
            "独留雨雪嗟行役，无复风姿动帝王。", 
            "陵谷变时词客尽，令人常忆果园坊。"
        ], 
        "title": "冬柳次渔洋山人秋柳韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "相逢游子叹无衣，回首攀条往迹非。", 
            "故国纤腰随日减，长途冷眼看人稀。", 
            "九边羌笛愁天远，十月乡心傍雁飞。", 
            "休向都门问青琐，一般萧瑟与时违。"
        ], 
        "title": "冬柳次渔洋山人秋柳韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "膏沐青丝剧可怜，为谁消瘦剩荒烟。", 
            "未应南国春常在，自别西风力更绵。", 
            "大好光阴思去日，再逢华茂定明年。", 
            "姑苏台略垂垂树，每忆飞花落酒边。"
        ], 
        "title": "冬柳次渔洋山人秋柳韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "相公大节能千古，三百年来第一人。", 
            "已是乔松贞晚岁，更教萱草茂长春。", 
            "胥江催送遗民老，续母还将旧德循。", 
            "九载不知王氏腊，未应看作两朝身。"
        ], 
        "title": "寿太傅陆文端公（母）吴太君八秩", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "桐阴么凤翼翩翩，争得閒愁误少年。", 
            "未得真成沙叱利，为谁留恨步非烟。", 
            "邺中铜雀葳蕤锁，洛下惊鸿杳渺川。", 
            "闻道曹唐诗不恶，当时但赋小游仙。"
        ], 
        "title": "昔和曹桐庐无题久而知其妄作忏绮", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "饥来驱我未能闲，为避尘嚣转闭关。", 
            "宫府谁完蔺氏璧，图书珍似郑家环。", 
            "晓寒和月还侵枕，秋梦如云懒著山。", 
            "莽莽中原看不得，怕留姓氏在人间。"
        ], 
        "title": "漫兴和樊山同秦伯未作", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "举目河山涕泗垂，尘污未肯浼元规。", 
            "人间难著五君咏，家世宁忘十字碑。", 
            "乱后草荒愁却曲，病馀花事及将离。", 
            "让王惠念朱云直，拟借霜翰一问之。"
        ], 
        "title": "和吴昌硕见赠", 
        "type": "律诗", 
        "yun": "支"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "蓦地烟尘六合韬，直看苍莽走风涛。", 
            "怒雷横海蛰龙出，噫气盘空退鹢高。", 
            "尽有壮怀堪起舞，更无静意托观濠。", 
            "山中芳杜今萧瑟，几辈离忧托楚骚。"
        ], 
        "title": "龙雨", 
        "type": "律诗", 
        "yun": "豪"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "旷野平林画角哀，荒城日落暮潮回。", 
            "音书塞下连天远，鼙鼓渔阳动地来。", 
            "顾我采芳陶令宅，几人仗剑李陵台。", 
            "一从故主蒙尘后，撩乱江山付酒杯。"
        ], 
        "title": "登高次少陵韵", 
        "type": "律诗", 
        "yun": "灰"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "自笑如农岁事閒，王乔邀我戏人间。", 
            "客怀如醉难为酒，归梦随云懒著山。", 
            "黄浦东流愁带水，吴江西去即阳关。", 
            "天涯日暮多离思，且得尊前破瘁颜。"
        ], 
        "title": "酒楼和王巨川并示伯未盥孚", 
        "type": "律诗", 
        "yun": "删"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "春风翡翠集兰苕，携取孙枝寄远条。", 
            "卖犬清操承处默，彩鸾仙侣得文箫。", 
            "未应王谢谋高第，早信羊求耻乱朝。", 
            "自愧年来无好咏，风诗庸敢比桃夭。"
        ], 
        "title": "吴昌硕于三月八日嫁孙女诗以贺之", 
        "type": "律诗", 
        "yun": "萧"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东风分绿上扶留，锦瑟韶华到眼休。", 
            "野水浮花劳送远，江云如絮独成愁。", 
            "高门衰谢乌衣巷，绮梦消沉燕子楼。", 
            "顾我伤春身是客，故园芳草过人头。"
        ], 
        "title": "送春", 
        "type": "律诗", 
        "yun": "尤"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "东风吹出岁华新，书到天涯数比邻。", 
            "偶托乡闾常似客，可谈衷曲不多人。", 
            "论才已让秦韬玉，小隐当如梅子真。", 
            "乱后久悲王迹熄，漫从宫府问丝纶。"
        ], 
        "title": "寓楼偶感和半龙二首 其一", 
        "type": "律诗", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "屠狗椎牛尽主盟，极天烽火混时清。", 
            "热中年少蜣螂转，冷眼閒看蛮触争。", 
            "洛下浪传神女赋，高阳竟得酒徒名。", 
            "逍遥莫问人閒世，一任南峥复北嵘。"
        ], 
        "title": "寓楼偶感和半龙二首 其二", 
        "type": "律诗", 
        "yun": "庚"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "琅玕出水玲珑。", 
            "郁葱葱。", 
            "好伴莼丝茭叶、雨声中。", 
            "竹影织。", 
            "苔痕湿。", 
            "颤西风。", 
            "比似个人眉黛、可相同。"
        ], 
        "title": "乌夜啼 咏水葱，用葱字韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "几曲清溪泛画桡。", 
            "绿杨深处见红桥。", 
            "酒帘歌扇暗香销。", 
            "白雨跳波荷冉冉，青山拥髻水迢迢。", 
            "三生如梦广陵潮。"
        ], 
        "title": "浣溪沙 其一 步阮亭红桥韵二首", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "蟹舍鱼庄此地偏。", 
            "阴阴灌木水平田。", 
            "江湖无恙白鸥天。", 
            "茭叶芦花迷远渡，斜风细雨拥归船。", 
            "渔翁何处枕蓑眠。"
        ], 
        "title": "浣溪沙 其二 题画", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "飞凤将雏紫玉钗。", 
            "双鸾小样合欢鞋。", 
            "卓金车子响铜街。", 
            "濯锦江头朝复暮，踏青陌上去还来。", 
            "红楼斜日费安排。"
        ], 
        "title": "浣溪沙 偶成", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "宛转红丝结鼓忙。", 
            "避人学绣睡鸳鸯。", 
            "朱朱粉粉自成双。", 
            "雪作猧儿纤手怯，香拖髻子缅虫光。", 
            "夜深待月下回廊。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "掀髯抵几。孤愤精神兼数子。", 
            "磨蝎星辰。多难如君更几人。", 
            "文章休论。一掷副车千古恨。", 
            "五十年光。只与刘蕡共断肠。"
        ], 
        "title": "减字木兰花 杂忆", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "戊申六月。万里惊心鳌背折。", 
            "一夜罡风。只有才人瓦砾中。", 
            "神仙诡异。露满金茎曾乞未。", 
            "傲骨崚嶒。化作中林鬼火青。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "偶然游戏。人道东方真玩世。", 
            "君曰非狂。历落嵚崎也未妨。", 
            "当年花底。斗酒双柑吾共尔。", 
            "黄叶东村。车过难为腹痛人。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "相逢济上。桂子三秋花始放。", 
            "天碧槐黄。输却南丰一瓣香。", 
            "禅房秋暮。挥手登车从此去。", 
            "岁月侵寻。铃铎萧萧感我心。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "竹林未远。泉下定知怜小阮。", 
            "今我来思。风雪时时梦见之。", 
            "伤心伯道。住世何如归去好。", 
            "仙路匆匆。一化丹砂误乃公。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "当年绣虎。才子人称何水部。", 
            "卧病沧江。三载茸城信杳茫。", 
            "惟君知我。落落名场无一可。", 
            "今竟何如。悔不同驱下泽车。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三年伏枕。落拓无何惟日饮。", 
            "柳七填词。减字偷声或有之。", 
            "王孙驴背。古锦奚囊抛得未。", 
            "不用伤神。大有长安失路人。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "黄茅瘴雨。万里归来悲自语。", 
            "梦里依稀。石发萝烟昼掩扉。", 
            "磨厓草檄。幕府应徐斑管笔。", 
            "离绪茫茫。何独鲰生感对床。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "青衫羸马。", 
            "野渡官桥谁问者。", 
            "黄叶庄村，挂壁灯昏自掩门。", 
            "连宵急雨。", 
            "雁阵横斜天际去。", 
            "丁字沽边，蟹簖鱼罾望渺然。"
        ], 
        "title": "减字木兰花 天津道中", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "白云红树。一路秋虫相共语。", 
            "几缕朝霞。遥指东溟是我家。", 
            "长河百折。浪卷芦花堆似雪。", 
            "舟子滩边。击汰扬舲横索钱。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "岁暮真同赴壑蛇。", 
            "一天风色话栖鸦。", 
            "又是黄昏新月影、上梅花。", 
            "屋角渐高星几点，人声欲静鼓三挝。", 
            "谁道壮心浑似铁、不思家。"
        ], 
        "title": "山花子 岁暮", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "鬓影花光撩乱俱。", 
            "纷纷蝶翅接蜂须。", 
            "共斗南唐金叶子、阿谁输。", 
            "宝抹红缄香菡萏，冰绡白映玉芙蕖。", 
            "陶令闲情何所寄、美人图。"
        ], 
        "title": "山花子 题石林小照", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "五鬣苍然入画图。", 
            "一湾流水带平芜。", 
            "昨夜惊涛吹欲落、响金铺。", 
            "曾在天台山下见，霜皮黛色记来无。", 
            "彷佛溪南桥畔路、第三株。"
        ], 
        "title": "山花子 为人题帘上画松", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "盈盈似隔红尘路。", 
            "陈王休赋。", 
            "黄昏不是乍闻香，月底更无寻处。", 
            "静掩绣帘朱户。", 
            "更听微雨。", 
            "青溪溪畔女郎祠，仿佛见、魂来去。"
        ], 
        "title": "玉连环 水仙", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "簸钱堂上，避人羞傍，樱桃花树。", 
            "半篙春水送蒲帆，便没个、相逢处。", 
            "今古伤心常如许。", 
            "紫玉成烟苦。", 
            "不是垂杨惯飞绵，被几阵、东风误。"
        ], 
        "title": "留春令 感旧", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "黄垆沓，寂寂恨难穷。", 
            "荒草路迷寒食雨，白杨声乱纸钱风。", 
            "掩泪拜残钟。", 
            "繁华歇，金屋梦魂中。", 
            "陌上人归翁仲语，林边火入宝衣空。", 
            "土气蚀青铜。"
        ], 
        "title": "望江南 代泉下人语二首 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "呜咽水，肠断为谁流。", 
            "磷火不随山雨暗，蛩声常伴故人愁。", 
            "白骨怯清秋。", 
            "千年事，零落委荒丘。", 
            "青塳魂归环佩冷，珠襦香散土花留。", 
            "无语泣长楸。"
        ], 
        "title": "望江南 代泉下人语二首 其二", 
        "type": "词", 
        "yun": null
    }, 
    {
        "author": "曹臣襄", 
        "era": "清", 
        "subtype": null, 
        "text": [
            "瘦石欹青，斜照敛黄，山似烟幌。", 
            "闲寻松径，横披老干，若虬龙样。", 
            "薜萝幽处，拂藓转入斋厨，斜廊活火煎茶响。", 
            "晚磬数声传，看经幡低荡。", 
            "神往。", 
            "岩花争发，好鸟频啼，最高峰上。", 
            "崖际飞来雪瀑，宛翻银浪。", 
            "一编贶我，琢就几许新词。", 
            "清如玉露流仙掌。", 
            "更许饷银桃，到今朝还想。"
        ], 
        "title": "石州慢 访叙彝上人", 
        "type": "词", 
        "yun": null
    }, 
    {
        "author": "曹廷熊", 
        "era": "清", 
        "subtype": "七言律诗", 
        "text": [
            "访道寻师已有年，文章声价重青钱。", 
            "骅骝得路驰千里，雕鹗淩云薄九天。", 
            "月窟桂枝攀有兆，风檐彩翰睹争先。", 
            "闻鸡中夜频看剑，未肯忘名老一毡。"
        ], 
        "title": "丁亥重九后二日贺讷甫弟入泮", 
        "type": "律诗", 
        "yun": "先"
    }, 
    {
        "author": "曹廷梓", 
        "era": "清", 
        "subtype": null, 
        "text": [
            "君子同祖兄，幼小未相识。", 
            "大父即世时，相见客堂侧。", 
            "君年十四五，来此共晨夕。", 
            "惟予及佑之，与君最莫逆。", 
            "转眼各分飞，君颇不自惜。", 
            "数年事樗蒲，衣履拚一掷。", 
            "数年歌饭牛，身执奴隶役。", 
            "骏马堕深堑，跃起势腾踯。", 
            "奋足向康衢，回首万钧力。", 
            "折节肃至忠，见赏高季迪。", 
            "香山白先生，雅意勤指拭。", 
            "濯淖污泥中，还为光明璧。", 
            "存心既愈坚，饥寒亦愈迫。", 
            "枵腹谈诗书，谋道且谋食。", 
            "文坛既拔帜，家乃徒四壁。", 
            "浪迹游兰陵，交游尽硕德。", 
            "笔耕既逢年，家储有担石。", 
            "心惊我后人，举案恒戚戚。", 
            "倾囊购侍姬，再索而再得。", 
            "得子囊复空，杏林谈命脉。", 
            "青箱易砚田，未免为人惑。", 
            "救贫更益贫，贫病转相逼。", 
            "握手半月馀，悲哉已易箦。", 
            "屈指数十年，回首空今昔。"
        ], 
        "title": "追挽树参兄", 
        "type": "古风", 
        "yun": null
    }, 
    {
        "author": "曹同统", 
        "era": "清", 
        "subtype": "五言律诗", 
        "text": [
            "日落烟沙白，荒荒野色微。", 
            "村寒牛影瘦，天阔雁行稀。", 
            "谍骑冲风至，锄农荷月归。", 
            "此邦三异迹，默尔念前徽。"
        ], 
        "title": "中弁晚道", 
        "type": "律诗", 
        "yun": "微"
    }, 
    {
        "author": "曹光升", 
        "era": "清", 
        "subtype": null, 
        "text": [
            "昂藏留七尺，宁不是馀生。", 
            "薄命悲长铗，羁心恋短衾。", 
            "朋来还道故，赋就孰成名。", 
            "明日看华发，萧萧又几茎。"
        ], 
        "title": "己未除夕与彭古晋先生及许元方金云六守岁燕邸分赋", 
        "type": "古风", 
        "yun": null
    }, 
    {
        "author": "曹光升", 
        "era": "清", 
        "subtype": null, 
        "text": [
            "知君奇假脱菰芦，不爱儒生爱酒徒。", 
            "天畔月高时倚剑，江干秋老共呼卢。", 
            "技成甘效屠龙氏，命薄还为牧奴。", 
            "自昔暗投多见弃，肯将双泪落穷途。"
        ], 
        "title": "酬郁宣夏见贻", 
        "type": "古风", 
        "yun": "虞"
    }, 
    {
        "author": "曹伟谟", 
        "era": "清", 
        "subtype": null, 
        "text": [
            "秦淮春水绿迢迢，杨柳千条更万条。", 
            "每过珠帘停打桨，惹他帘内罢吹箫。"
        ], 
        "title": "秦淮竹枝词 其一", 
        "type": "词", 
        "yun": "萧"
    }, 
    {
        "author": "曹伟谟", 
        "era": "清", 
        "subtype": null, 
        "text": [
            "戏演鱼龙夜不眠，梨园牌号阮家编。", 
            "轻轻断送南朝事，一曲《春镫》《燕子笺》。"
        ], 
        "title": "秦淮竹枝词 其二", 
        "type": "词", 
        "yun": "先"
    }, 
    {
        "author": "曹伟谟", 
        "era": "清", 
        "subtype": null, 
        "text": [
            "藩邸初来乐府奢，中官四出选良家。", 
            "一朝马上琵琶去，井底曾无张丽华。"
        ], 
        "title": "秦淮竹枝词 其三", 
        "type": "词", 
        "yun": "麻"
    }, 
    {
        "author": "曹龙树", 
        "era": "清", 
        "subtype": null, 
        "text": [
            "金山见寺不见山，焦山见山不见寺。", 
            "山城四立抱寺门，竹树藤萝锁幽翠。", 
            "波涛之中无波涛，天地之外有天地。", 
            "白云黄叶今古情，温岩纡谷中和气。", 
            "我来此间得静观，但见林杪危樯纷来去。", 
            "扫苔何处问焦君，一枕石床消万虑。", 
            "莫管烟岛茫茫，海市蜃楼幻奇异。"
        ], 
        "title": "焦山", 
        "type": "古风", 
        "yun": null
    }, 
    {
        "author": "曹龙树", 
        "era": "清", 
        "subtype": null, 
        "text": [
            "卖得今朝鱼，买够来朝米。", 
            "收网晒船头，醄然睡去矣。", 
            "芦花浅水边，不在风波里。"
        ], 
        "title": "渔父词", 
        "type": "古风", 
        "yun": null
    }, 
    {
        "author": "曹龙树", 
        "era": "清", 
        "subtype": null, 
        "text": [
            "二七之数原属火，此七十二水不乾。", 
            "一日涉水七十二，过水更比过火难。", 
            "五月廿日我到此，卓午方开翟家市。", 
            "象促征夫趁前程，亭长攀辕曰止止。", 
            "此去七十二涧河，桃岭雪山风雨多。", 
            "山雨每于午后酿，新涨一来人葬波。", 
            "前年豫省兵饷到，使君不听良言告。", 
            "严催车马向前行，自揽花骢作先导。", 
            "岂知霎时两满山，山涛四面来更暴。", 
            "人骑行李没处寻，半剩饷车在泥淖。", 
            "与君同是解饷人，其余不必为君道。", 
            "君请权停半日骖，行止明晨仆来报。", 
            "闻言我且宿邸家，次晓红旭弄川华。", 
            "万里无云天正好，急命仆夫起群车。", 
            "果然盘山夹一涧，一涧屈曲走惊蛇。", 
            "断岸千尺攀不上，旁涧四出乱如麻。", 
            "何年吴璘开地网，到此真同井底蛙。", 
            "桥彴舟楫两难施，涉者褰裳等跳虾。", 
            "车声邻邻轮齧石，马行蹙蹙踬语沙。", 
            "虎豹虬龙各千状，鸟不成鸟花不花。", 
            "前到会宁五十里，邑宰遣人特道喜。", 
            "我自过来觉平常，不料逾时飞白雨。", 
            "若使此时涧中行，随波逐浪可知矣。", 
            "想见大雨时行时，行人多似尾生死。", 
            "我闻秦始皇，鞭石有奇方，何不驱此陵谷作平场。", 
            "又闻西蜀王，五丁开径荒，何不凿此山腰走康庄。", 
            "我欲运南山之石，炼汾水之钢，选邓林之乔木，采渭川之修篁，访名匠于鲁宋，在此百丈崖上，造成七十二座跨水梁。"
        ], 
        "title": "七十二过涧", 
        "type": "古风", 
        "yun": null
    }, 
    {
        "author": "曹禾", 
        "era": "清", 
        "subtype": null, 
        "text": [
            "君马黄，我马白，二马同逐我马劣。", 
            "君行直上层霄去，我马垂头太行陌。", 
            "饥来日晚历峻坂，欲上不上筋骨折。", 
            "解却金羁纵大荒，更与瑶池饱刍秣。", 
            "奔云掣电须有时，嘶向天门会相及。"
        ], 
        "title": "君马黄", 
        "type": "乐府曲辞", 
        "yun": null
    }, 
    {
        "author": "曹申吉", 
        "era": "清", 
        "subtype": null, 
        "text": [
            "欲雨不雨春色深，青青嫩草俯墙阴。", 
            "几树繁花开欲尽，一丛弱竹不成林。", 
            "竹影花光时映水，鸟飞未动声先起。", 
            "忆向江边怨去年，却来湖上思千里。", 
            "湖上韶华正可怜，绕城春水尽渔船。", 
            "鸥鹭自随云上下，楼台直共水沦涟。", 
            "堤上谁家新种柳，袅袅游丝纷左右。", 
            "燕至欣逢上巳前，莺啼已过清明后。", 
            "上巳清明烟色浓，太皞陵畔数株松。", 
            "宛丘自有西湖乐，梦里青峰三四重。"
        ], 
        "title": "宛丘春日行", 
        "type": "古风", 
        "yun": null
    }, 
    {
        "author": "曹本荣", 
        "era": "清", 
        "subtype": "七言绝句", 
        "text": [
            "卢橘新传罢汉中，尚衣闻道减花绒。", 
            "诸州节使休蠲助，圣主清心在合宫。"
        ], 
        "title": "杂咏", 
        "type": "绝句", 
        "yun": "东"
    }, 
    {
        "author": "曹必进", 
        "era": "清", 
        "subtype": "七言律诗", 
        "text": [
            "薰风何事趣莺鸣，引向城南觅友生。", 
            "步逐村农才有路，香传野卉尽无名。", 
            "槿篱掩映寻门入，竹径迂回避笋行。", 
            "最是上堂人阗寂，抠衣伫听读书声。"
        ], 
        "title": "首夏访杜大瑛", 
        "type": "律诗", 
        "yun": "庚"
    }, 
    {
        "author": "曹必进", 
        "era": "清", 
        "subtype": "七言律诗", 
        "text": [
            "夜色偏宜绕玉门，白云缥缈接昆仑。", 
            "边鸿孤警低残魄，胡马群嘶落大盆。", 
            "北塞刘琨常独啸，南楼庾亮与谁论。", 
            "只贪满地山河影，不鉴征夫积泪痕。"
        ], 
        "title": "边月", 
        "type": "律诗", 
        "yun": "元"
    }, 
    {
        "author": "曹必进", 
        "era": "清", 
        "subtype": "七言律诗", 
        "text": [
            "深山跳虎水吟龙，道是风云总易从。", 
            "屠狗短歌同激烈，将军长揖恕疏慵。", 
            "南临闽海烟迷峤，西走秦川雪满峰。", 
            "三十年光转眼过，白头犹作一书佣。"
        ], 
        "title": "白头", 
        "type": "律诗", 
        "yun": "冬"
    }, 
    {
        "author": "曹申吉", 
        "era": "清", 
        "subtype": "五言排律", 
        "text": [
            "故里今年别，殊乡昨日春。", 
            "看云遥爱日，纪岁乍逢人。", 
            "泽国湘沅外，山城魑魅邻。", 
            "野梅初应候，寒雨几经旬。", 
            "赤帖千门换，雕题百帐驯。", 
            "彩幡迎楚雁，铜鼓赛苗神。", 
            "瘴疠崎岖地，艰危老大身。", 
            "已甘沦井鬼，无复绘麒麟。", 
            "蓂荚重开子，椒盘屡荐辛。", 
            "牂牁天更远，屈贾吊何频？", 
            "暖律回穷谷，浮生托大钧。", 
            "友朋偕僰道，词赋动芳辰。", 
            "鬓好观青镜，心期理白蘋。", 
            "凤楼歌舞处，望断属车尘。"
        ], 
        "title": "人日贵阳作", 
        "type": "排律", 
        "yun": "真"
    }, 
    {
        "author": "曹申吉", 
        "era": "清", 
        "subtype": "七言绝句", 
        "text": [
            "参军绝技出天然，曾侍开元供奉筵。", 
            "几部《龟兹》零落尽，至今人识李龟年。"
        ], 
        "title": "听歌者周生", 
        "type": "绝句", 
        "yun": "先"
    }, 
    {
        "author": "曹申吉", 
        "era": "清", 
        "subtype": "七言绝句", 
        "text": [
            "偶向潇湘听断猿，斑斑千载泣龙孙。", 
            "楚南近日苍生泪，不是当年帝子痕。"
        ], 
        "title": "楚南", 
        "type": "绝句", 
        "yun": "元"
    }, 
    {
        "author": "曹申吉", 
        "era": "清", 
        "subtype": "五言律诗", 
        "text": [
            "萧瑟黄陵庙，依依帝子灵。", 
            "渚边蘋自白，湖外草犹青。", 
            "云薄纷遥岫，烟寒隔浅汀。", 
            "当年虚《九辨》，高咏有谁听？"
        ], 
        "title": "湘阴", 
        "type": "律诗", 
        "yun": "青"
    }, 
    {
        "author": "曹申吉", 
        "era": "清", 
        "subtype": "五言律诗", 
        "text": [
            "隔岸晴川影，帆墙触浪奔。", 
            "禹功江汉大，楚俗鬼神尊。", 
            "地湿阴常盛，天低日易昏。", 
            "荒洲犹寂寞，词赋拟《招魂》。"
        ], 
        "title": "武昌杂诗", 
        "type": "律诗", 
        "yun": "元"
    }, 
    {
        "author": "曹禾", 
        "era": "清", 
        "subtype": null, 
        "text": [
            "朝上太行山，暮过金台宿。", 
            "行路莫辞难，人情多反覆。", 
            "往时金石交，相期共式谷。", 
            "云泥倏焉分，颜色变亦速。", 
            "我本蓬蒿人，自有升斗禄。", 
            "长揖谢王侯，岂受仆隶畜。", 
            "鹓鸾自翱翔，燕雀自栖伏。", 
            "长安多风波，君子慎自牧。"
        ], 
        "title": "怀古", 
        "type": "古风", 
        "yun": "屋"
    }, 
    {
        "author": "曹禾", 
        "era": "清", 
        "subtype": null, 
        "text": [
            "十五入深宫，盈盈百花中。", 
            "芳年恒自惜，旖旎当春风。", 
            "深宫日如电，荏苒繁华变。", 
            "二九已当头，君王难识面。", 
            "粉黛易相亲，谁为国色人。", 
            "昭阳欢宴月，兼照翠眉颦。", 
            "长门人已老，难比羊车草。", 
            "薄命不须嗟，客颜我偏好。"
        ], 
        "title": "拟唐人宫怨", 
        "type": "古风", 
        "yun": null
    }, 
    {
        "author": "曹禾", 
        "era": "清", 
        "subtype": null, 
        "text": [
            "少小爱书史，不拟文人名。", 
            "开卷得大旨，颇识治乱情。", 
            "为学既已疏，作吏非所营。", 
            "需次就閒旷，考究搜精英。", 
            "朴蔌背时肖，淡泊与古迎。", 
            "忽然涨胸腹，山岳时煎烹。", 
            "纸墨泻不尽，触处闻砰硁。", 
            "君来有何慕，值我诗文成。", 
            "晶光倏开阖，瞠也两目横。", 
            "纵使太牢美，不敌天葩清。", 
            "酌酒共赏之，身世浮萍轻。"
        ], 
        "title": "读书漫园文成示友", 
        "type": "古风", 
        "yun": "庚"
    }, 
    {
        "author": "曹禾", 
        "era": "清", 
        "subtype": null, 
        "text": [
            "空林叶摵摵，野犬声狺狺。", 
            "徬徨忽四顾，中夜感古人。", 
            "鸿濛讵不乐，乌用施经纶。", 
            "才贤既当权，造化辞苦辛。", 
            "雷雨亦待治，云物非空陈。", 
            "自有济世功，千古劳其身。", 
            "牵犊者谁子，高蹈遗斯民。"
        ], 
        "title": "秋夜述怀", 
        "type": "古风", 
        "yun": "真"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "津桥三月杜鹃魂，回首春明尚有门。", 
            "踠地青烟饶舞态，极天浓露化啼痕。", 
            "劫馀病马无全荫，乱后荒鸦剩废村。", 
            "闻道公孙还圣哲，虫书茫昧与谁论。"
        ], 
        "title": "春柳四首用渔洋秋柳韵四首 其一", 
        "type": "律诗", 
        "yun": "元"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "宫殿新晴尚晓霜，枝枝凄绝抱回塘。", 
            "乱丝青琐三眠树，弱缕黄金七宝箱。", 
            "往日攀援笑欧薛，随风倾向薄山王。", 
            "而今京兆谁为主，剩有章台旧教坊。"
        ], 
        "title": "春柳四首用渔洋秋柳韵四首 其二", 
        "type": "律诗", 
        "yun": "阳"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "翠云罢进尚方衣，一样风光到眼非。", 
            "太液后庭宫女散，灵和前殿侍臣稀。", 
            "条攀北道骊驹唱，絮落南家燕子飞。", 
            "诞节旄邱同此感，白头吟望意多违。"
        ], 
        "title": "春柳四首用渔洋秋柳韵四首 其三", 
        "type": "律诗", 
        "yun": "微"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "几日青丝剧可怜，朅来未合靖烽烟。", 
            "苏台荒后春摇荡，燕草生时思渺绵。", 
            "流涕金城垂暮日，伤心彭泽弃官年。", 
            "空传旋帅依依赋，安得雄师镇九边。"
        ], 
        "title": "春柳四首用渔洋秋柳韵四首 其四", 
        "type": "律诗", 
        "yun": "先"
    }, 
    {
        "author": "曹家达", 
        "era": "清", 
        "subtype": "七言律诗", 
        "text": [
            "驱车林野意茫然，一样风情感盛年。", 
            "垂谢芳心如柳絮，强扶残醉觅花钿。", 
            "酒阑村社馀斜景，劫后人家又禁烟。", 
            "正欲避秦问渔父，池田桑竹有前缘。"
        ], 
        "title": "和馀姚章太炎女公子游春郊即事", 
        "type": "律诗", 
        "yun": "先"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "对面尚参差。", 
            "难慰相思。", 
            "东风无力画帘垂。", 
            "薄雾冥冥春未晓，掩映花枝。", 
            "蝉影乱罘罳。", 
            "似隔天涯。", 
            "金钩双控是何时。", 
            "独立窥人人不见，卷上些儿。"
        ], 
        "title": "卖花声 帘下美人影", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "风紧纸窗鸣。", 
            "秋气凄清。", 
            "淡云笼月未分明。", 
            "雨点疏如残夜漏，滴到三更。", 
            "无计破愁城。", 
            "梦断魂惊。", 
            "一天黄叶雁纵横。", 
            "不待成霜霜满鬓，短发星星。"
        ], 
        "title": "卖花声 秋夜", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "烟草似愁生。", 
            "绿满长汀。", 
            "隔墙一一卖花声。", 
            "十日雨丝天作剧，渲染清明。", 
            "林外乍啼莺。", 
            "楼外峰青。", 
            "东风拂面酒微醒。", 
            "攲帽垂鞭何处去，淰淰寒轻。"
        ], 
        "title": "卖花声 丁已清明", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "雨气没高林。", 
            "庭院深深。", 
            "流萤如豆草如针。", 
            "又是嫩凉时候也，只欠疏砧。", 
            "旧梦杳难寻。", 
            "云水沉沉。", 
            "海南花发土墙阴。", 
            "斜月窥人人未起，冷浸孤衾。"
        ], 
        "title": "卖花声 不寐口占", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "虚负此花名。", 
            "听去无声。", 
            "断云残雨过荒汀。", 
            "摵摵凄凄闻响答，也欠分明。", 
            "宜傍战场生。", 
            "画角连营。", 
            "青山不动气纵横。", 
            "广乐钧天谁间作，溪畔芦笙。"
        ], 
        "title": "卖花声 咏鼓子花腰", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "懒去报晨衙。", 
            "净洗铅华。", 
            "虚名那受锦堂挝。", 
            "谁把山香翻一阕，落尽庭花。", 
            "霜重冷蒹葭。", 
            "萧瑟堪嗟。", 
            "却疑三弄走寒沙。", 
            "老矣岑牟无感慨，不用喧哗。"
        ], 
        "title": "卖花声", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "门里桃花想去年。", 
            "几回惆怅晚风前。", 
            "余情难续云蓝袖，旧恨仍留唾碧衫。", 
            "双泪落，一灯悬。", 
            "魂销只有梦相关。", 
            "生平怕近楸纹局，才到中心不忍弹。"
        ], 
        "title": "鹧鸪天 跕和壁间女子韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "依然笳吹春明路。", 
            "丹旐飘摇何处去。", 
            "故人强半白衣冠，泪湿幽州城下土。", 
            "悲欢旦暮浑无据。", 
            "昨日骊歌今薤露。", 
            "老亲垂白望归来，精爽冥冥隔烟雾。"
        ], 
        "title": "大兰花 鞠观玉哀词", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "蘼芜一剪城南路。", 
            "弱絮随风乱如雨。", 
            "垂鞭常到日斜时，送客每逢肠断处。", 
            "愔愔门巷春将暮。", 
            "树底蔫红愁不语。", 
            "画梁燕子睡方浓，落尽香泥却飞去。"
        ], 
        "title": "大兰花 春晚", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三春误向风尘走。空负长条柳。", 
            "落花流水思悠悠。便是玉箫金管、也生愁。", 
            "伤心惯作人间别。梦里添呜咽。", 
            "伯劳飞燕去匆匆。消受一窗残月、五更钟。"
        ], 
        "title": "虞美人 有感", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "兀坐寂无欢。", 
            "检点平生一笑难。", 
            "四十年来浑是梦，邯郸。", 
            "得得青驴尚未还。", 
            "往事总阑珊。", 
            "不待新愁鬓巳斑。", 
            "试问从前谁误我，儒冠。", 
            "燕垒蚕丝卒岁艰。"
        ], 
        "title": "南乡子 夏夕无寐，茫茫交集，辄韵语写之，不求文也。五首 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "少小忆趋庭。", 
            "总角齐肩好弟兄。", 
            "尝得熊丸心自苦，同听。", 
            "夜雨连床十载声。", 
            "有约待躬耕。", 
            "白发慈亲望眼瞢。", 
            "谁料而今成幻影，飘零。", 
            "瘴雨蛮烟一带青。"
        ], 
        "title": "南乡子 夏夕无寐，茫茫交集，辄韵语写之，不求文也。五首 其二", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "文酒忆同游。", 
            "雅会西园事事幽。", 
            "惆怅落花飞絮急，悠悠。", 
            "笛裂山阳曲未休。", 
            "知己痛西州。", 
            "文采风流土一丘。", 
            "他日陇头看宿草，飕飕。", 
            "石马无声起暮愁。"
        ], 
        "title": "南乡子 夏夕无寐，茫茫交集，辄韵语写之，不求文也。五首 其三", 
        "type": "词", 
        "yun": "尤"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "德耀忆同栖。", 
            "两小无猜稚齿齐。", 
            "冷雨篝灯频下泪，牛衣。", 
            "十载行踪愧老妻。", 
            "草草送将归。", 
            "白马青丝事巳非。", 
            "膝下痴儿应念我，谁知。", 
            "片片浮云各自飞。"
        ], 
        "title": "南乡子 夏夕无寐，茫茫交集，辄韵语写之，不求文也。五首 其四", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "江上忆呜榔。", 
            "杜宇声中过夏长。", 
            "回首敬亭浓翠里，苍茫。", 
            "白苎何人劝一觞。", 
            "西子好湖光。", 
            "十里荷花绕画塘。", 
            "记得吴山观落日，悲凉。", 
            "呜咽寒潮势未降。"
        ], 
        "title": "南乡子 夏夕无寐，茫茫交集，辄韵语写之，不求文也。五首 其五", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "霜信到边城。", 
            "入梦龙沙万里程。", 
            "秦女卷衣何限恨，凄清。", 
            "历历君听空外声。", 
            "风急乱残更。", 
            "乍密还疏似有情。", 
            "想见红闺纤手怯，亭亭。", 
            "静倚朱栏待月明。"
        ], 
        "title": "南乡子 砧声", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "双燕坐雕梁。", 
            "软语呢喃昼自长。", 
            "掠水蹴花飞不定，过墙。", 
            "乱剪春芜故故忙。", 
            "新月淡昏黄。", 
            "柳絮池塘夜未央。", 
            "落尽香泥人不见，回翔。", 
            "错认谁家白玉堂。"
        ], 
        "title": "南乡子 咏燕", 
        "type": "词", 
        "yun": "阳"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "十幅蒲帆风力劲。", 
            "有鱼床、夜灯相映。", 
            "两岸衰芦，一条寒碧，波影月痕难定。", 
            "柔橹无声人语静。", 
            "怕沙鸥、暂时惊醒。", 
            "篷背新霜，山边晓市，枫叶乱遮笭箵。"
        ], 
        "title": "夜行船 本意", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "冻云惨淡。", 
            "郁轮囷、天边心胆。", 
            "鞲绦欲掣金眸闪。", 
            "雨血风毛，一洒平原暗。", 
            "层霄呼下才如点。", 
            "割鲜小饮霜花蘸。", 
            "蓝田归骑垂弓剑。", 
            "野阔天低，狐兔山中减。"
        ], 
        "title": "醉落魄 咏鹰", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "钱塘战后风雷弱。贵主还宫乐。", 
            "灵旗卷罢楚天高。湘妃鼓瑟和云璈、拥鲛绡。", 
            "长空一抹曾青色。全学柴窑碧。", 
            "诸峰螺翠晚来横。烟鬟雾鬓剧多情、可怜生。"
        ], 
        "title": "虞美人 雨过，第二体", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "吹面东风能散缬。", 
            "雨弄柔丝，过了清明节。", 
            "脆滑莺儿声不歇。", 
            "池塘淡淡霏香雪。", 
            "好倩吴侬翻一阕。", 
            "宫锦氍毹，顾影神清绝。", 
            "银烛光消银箭彻，一钩斜挂城边月。"
        ], 
        "title": "蝶恋花 荔裳席上作，用阮亭韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "水面绫纹堆乱缬。", 
            "一曲清商，写出清流节。", 
            "枉矢离离光未歇。", 
            "若卢闭处飞霜雪。", 
            "呵壁左徒声乍阕。", 
            "南北甘陵，鸿影冥冥绝。", 
            "尺雾消来天问彻。", 
            "一鞭好弄山间月。"
        ], 
        "title": "蝶恋花 看演祭皋陶剧，仍用前韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "濯锦江头涛作缬。", 
            "万里蚕丛，重建相如节。", 
            "渝唱巴童浑未歇。", 
            "一帘晓映峨嵋雪。", 
            "红湿海棠歌正阕。", 
            "帽影鞭丝，点染三川绝。", 
            "散发瞿塘清欲彻。", 
            "半轮流送平羌月。"
        ], 
        "title": "蝶恋花 送荔裳入蜀，再用前韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "满路丹榴明似缬。", 
            "蜀道羊肠，细马随旌节。", 
            "花重锦官香未歇。", 
            "倚栏闲看峨嵋雪。", 
            "记得梁园歌一阕。", 
            "贴地腰身，四座颠狂绝。", 
            "嫩绿池塘清影彻。", 
            "依稀照见人如月。"
        ], 
        "title": "蝶恋花 送沈郎，再用前韵", 
        "type": "词", 
        "yun": null
    }, 
    {
        "author": "曹禾", 
        "era": "清", 
        "subtype": "七言绝句", 
        "text": [
            "安石揪枰陆羽茶，辋川山色镜湖花。", 
            "尊前风月应无价，日草新诗付酒家。"
        ], 
        "title": "庸山诗为张庸庵赋", 
        "type": "绝句", 
        "yun": "麻"
    }, 
    {
        "author": "曹禾", 
        "era": "清", 
        "subtype": "七言绝句", 
        "text": [
            "斡时无计叹飘蓬，家在蒹葭南浦东。", 
            "归思不同流水缓，烦君赠我一帆风。"
        ], 
        "title": "渡江东河伯", 
        "type": "绝句", 
        "yun": "东"
    }, 
    {
        "author": "曹禾", 
        "era": "清", 
        "subtype": "五言律诗", 
        "text": [
            "秋色淹高枕，萧疏镇日闲。", 
            "官贫人不问，性冷病相关。", 
            "深雨成空谷，虚亭对远山。", 
            "岩峦时入梦，适兴一跻攀。"
        ], 
        "title": "病中书怀", 
        "type": "律诗", 
        "yun": "删"
    }, 
    {
        "author": "曹禾", 
        "era": "清", 
        "subtype": "五言律诗", 
        "text": [
            "君归枌树里，我出帝王州。", 
            "各有千秋事，谁争万户侯。", 
            "相看惊鬓发，此会足春秋。", 
            "莫洒忧时泪，中年不任愁。"
        ], 
        "title": "沙定峰喜予归里叠韵见赠奉答", 
        "type": "律诗", 
        "yun": "尤"
    }, 
    {
        "author": "曹禾", 
        "era": "清", 
        "subtype": "五言律诗", 
        "text": [
            "良朋多北去，江左欲群空。", 
            "破褐迎宾雁，虬髯卷朔风。", 
            "山川余钜鹿，人物半新丰。", 
            "莫便将琴碎，金台有俊雄。"
        ], 
        "title": "送周翼微入燕 其一", 
        "type": "律诗", 
        "yun": "东"
    }, 
    {
        "author": "曹禾", 
        "era": "清", 
        "subtype": "五言律诗", 
        "text": [
            "忽忽一杯酒，茫茫万里情。", 
            "草间从放浪，异地惜身名。", 
            "词赋能华国，江湖已罢兵。", 
            "凭君寄诸子，努力致公卿。"
        ], 
        "title": "送周翼微入燕 其二", 
        "type": "律诗", 
        "yun": "庚"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "寒气尽随春气发，狂飙送腊岁将新。", 
            "薄攒炉火难温酒，遍借朝衣不称身。", 
            "吹角羽林闲枕甲，建牙朱邸待推轮。", 
            "萧条深巷严更永，爆竹无声犬吠频。"
        ], 
        "title": "癸丑除夜", 
        "type": "律诗", 
        "yun": "真"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "争羡功名发未皤，乞身强健恋烟萝。", 
            "神仙宰相能兼少，钟鼎山林较孰多。", 
            "采药正逢黄独长，休粮重许赤松过。", 
            "如何解得苍生望，霖雨朝朝仰润河。"
        ], 
        "title": "送魏相国假还", 
        "type": "律诗", 
        "yun": "歌"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "屑瑟秋风送客装，萧条木落更神伤。", 
            "满天欲雪尊无酒，昨夜初寒雁叫霜。", 
            "马足远冲黄叶路，吟声徐入白鸥乡。", 
            "江南景物关情甚，烟雨秦淮梦里长。"
        ], 
        "title": "送友人还金陵", 
        "type": "律诗", 
        "yun": "阳"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "自笑诗多蔬笋气，近来常伴梵公吟。", 
            "秋潮红蓼江边棹，夜雨青镫世外心。", 
            "忽系麻鞋追去雁，尚挥松柄落空砧。", 
            "东行傥遇陈惊座，为说相思苦滞淫。"
        ], 
        "title": "送梵林上人东游兼柬钱黍谷先生陈其年同学", 
        "type": "律诗", 
        "yun": "侵"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "春风频嚏客心惊，知赋停云季子成。", 
            "水郭大都凄乳燕，溪山谁与听啼莺。", 
            "援琴有操时招隐，细雨无尘想劝耕。", 
            "为报别来相忆苦，风流文采不胜情。"
        ], 
        "title": "答无锡吴伯成", 
        "type": "律诗", 
        "yun": "庚"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "曾上蓬莱最上头，箫韶云际见龙舟。", 
            "暂留乡国逢华宴，不愧江湖作浪游。", 
            "彩鹢竞时歌吹乱，锦标夺罢水云浮。", 
            "翠钿戏袖饶行乐，谁问灵均万古愁。"
        ], 
        "title": "毗陵观竞渡", 
        "type": "律诗", 
        "yun": "尤"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "隔岁书来带雪花，悠悠云树思无涯。", 
            "梦回海国如闻雨，春近茅檐更忆家。", 
            "刀鲚风腥鹅鼻涨，银鱼潮落马驮斜。", 
            "江梅次第开官阁，倚槛诗成放早衙。"
        ], 
        "title": "再寄郑山公", 
        "type": "律诗", 
        "yun": "麻"
    }, 
    {
        "author": "曹禾", 
        "era": "清", 
        "subtype": "七言律诗", 
        "text": [
            "春申旧壤足相于，秋色佳哉老眼舒。", 
            "片影随阳衔稻雁，乱篷收港落潮鱼。", 
            "清歌欲补莺簧好，游榼纷看水绘如。", 
            "天半无风齐脱帽，生嗔华发白无馀。"
        ], 
        "title": "九日集君山", 
        "type": "律诗", 
        "yun": "鱼"
    }, 
    {
        "author": "曹龙树", 
        "era": "清", 
        "subtype": "七言绝句", 
        "text": [
            "高空谁劈紫金芙，远水长天手可揄。", 
            "拟似巨鲸张海口，两江不吸吸翻湖。"
        ], 
        "title": "含鄱口", 
        "type": "绝句", 
        "yun": "虞"
    }, 
    {
        "author": "曹龙树", 
        "era": "清", 
        "subtype": "七言律诗", 
        "text": [
            "东南屏翰耸崔巍，一柄芙蓉顶上栽。", 
            "四面水光随地绕，万层峰色倚天开。", 
            "当头红日迟迟转，俯首青云得得来。", 
            "到此乾坤无障碍，遥从瀛海看蓬莱。"
        ], 
        "title": "汉阳峰", 
        "type": "律诗", 
        "yun": "灰"
    }, 
    {
        "author": "曹伟谟", 
        "era": "清", 
        "subtype": "五言律诗", 
        "text": [
            "虎丘今夜月，极目思悠哉。", 
            "白露中宵降，清光万里开。", 
            "笙歌沈鼓角，镫火出楼台。", 
            "少小经游地，曾陪杖履来。"
        ], 
        "title": "中秋虎丘对月", 
        "type": "律诗", 
        "yun": "灰"
    }, 
    {
        "author": "曹廷梓", 
        "era": "清", 
        "subtype": "七言律诗", 
        "text": [
            "疏慵野性任盘醒，巧自营营拙自安。", 
            "亲剪园蔬烹鸭脚，手芟庭草种鸡冠。", 
            "残红嫩绿催新句，小雨疏风送薄寒。", 
            "布袜青鞋春兴足，箧中检点旧轻纨。"
        ], 
        "title": "夏初即事", 
        "type": "律诗", 
        "yun": "寒"
    }, 
    {
        "author": "曹廷梓", 
        "era": "清", 
        "subtype": "七言律诗", 
        "text": [
            "雾岫烟峦插碧空，诛茅结广绿阴中。", 
            "苔痕乱点参差石，竹影纷披淡荡风。", 
            "十亩芳塘云树绕，半帘飞瀑野桥通。", 
            "烦君添个寒江艇，容我疏狂下钓筒。"
        ], 
        "title": "题画", 
        "type": "律诗", 
        "yun": "东"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "我闻花开十丈藕如船，太㟆顶上何便娟。", 
            "又闻给孤园边功德水，五色莲花世无比。", 
            "两者余尝梦见之，不道莲峰奇若此。", 
            "游人历历到花须，夜深多宿莲花柎。", 
            "冷光朝暮相激射，餐霞饮露神仙徒。", 
            "千松万松破石出，磴道高悬势矹硉。", 
            "俯看莲蕊才及肩，菡萏何时与花匹。", 
            "云梯百步在眼前，海门落日争新鲜。", 
            "鳌鱼洞口莽昏黑，散花坞下丹枫妍。", 
            "惟有天都堪并矗，诸峰鹄立皆臣仆。", 
            "老人伛偻吁可笑，高撑孤髻山之足。", 
            "浓翠霏霏衣袖中，排空御气如飞蓬。", 
            "路人惊我白云出，老夫适谒浮丘公。"
        ], 
        "title": "莲花峰", 
        "type": "古风", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "蓬莱阁外海作山，文殊院下山为海。", 
            "神物由来不易逢，天为吾徒浇块磊。", 
            "白云一片涌空蒙，眼底千峰皆杳霭。", 
            "只疑天一生水开穷荒，江汉朝宗此间汇。", 
            "鳌身一抹映天黑，鲸波万里连渤澥。", 
            "天都直可作员峤，莲蕊莲花馀蓓蕾。", 
            "须臾长风吹散碧琉璃，浟湙茫洋竟何在？", 
            "仙人游戏太神奇，我欲直上高空问真宰。"
        ], 
        "title": "文殊院观铺海歌", 
        "type": "古风", 
        "yun": null
    }, 
    {
        "author": "曹贞吉", 
        "era": "清", 
        "subtype": "七言律诗", 
        "text": [
            "使者乘秋泛画桡，重来不觉斗回杓。", 
            "花明故国初啼鸟，人渡空江欲暮潮。", 
            "万里山川供笔札，一天风雨过金焦。", 
            "孤帆摇曳垂杨里，知在芜城第几桥？"
        ], 
        "title": "花朝得家弟过江消息", 
        "type": "律诗", 
        "yun": "萧"
    }, 
    {
        "author": "曹贞吉", 
        "era": "清", 
        "subtype": "七言律诗", 
        "text": [
            "杯勺沧溟望里收，百年觞咏几登楼。", 
            "尊前忽觉来三岛，此外犹闻更九州。", 
            "断岸雨晴天倒影，海门风急气成秋。", 
            "摇摇坤轴浑难定，曾否金鳌背尚浮？"
        ], 
        "title": "登望海楼", 
        "type": "律诗", 
        "yun": "尤"
    }, 
    {
        "author": "曹贞秀", 
        "era": "清", 
        "subtype": "七言律诗", 
        "text": [
            "几年消息渺天涯，不道秦箫换鲁髽。", 
            "黄鹄浩歌传白雪，紫鸾孤舞烂红霞。", 
            "湘筠有泪多成节，古柏留春不在花。", 
            "千里裁诗寄珍重，相思聊当折疏麻。"
        ], 
        "title": "从妹琼娟未婚守志励节甚高寄示言志并见怀之作答之", 
        "type": "律诗", 
        "yun": "麻"
    }, 
    {
        "author": "曹贞秀", 
        "era": "清", 
        "subtype": "七言律诗", 
        "text": [
            "报秋梧叶卷窗前，岁月他乡不计年。", 
            "冰簟寒生新雨后，玉砧声急晚凉天。", 
            "蝉嘶疏柳轻烟外，雁度西风落照边。", 
            "几度望归归未得，还将归信卜金钱。"
        ], 
        "title": "秋日偶成", 
        "type": "律诗", 
        "yun": "先"
    }, 
    {
        "author": "曹寿铭", 
        "era": "清", 
        "subtype": "五言排律", 
        "text": [
            "促坐忘深宵，言归理孤榜。", 
            "戌鼓水西门，簖火烟中港。", 
            "夹舷瑟沙芦，风柯答寒响。", 
            "回睇所来径，缺月堕林莽。", 
            "归卧北郭庐，清梦谢尘鞅。", 
            "邻钟时一鸣，旋促初暾上。"
        ], 
        "title": "偕眉叔访李㤅伯民部四鼓出北郭宿缦雅堂 其三", 
        "type": "排律", 
        "yun": null
    }, 
    {
        "author": "曹寿铭", 
        "era": "清", 
        "subtype": "五言律诗", 
        "text": [
            "晚理东皋楫，言寻北郭庐。", 
            "林昏霜气聚，江静月轮孤。", 
            "山势临流险，村容带树枯。", 
            "衡门知不远，隔水市镫疏。"
        ], 
        "title": "丹夜舟中即景同眉叔", 
        "type": "律诗", 
        "yun": null
    }, 
    {
        "author": "曹寿铭", 
        "era": "清", 
        "subtype": "七言律诗", 
        "text": [
            "宝林初地接蓬莱，于越何年异境开。", 
            "孤屿烟云浮海出，诸天风雨挟山来。", 
            "城阴屈曲衔镫塔，树色清凉护讲台。", 
            "莫问前朝朱相国，断垣遗碣锁苍苔。"
        ], 
        "title": "东武山", 
        "type": "律诗", 
        "yun": "灰"
    }, 
    {
        "author": "曹寿铭", 
        "era": "清", 
        "subtype": "七言律诗", 
        "text": [
            "晓日扶桑壮节旄，使臣修贡出词曹。", 
            "殿班柳拂银蘤佩，海泊霜明赤冶刀。", 
            "重译文章通上国，八荒珠玉会神皋。", 
            "汉家月色春申浦，万里沧波去梦劳。"
        ], 
        "title": "赠日本使者仓松敖", 
        "type": "律诗", 
        "yun": "豪"
    }, 
    {
        "author": "曹寿铭", 
        "era": "清", 
        "subtype": "七言律诗", 
        "text": [
            "绝磴苍茫俯碧浔，烟萝寂寞此登临。", 
            "已餐石气清诗骨，欲就禅花证佛心。", 
            "隔岸云山无鹤导，满湖风雨作龙吟。", 
            "归舟怅望江头路，杳杳疏钟度水深。"
        ], 
        "title": "任秋田明经读书祇园庵柯岩之游拟枉道过访骤雨不果诗以寄怀", 
        "type": "律诗", 
        "yun": "侵"
    }, 
    {
        "author": "曹寿铭", 
        "era": "清", 
        "subtype": "七言律诗", 
        "text": [
            "荆门九派水如烟，此去关河落木天。", 
            "春苑莺花京国梦，秋风鸦点洞庭船。", 
            "酒边供奉怀人句，客里冯唐未老年。", 
            "大好青山无计住，办餐知少画叉钱。"
        ], 
        "title": "送㤅伯之楚应学使张公之聘 其一", 
        "type": "律诗", 
        "yun": "先"
    }, 
    {
        "author": "曹寿铭", 
        "era": "清", 
        "subtype": "七言律诗", 
        "text": [
            "北固金陵指掌看，吴山遥接楚云端。", 
            "大江潮落孤帆急，幕府秋深万马寒。", 
            "南国文章收杞梓，美人《骚》怨问椒兰。", 
            "何当重献《明光赋》，回首觚棱夜倚阑。"
        ], 
        "title": "送㤅伯之楚应学使张公之聘 其二", 
        "type": "律诗", 
        "yun": "寒"
    }, 
    {
        "author": "曹应谷", 
        "era": "清", 
        "subtype": "五言律诗", 
        "text": [
            "湖海平生志，蹉跎二十年。", 
            "神鲲秋试水，雄剑夜摩天。", 
            "少达真非福，奇穷乃益坚。", 
            "健儿莫相笑，老将半幽燕。"
        ], 
        "title": "放言", 
        "type": "律诗", 
        "yun": "先"
    }, 
    {
        "author": "曹应枢", 
        "era": "清", 
        "subtype": "七言律诗", 
        "text": [
            "笙歌晨夕听吴趋，湖海元龙气未除。", 
            "文簟风生秋说剑，高斋烛烬夜投壶。", 
            "吟情浙水涛飞雪，归梦苕溪月满湖。", 
            "吾欲相从琴啸侣，不知曾许入林无。"
        ], 
        "title": "吴山寓舍柬端木鹤田先生", 
        "type": "律诗", 
        "yun": null
    }, 
    {
        "author": "曹应枢", 
        "era": "清", 
        "subtype": "七言律诗", 
        "text": [
            "临流不尽古今情，眼底金焦画未成。", 
            "南北中分谁设险，英雄百战半留名。", 
            "残钟月落瓜州渡，暮柝风高铁瓮城。", 
            "酾酒舵楼歌一阕，鱼龙惊起夜潮生。"
        ], 
        "title": "渡扬子江", 
        "type": "律诗", 
        "yun": "庚"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "石骨嶙峋惊拔地。", 
            "千尺藤萝，盘壁蛟龙势。", 
            "茅屋半间风打碎。", 
            "个中应有幽人睡。", 
            "门外片尘飞不起。", 
            "嫩绿新蒲，杳霭江湖意。", 
            "倘许移家来画里。", 
            "一廛请隶无怀氏。"
        ], 
        "title": "蝶恋花 题龚半千画", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "笔带烟霞人晋魏。", 
            "拓得滕王，海眼图中意。", 
            "惆怅东风吹不起。", 
            "翩翩只在生绡里。", 
            "夜雨搅林花瓣碎。", 
            "觅蕊为粮，还抱花须睡。", 
            "春色满园拖粉翅。", 
            "不知梦见庄周未。"
        ], 
        "title": "蝶恋花 题王宓草画蝶", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "解识浊醪多妙理。", 
            "八尺琉璃，引入甜乡里。", 
            "酒重灯昏慵不起。", 
            "梦回巳是三千里。", 
            "残月几棂斜界纸。", 
            "天色空青，银汉光垂地。", 
            "苔涩流萤飞且止。", 
            "穿帘好趁荷风细。"
        ], 
        "title": "蝶恋花 夏夜酒醒口占", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "凉月娟娟流影细。", 
            "道是秋花，却带春花字。", 
            "何限嫣红思妇泪。", 
            "玉壶乱滴珍珠碎。", 
            "篱畔几枝才放蕊。", 
            "任是春花，不比秋花媚。", 
            "簪向个人倭鬌髻。", 
            "晚霞一点明于洗。"
        ], 
        "title": "蝶恋花 修来席上咏秋海棠", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "燕市秋来风色改。", 
            "山围碧玉清凉界。", 
            "屈指津门多紫蟹。", 
            "街头卖。", 
            "天生左手持螯在。", 
            "不信浊醪浇磊块。", 
            "醉乡更比人间隘。", 
            "月落屋梁憎老态。", 
            "浑无赖。", 
            "虫声四壁愁如海。"
        ], 
        "title": "渔家傲 秋感", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "缥缈云中赤彘子。", 
            "求仙远隔蓬莱水。", 
            "巨枣安期曾饷未。", 
            "真奇事。", 
            "马肝一片文成死。", 
            "天下神仙皆妄耳。", 
            "茂陵石马秋风里。", 
            "金碗玉鱼纷出市。", 
            "浑无味。", 
            "如铅早下铜人泪。"
        ], 
        "title": "渔家傲 读汉史", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "塞云横，关月远。", 
            "帘外霜浓，寒重呵金剪。", 
            "手擗绿橙香雾溅。", 
            "绣被兜罗，只许猧儿伴。", 
            "参旗斜，银汉浅。", 
            "好梦依稀，又被风吹断。", 
            "离思乍随清漏满。", 
            "倦眼窥窗，蝉影垂垂乱。"
        ], 
        "title": "苏幕遮 冬闺", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "六月南窗无暑气。", 
            "几点流萤，偏照青苔地。", 
            "摇曳惯乘丝雨细。", 
            "翩然起。", 
            "随风又到帘栊里。", 
            "纨扇扑来纷欲避。", 
            "似灭还明，惊入莲花蕊。", 
            "露冷昔耶鸳瓦腻。", 
            "依稀是。", 
            "摩诃池畔凉如此。"
        ], 
        "title": "添字渔家傲 六月", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "急雨携将秋色至。", 
            "门掩西风，早是愁滋味。", 
            "漠漠湿云千树里。", 
            "偏垂地。", 
            "晚山一点烟螺髻。", 
            "茉莉宵凉还放蕊。", 
            "穿瓦萤飞，隐壁虫声细。", 
            "归梦乱如春絮起。", 
            "书空寄。", 
            "迢迢银汉人千里。"
        ], 
        "title": "添字渔家傲 初秋乡思", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "一树木兰花影大。", 
            "露湿铜铺，不闭葳蕤锁。", 
            "半夜出来惊欲躲。", 
            "君王过。", 
            "澄心堂侧藏灯火。", 
            "响屧回廊知未可。", 
            "似水香阶，那受青苔涴。", 
            "半晌偎人魂乍妥。", 
            "娇无那。", 
            "匆匆难唱家山破。"
        ], 
        "title": "添字渔家傲 赋得手提金缕鞋", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "数行界破青天色。", 
            "似一幅、荆关笔。", 
            "枫叶芦花秋瑟瑟。", 
            "问君何事，书空难尽，影落潇湘碧。", 
            "人间多少伤心客。", 
            "欲寄离愁那能得。", 
            "折势分明成乙乙。", 
            "无端风雨，横斜催乱，几阵烟云黑。"
        ], 
        "title": "青玉案 雁字", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "千门霁色日曈昽。", 
            "暖融融。", 
            "似春浓。", 
            "只少桃花、扇底一襟风。", 
            "忽忆平原浅草地，追狡兔，控雕弓。", 
            "呼鹰直上最高峰。", 
            "气如虹。", 
            "马如龙。", 
            "遥望一天、毛血洒晴空。", 
            "罢猎归来何处去，残雪路，灞陵东。"
        ], 
        "title": "江城子 冬日偶兴", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "贫家今日聚多钱。", 
            "是荷钱。", 
            "是苔钱。", 
            "怪底三春、常费买花钱。", 
            "乱撒东风浑欲尽，留不住，似榆钱。", 
            "纷纷人世竞青钱。", 
            "拔钉钱。", 
            "捋须钱。", 
            "绝胜嗷嗷、九府一文钱。", 
            "昨夜邻家喧社鼓，频吹落，纸黄钱。"
        ], 
        "title": "江城子 戏作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "明河低转恰西东。", 
            "良夜方中。", 
            "鹊桥欲驾飙轮起，盼双星、辗转愁侬。", 
            "只恐金支翠节，难胜鬓雾鬟风。", 
            "楼头乞巧定谁工。", 
            "女伴匆匆。", 
            "露华如水天如洗，最凄凉、银井高桐。", 
            "月照纱橱无那，黄姑梦里相逢。"
        ], 
        "title": "风入松 七夕戏作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "草软沙平何处路，郭外即天涯。", 
            "板桥流水伤心地，带夕阳、点点明霞。", 
            "歌哭声中，纸钱灰里，知是谁家。", 
            "参差油壁香车。", 
            "燕尾隔窗纱。", 
            "归来三盏两盏淡酒，黄昏鸦乱风斜。", 
            "只有短檠如旧，依依为照寒花。"
        ], 
        "title": "越溪春 郭外用宋人韵", 
        "type": "词", 
        "yun": "麻"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "寒芜极目连三楚。", 
            "雁阵惊相语。", 
            "一声长笛出高楼，渺渺断云天暮。", 
            "江深月黑，霜寒人静，独自衔芦去。", 
            "遥峰恰是衡阳数。", 
            "寂寞潇湘雨。", 
            "无端孤客最先闻，嘹呖乱帆南浦。", 
            "只影横空，相逢何处，红蓼洲边路。"
        ], 
        "title": "御街行 和阮亭赠雁", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "浦风回，村路远。", 
            "画楫弄还倦。", 
            "闲唼浮萍，乳鸭两三点。", 
            "任他次第呼名，竹弓休射，怕惊起、睡鸳波面。", 
            "绣裙茜。", 
            "忽地蘸水空明，花影碎凌乱。", 
            "犹带残霞，混入也难辨。", 
            "笑携女伴归来，满身荷露，浑疑是、巫山行遍。"
        ], 
        "title": "祝英台近 赋得更脱红裙裹鸭儿", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "玉珑松，冰纤软。", 
            "扑面柳花乱。", 
            "满目琳琅，疑向画中看。", 
            "非关青女初来，天风微送，任月地、云阶都遍。", 
            "莫吹散。", 
            "掩映三尺瑶华，弄影倍轻倩。", 
            "片片空蒙，银海也生眩。", 
            "谁搏圆璧方圭，零珠断粉，是碧落、天孙偷剪。"
        ], 
        "title": "祝英台近 木稼", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "碧幢翠盖舞风轻。", 
            "照水两亭亭。", 
            "金塘好暖鸳鸯睡，孤飞下、宿鹭还惊。", 
            "汉殿双栖，江东并嫁，一样晓妆明。", 
            "更疑人傍楚皋行。", 
            "解佩悄无声。", 
            "红衣对拂光凌乱，平分取、玉露金茎。", 
            "臂是同弯，心怜共苦，丝引暗愁生。"
        ], 
        "title": "一丛花 并蒂莲", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "当年快作春灯聚。", 
            "曾踏遍、砖街雨。", 
            "帝子高台，将军法曲，弹指旧游如雾。", 
            "见说乌衣俦侣。", 
            "未消磨、平生豪举。", 
            "脆管哀丝频度。", 
            "入新声、香奁词赋。", 
            "午桥鱼鸟，平泉树石，都是泥人情处。", 
            "待跨个、青驴归去。", 
            "与君上、云门山路。"
        ], 
        "title": "柳初新 寄怀高舜木", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "风欲静，冻交加。", 
            "冰啮霜痕阁岸斜。", 
            "流水无声波不起，冷烟微月写轻霞。"
        ], 
        "title": "捣练子 其一 乙亥冬暮晓行", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "人正倦，昼偏长。", 
            "梦醒微闻绣阁香。", 
            "花径寻芳谁是伴，金衣公子雪衣娘。"
        ], 
        "title": "捣练子 其二 春思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "江北路，廨东头。", 
            "白帢青骡绊客愁。", 
            "梧雨滴残蛩语咽，他乡明日是中秋。"
        ], 
        "title": "捣练子 其三 庐州光华寺旅怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "侍儿新沐避芳丛。", 
            "整理簪花笑语工。", 
            "为爱新晴垂柳浓，挂帘栊，风搅山茶满地红。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "真旷远，空碧卷帘收。", 
            "为道岸高知是屋，如逢水涨便疑舟。", 
            "身世可沉浮。"
        ], 
        "title": "望江南 其一 题疑舫", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "初夏好，门外嫩凉吹。", 
            "笋点斑痕抽玳瑁，水添绿晕涨玻璃。", 
            "新结竹边篱。"
        ], 
        "title": "望江南 其二 戊寅初夏", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "金陵好，艳集记前朝。", 
            "桃叶清尊银甲闹，雨花都讲柘衫娇。", 
            "春在木兰桡。"
        ], 
        "title": "纪游五首 其一", 
        "type": "词", 
        "yun": "萧"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "芜城好，魄动舞衫中。", 
            "翠黛波心商舶晓，红灯店口市桥风。", 
            "小杜醉楼东。"
        ], 
        "title": "纪游五首 其二", 
        "type": "词", 
        "yun": "东"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "西湖好，镇日冶游天。", 
            "青雀暮还菱作镜，紫骝春竞柳飞绵。", 
            "莺语画帘前。"
        ], 
        "title": "纪游五首 其三", 
        "type": "词", 
        "yun": "先"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "山塘好，匙雪虎丘茶。", 
            "近水雕梁频坐燕，护晴油幕巧分花。", 
            "涤器丽人家。"
        ], 
        "title": "纪游五首 其四", 
        "type": "词", 
        "yun": "麻"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "兰亭好，箫鼓越中行。", 
            "石马古苔南镇庙，卧龙新柳夏王城。", 
            "流水十分清。"
        ], 
        "title": "纪游五首 其五", 
        "type": "词", 
        "yun": "庚"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "芳蕨桃花江渚，管领渔蓑归去。", 
            "唱起竹枝词，独自轻移柔橹。", 
            "深处，深处，添得半篙春雨。"
        ], 
        "title": "如梦令 其一 江村", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "溪畔蘋花开小，墙角低垂红枣。", 
            "深夜卷西风，床下莎鸡来早。", 
            "倾倒，倾倒。", 
            "秋社新醅正好。"
        ], 
        "title": "如梦令 其二 初寒即事", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "溪边芦，水边梧。", 
            "我唱新诗兴未孤，锦囊随小奴。", 
            "樽常枯，偈常逋。", 
            "旧识僧徒和酒徒，年来多半疏。"
        ], 
        "title": "长相思 其一 寄迹荒坞一月感而有作", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "朝来晴，晚来晴。", 
            "罩屋桑阴分外清，短檐鸠妇声。", 
            "云须耕，雨须耕。", 
            "新织蓑衣掩骭轻，竹枝歌太平。"
        ], 
        "title": "长相思 其二 荻溪农家", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "寒潮生，暮潮平。", 
            "绿柳朱栏绣户明，有人花下行。", 
            "晨调笙，夜调筝。", 
            "博得风流队里名，唯留年少情。"
        ], 
        "title": "长相思 其三 有怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "日暮画船微雨，图取春阴缕缕。", 
            "烟气散江湄，柳痕垂。", 
            "一笔远村如抹，望去胭脂欲泼。", 
            "屋角有桃花，是谁家？"
        ], 
        "title": "昭君怨 巳卯二月同斯羽兄弟招集舟中观演家剧，魏子一于雨中为余图扇，因调小词题其上", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "早春数遍庭梅，雪中开。", 
            "果是深深院宇，印莓苔。", 
            "无个事，牵愁思，尽悠哉。", 
            "百舌惊人不管，枕边催。"
        ], 
        "title": "相见欢 其一 春晓", 
        "type": "词", 
        "yun": "灰"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "水痕新涨苔矶，杏花飞。", 
            "江岸蒲芽如箭，鲚鱼肥。", 
            "蝇头利，争无已，昨元非。", 
            "只有子归明白，唤人归。"
        ], 
        "title": "相见欢 其二 江村", 
        "type": "词", 
        "yun": "微"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "花开别后枝，草满来时路。", 
            "白藕五更风，红豆三更雨。", 
            "歌喉月互沉，舞影云同去。", 
            "留只为人留，住肯随君住。"
        ], 
        "title": "生查子 其一 和澹心", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "柳枝离别多，杜牧风流在。", 
            "薄幸不成怜，休挽荷花戴。", 
            "灯前印口脂，镜里留眉黛。", 
            "愁绪问如何，雨滴蕉心碎。"
        ], 
        "title": "生查子 其二 别思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "乐事贫家竟不贪，疏雨斜风过城南。", 
            "单纱消受嫩凉甘。", 
            "宿砚频催童子涤，好花颁与侍儿簪。", 
            "暗将私语赌宜男。"
        ], 
        "title": "浣溪沙  晓起", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "淡烟浓水，正值江南秋美。", 
            "力田嘉，小巷晴收秫，山厨晚煮瓜。", 
            "鹅黄家酝酒，猩赤手栽花。", 
            "一雨重阳近，觉寒些。"
        ], 
        "title": "女冠子 其一 秋日述怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "吴船来往，爱听画眉停桨。", 
            "冷红飞，石丑犹称丈，花娇却字妃。", 
            "伫看千药绽，空忆四腮肥。", 
            "松鼠檐前落，已忘机。"
        ], 
        "title": "女冠子 其二 山房寒思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "长昼方炎，画梁归喘寻泥燕。", 
            "桔槔声断，露稻幽香遍。", 
            "倚树当风，欲比闲云倦。", 
            "苹花院，小池波浅。", 
            "绿上窗纱半。"
        ], 
        "title": "点绛唇 其一 丙子夏日村墅", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "苦是春阴，桃花半落江村暮。", 
            "垂杨千树，缥缈渔船渡。", 
            "青满田畴，难认牛羊路。", 
            "溪边步，野鸥飞去，只爱无人处。"
        ], 
        "title": "点绛唇 其二 江村", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "记得黄昏，眉梢微见红潮印。", 
            "夜深低问，酿作分离恨。", 
            "翻悔当初，合了鸳鸯枕。", 
            "嗟孤另，欲通佳讯，人远天涯近。"
        ], 
        "title": "点绛唇 其三 感旧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "莲褪红衣，回塘雨盖藏鸂鶒。", 
            "柳丝嫌直，故倩莺来织。", 
            "蒲戟青稠，点缀清溪色。", 
            "方池黑，细鱼吞墨，道士鹅难得。"
        ], 
        "title": "点绛唇 其四 遣夏东除庵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "禾黍风清，乱山高下供凭吊。", 
            "龙吟虎啸，绛灌由屠豹。", 
            "转眼兴亡，陵阙余残烧，谁能料，汉家遗庙，明月依然照。"
        ], 
        "title": "点绛唇 其五 沛上怀古", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "沙暖蒲香，凤池涨绿晴波皱。", 
            "搓黄御柳，三月春方透。", 
            "小径闲吟，碧鲜生鸳甃。", 
            "消晴昼，雨丝拖逗，似补梨花瘦。"
        ], 
        "title": "点绛唇 其六 陆舫春思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "衰草重冈，雁灯吹灭诸陵火。", 
            "谁家菊朵，开近扶风左。", 
            "无限悲秋，难觅江淮舵。", 
            "耽枯坐，闲门深锁，红叶堆中我。"
        ], 
        "title": "点绛唇 其七 秋暮旅怀柬翼苍", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "幔卷同云，平皋木介霜威肃。", 
            "柳条吹秃，犹映晴淮绿。", 
            "道德微言，为目宁为腹，堪三复，他年空谷，活火煨黄独。"
        ], 
        "title": "点绛唇 其八 旅晓柬汉思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "夜阑香汗罗衫薄，凉生枕簟人儿觉。", 
            "欲去且迟迟，流连三伏时。", 
            "妾家何处住，白庙西原路。", 
            "乡漫说温柔，此乡应可游。"
        ], 
        "title": "菩萨蛮  有赠", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "谢客微躯不愿劳，病余觉减酒狂豪。", 
            "花间行碍◇◇高。", 
            "个个蔓牵黄荔子，垂垂架挂紫蒲萄。", 
            "晓盛芳露和兰膏。"
        ], 
        "title": "浣溪沙 秋日园居二调 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "消夏如忘伏日高，藤床一枕暑能逃。", 
            "起呼童子候茶涛。", 
            "书有蠹巢思曝卷，笺遣蝇墨阻挥毫。", 
            "编来团扇鹤遗毛。"
        ], 
        "title": "浣溪沙 秋日园居二调 其二", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "愁剧暂成眠，有梦轻如絮。", 
            "醒后犹期会面难，何况天涯路。", 
            "相见不禁欢，醒却无寻处。", 
            "但愿年年在梦中，一世和郎住。"
        ], 
        "title": "卜算子  忆梦", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "荔子红绫窄称身，轻笼淡墨舞衫新。", 
            "回眸检点著芳尘。", 
            "黄雀夜飞归玉辇，紫骝日暖闹朱轮。", 
            "青楼梳掠惹游人。"
        ], 
        "title": "浣溪沙 其一 春", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "八尺须龙一尺绡，初离凉枕印红潮。", 
            "自然香腻洗难消。", 
            "玳瑁帘垂留紫燕，珊瑚架倒戏金猫。", 
            "藕丝香里送鸾箫。"
        ], 
        "title": "浣溪沙 其二 夏", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "玉盌低斟酒力微，风前团扇未停挥。", 
            "砧敲红泪落征衣。", 
            "愁见月高褰绣箔，起乘人静弄金徽，鸳鸯幔冷一萤飞。"
        ], 
        "title": "浣溪沙 其三 秋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "翠被难温夜似年，珠帘轻卷雾如烟。", 
            "寒鸦啼到画梁边。", 
            "鹦鹉怯风攒绿羽，金猊贮火熨红毡。", 
            "秦筝冻断十三弦。"
        ], 
        "title": "浣溪沙 其四 冬", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "棘刺杉针墓外田，鸭头匀绿泻堂前。", 
            "山僧拥衲只高眠。", 
            "粉堞影深垂柳畔，石桥路仄野凫边。", 
            "斜阳踏破草芊芊。"
        ], 
        "title": "浣溪沙 其五 过灵塔庵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "绿遍汀蒲浅浪交，波摇新柳散晴郊。", 
            "幽人携屐叩蓬茅。", 
            "蛙骇早雷开蛰户，鹊占太岁启春巢。", 
            "归来斜日过花梢。"
        ], 
        "title": "浣溪沙 其六 出郭", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "朱槛移灯拾翠钿，碧纱窗里簟纹圆，薄寒微觉枕痕边。", 
            "鸂鶒帐开调凤髓，鹧鸪曲就拨鹍弦，银筝撩我不曾眠。"
        ], 
        "title": "浣溪沙 其七 闺情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "宫柳迎风剪绿齐，隗台春压杏花低。", 
            "谁家小袜印香泥。", 
            "玉勒连钱盘辇路，毳裘油壁驻金堤，旧陵芳草杜鹃啼。"
        ], 
        "title": "浣溪沙 其八 燕邸清明", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "雪急清砧紧树红，昼垂银蒜雨濛濛。", 
            "洞箫吹倚画楼空。", 
            "丹凤城高乌叫月，白龙堆冷马嘶风。", 
            "边愁都在暮笳中。"
        ], 
        "title": "浣溪沙 其九 感秋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "赵国寒烟绕鹿车，晓星晴挂柳梢斜。", 
            "丛台何处问繁华。", 
            "公子毬场争蹴鞠，佳人绣阁斗琵琶。", 
            "祗余秋草没黄沙。"
        ], 
        "title": "浣溪沙 其十 邯郸道中", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "晓露生妍黑丑花，乱虫鸣轧木棉斜。", 
            "棠梨霜叶赤如砂。", 
            "真似客归遗燕垒，尽容人占是鸥沙。", 
            "柴门中有故侯家。"
        ], 
        "title": "浣溪沙 其十一 晚秋漫兴", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "多情种，别后泪痕潮涌。", 
            "绮户海棠春雨重。", 
            "芳心愁自捧。", 
            "花也和人争宠，肠断锦衾孤拥。", 
            "小字红笺谁与送，相思看笔冢。"
        ], 
        "title": "谒金门  写别", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "晓风吹破流苏暖，花满香奁。", 
            "蝶满湘帘。", 
            "拾起残红玉笋尖。", 
            "未梳蝉鬓如云压，膏沐微沾。", 
            "宫粉轻拈。", 
            "十样新眉懒去添。"
        ], 
        "title": "丑奴儿令 其一 晓妆", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "远山染黛帘初卷，新月微笼，薄雾轻笼。", 
            "只许巫山入梦中。", 
            "晓妆惆怅无人见，杏样衫好，茜样鞋红。", 
            "半臂殷勤护守宫。"
        ], 
        "title": "丑奴儿令 其二 闺思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "多情一向真痴绝，范蠡湖边，西子湖边。", 
            "两地相逢再世缘。", 
            "别时杯酒浇何处，夜合花前，芍药花前。", 
            "独自悲欢若个怜。"
        ], 
        "title": "丑奴儿令 其三 惜别", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "幽兰欲吐，移进阑干看愈妩。", 
            "散发当风，上有千寻绿荫浓。", 
            "纳凉池阁，林影波中鱼戏乐。", 
            "芳饵刚垂，一尺黄鱼上钓丝。"
        ], 
        "title": "减字木兰花 其一 夏日杂咏", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "垂垂紫楝，四月江心频点燕。", 
            "亭馆谁家，天棘抽条出屋斜。", 
            "轻舠不稳，移向伍塘风力紧。", 
            "晴日将西，黄犊江村水一犁。"
        ], 
        "title": "减字木兰花 其二 初夏放舟郭外", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "晚飘红雨，吹乱蔷薇啼杜宇。", 
            "绿树新阴，中有青楼惜别心。", 
            "湘帘半落，细听呢喃催绣箔。", 
            "心事谁传，传语鹦哥当锦笺。"
        ], 
        "title": "减字木兰花 其三 春暮", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "斯世少英雄，应笑成名竖子。", 
            "衰草夕阳弥望，吊金元遗垒。", 
            "霜桥孤月照空囊，枯树乱鸦起，旅馆芜菁低照，读数行残史。"
        ], 
        "title": "好事近 其一 送客北游", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "舴艋泛溪花，流水一湾堪泊。", 
            "古木撑云溜雨，似垂髯猿猱。", 
            "山中日尽已忘年，展卷代行乐。", 
            "短簿祠前归去，见紫薇花落。"
        ], 
        "title": "好事近 其二 夷门书屋（在虎丘铁花庵）", 
        "type": "词", 
        "yun": null
    }, 
    {
        "author": "曹尔埴", 
        "era": "清", 
        "subtype": null, 
        "text": [
            "去年折杨柳，还与君同陌。", 
            "今年折杨柳，关山千里隔。", 
            "思君不可见，攀条长叹息。", 
            "遥遥玉笛吹，总是伤行役。"
        ], 
        "title": "折杨柳", 
        "type": "古风", 
        "yun": null
    }, 
    {
        "author": "曹尔埏", 
        "era": "清", 
        "subtype": "五言排律", 
        "text": [
            "大雅久沈沦，老成俱寂寞。", 
            "当代仰哲人，此地宗伊洛。", 
            "弱冠扬骏声，幽奥穷坟索。", 
            "文藻丽班扬，风流迈李郭。", 
            "德辉固冲融，高怀复磅礴。", 
            "素履难具陈，古人恨不作。", 
            "岁晚慕隐沦，散发卧丘壑。", 
            "变化叹犹龙，腾骞迅孤鹤。", 
            "讵意动华时，未遂颍箕乐。", 
            "远谢苏门隈，燕蓟暂栖泊。", 
            "山水失主人，孤云将焉托。", 
            "遥望子云亭，松花自开落。"
        ], 
        "title": "苏门访孙夏峰先生不值", 
        "type": "排律", 
        "yun": "药"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "玉蕊离离，只飞琼可比。", 
            "添多少、晚窗清气。", 
            "风前小立，微嗅处、昵人娇意。", 
            "黄昏后、雨过新凉，金虫簪儿串起。", 
            "新妆倭鬌，纱橱旁、鸦鬟底。", 
            "窥斜月、花光流坠。", 
            "余香幽约，收来枕畔合子。", 
            "待明朝、淡抹远山相对。", 
            "碧天澄澄似水。"
        ], 
        "title": "爪茉莉 本意和蛟门用宗梅岑韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "云母堆成，并刀剪破滕王谱。", 
            "几双粉翅，化玉蕊、珑松千树。", 
            "行遍瑶台十二，还向孤峰住。", 
            "怕雪拥、断桥来路。", 
            "吟思苦。", 
            "便一夜、窗前忽到，在屋角、昏黄处。", 
            "浓香作阵，更莫引、蜂儿舞。", 
            "怊怅晓风吹乱，好梦参差去。", 
            "阑干曲、倩淡烟低护。"
        ], 
        "title": "簇水 玉蝶梅", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "绝远宾江路。", 
            "乱水轻舟频渡。", 
            "潇湘行欲尽、瘴云苦。", 
            "千树桄榔，月黑鹃啼处。", 
            "到日清秋好，蜑户鲛人，满城看笑舞。", 
            "椰子倾甘露。", 
            "照眼红蕉初吐。", 
            "推琴小拄笏、讼庭暮。", 
            "龙目香中，早暗送、年华去。", 
            "吟情应不减，问写就蛮笺，重寄昭王台否。"
        ], 
        "title": "喝马一枝花 送沈茶星之来宾任", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "影借氍毹，根连阡陌。", 
            "都无人惜。", 
            "翠盖红衣，佳名倩谁锡。", 
            "盈盈带露，刬袜过、茜裙留迹。", 
            "春碧。", 
            "行尽断芜，怕王孙岑寂。", 
            "斜阳弄赤。", 
            "山抹烟光，丁香也无色。", 
            "几番风信曾否。", 
            "记开日。", 
            "莫是云英潜化，满地乱琼狼籍。", 
            "惹牧童惊问，蜀锦甚时铺得。"
        ], 
        "title": "惜红衣 咏荷花紫草", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "满目凄其，又早是、亭皋叶下。", 
            "忆当日、披裘过此，六花飞洒。", 
            "秋水一湾波写雁，青烟几点星分野。", 
            "问长驱、下泽尔何人，悠悠者。", 
            "荒林畔，寒鸦话。", 
            "老柳上，渔罾挂。", 
            "更浓烟衰草，迷离堪画。", 
            "客路惊看沙似雪，奚奴惯使车如马。", 
            "向玉河、冰底听流澌，归来也。"
        ], 
        "title": "满江红 德水道中", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "满目苍然，似嶰谷、琅玕千尺。", 
            "想落笔、公孙舞剑，张颠濡墨。", 
            "潇洒青天鸾凤下，动摇雷雨蛟龙黑。", 
            "掩柴门、清话尔何人，情金石。", 
            "草阁外，江流积。", 
            "小艇上，孤蓬窄。", 
            "喜青樽可共，闲愁如涤。", 
            "风起窗前闻解箨，月明林下堪容屐。", 
            "忆当年、幽事几人同，山阳笛。"
        ], 
        "title": "满江红 题吴远度竹村情话图", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "落照苍然，空掩映、荒台数尺。", 
            "忆当日、君臣之际，悲哉昌国。", 
            "七十二城如解箨，功成翻削英雄色。", 
            "读先生、一纸报燕书，为沾臆。", 
            "碣石畔，风萧瑟。", 
            "即墨下，牛腾掷。", 
            "笑安平奇计，儿童能识。", 
            "骑劫庸才何足道，可怜战血凝深碧。", 
            "问千金、马骨倩谁埋，邯郸陌。"
        ], 
        "title": "满江红 金台怀古", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "何物琅玕，偏爱傍、子猷书屋。", 
            "微雨后、月痕低照，亭亭新沐。", 
            "洛女凌波鸣杂佩，湘人鼓瑟敲寒玉。", 
            "早风雷、一夜起龙孙，森然绿。", 
            "何处是，秦川曲。", 
            "休更觅，筼筜谷。", 
            "只闲庭半亩，差堪医俗。", 
            "振箨未随秋寂寞，窥帘似共人幽独。", 
            "待他年、玉版好同参，宁为腹。"
        ], 
        "title": "满江红 题阮亭寓竹", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "雁齿红桥，听桥下、怒涛如箭。", 
            "作襟带、长安日近，雪消波暖。", 
            "纳纳津门潮水合，茫茫句注奔流远。", 
            "变桑田、一派古今愁，难消遣。", 
            "千尺堰，秋风卷。", 
            "千家哭，秋云暗。", 
            "任歌残瓠子，阳侯骄蹇。", 
            "梦里常惊龙气冷，眼前复见蛟宫浅。", 
            "倚危栏、尘土上须眉，王程缓。"
        ], 
        "title": "满江红 过滹沱", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "遗庙江东，旧日是、紫髯天下。", 
            "英魂在、灵风梦雨，卷旗飘瓦。", 
            "师子雄才原足惜，孝廉妩媚还能霸。", 
            "笑周郎、帷幄虑偏长，忘中夏。", 
            "羞铜雀，东风借。", 
            "军衣白，艨艟驾。", 
            "彼孙刘之睦，姻盟何假。", 
            "自惜江山吴子国，于今父老新丰社。", 
            "听石头、战鼓似寒潮，空城打。"
        ], 
        "title": "满江红 和锡鬯吴大帝庙下作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "河鼓星高，绕莓墙、几点野花开了。", 
            "不近夕阳，横斜晓风吹老。", 
            "依稀过雨长天，谁脱下柴窑新稿。", 
            "杯小。", 
            "纵金盘、露浓承来些少。", 
            "耐肯伴红蓼。", 
            "只深描浅画，把秋容妆好。", 
            "偷剪碧霞疑倩，七襄人巧。", 
            "佳期约略填桥，望翠軿、欲来波渺。", 
            "更悄。", 
            "湿青苔、暗萤相照。"
        ], 
        "title": "惜秋华 牵牛花", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "元宵过也、看春色蘼芜，澹烟平楚。", 
            "湿云万缕。", 
            "又轻阴作晕，蜂儿乱舞。", 
            "一夜梅花，暗落西窗似雨。", 
            "飘摇去、试问逐风，归到何处。", 
            "灯事才几许。", 
            "记流水钿车，画桥争路。", 
            "兰房列俎。", 
            "叹蕣华易掷，鬓丝堆素。", 
            "拥断关山，知有离人独苦。", 
            "漫凭伫、听寒城、数声谯鼓。"
        ], 
        "title": "扫花游 用宋人韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "沈郎学圃，傍罨画溪边，点染千树。", 
            "十亩绿阴，接叶交柯怜汝。", 
            "藤梢橘刺森然，饱几载、江南烟雨。", 
            "垂垂熟，来禽过时，偷眼衔去。", 
            "青蓑箬笠容与，羡种杏条桑，经济如许。", 
            "春雪未老云卿，东湖暂结幽趣。", 
            "儿子上树生狙，早摘下、翠盘无数。", 
            "秋气冷，虫声断畦静否。"
        ], 
        "title": "露华 题沈凤于被园", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "细草摧霜，寒风败叶，楼头一雁初鸣。", 
            "偶来嘹呖，何事恰关卿。", 
            "惆怅沙平月落，衡阳路、几点峰青。", 
            "还堪忆，江枫渔火，只影傍人明。", 
            "伶俜。", 
            "山枕上，梦回酒醒，哀韵偏清。", 
            "更阶前蛩语，林外秋声。", 
            "同是一般憔悴，算只少、猿叫三更。", 
            "从今去，湘流曲折，莫近小窗横。"
        ], 
        "title": "满庭芳 闻雁", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "太华垂旒，黄河喷雪，咸秦百二重城。", 
            "危楼千尺，刁斗静无声。", 
            "落日红旗半卷，秋风急、牧马悲鸣。", 
            "闲凭吊，兴亡满眼，衰草汉诸陵。", 
            "泥丸封未得，渔阳鼙鼓，响入华清。", 
            "早平安烽火，不到西京。", 
            "自古王公设险，终难恃、带砺之形。", 
            "何年月，铲平斥堠，如掌看春耕。"
        ], 
        "title": "满庭芳 和人潼关", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "石马无声，饥乌作阵，白杨风急萧萧。", 
            "珠襦玉匣，曾此葬人豪。", 
            "河朔同盟藩镇，分带砺、只汝功高。", 
            "真乐事，锦囊三矢，意气快儿曹。", 
            "银刀。", 
            "新霸府，十年征战，兖郓之郊。", 
            "奈优伶日月，粉墨亲调。", 
            "惆怅诸陵寒食，青青草、麦饭谁浇。", 
            "丰碑卧，牛羊砺角，坏磴走山樵。"
        ], 
        "title": "满庭芳 和锡鬯李晋王墓作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "左手把欢伯，右手擘双螯。", 
            "淋漓酒浓衫重，一任发萧萧。", 
            "我自狂歌潦倒，醉看长安市上，若个插金貂。", 
            "邓禹莫相笑，阮籍正逍遥。", 
            "列蛾眉，调锦瑟，响云璈。", 
            "君侯应自，贵耳吾欲等鹪鹩。", 
            "腐鼠才堪一饱，仰视鹓雏曰吓，意气二虫骄。", 
            "安往非贫贱，三径问蓬蒿。"
        ], 
        "title": "水调歌头 大醉放言", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "落拓老兄弟，踪迹共沉浮。", 
            "匆匆神虎分袂，江海几经秋。", 
            "多少黄金横带，我辈青衫羸马，散荡足风流。", 
            "吾试与君语，富贵定难求。", 
            "鲁陂侧，锦秋岸，◆湖头。", 
            "溪山如画，烟波两两钓鱼舟。", 
            "辛苦斜风细雨，消受紫莼红蓼，冷淡尔为俦。", 
            "努力饮醇酒，身世问沙鸥。"
        ], 
        "title": "水调歌头 喜厚余至都率然有赠", 
        "type": "词", 
        "yun": "尤"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "玉局昔年客，秃鬓老仙翁。", 
            "思移林屋嘉树，饱啖洞庭红。", 
            "疑作亭名楚颂，眷此素荣绿叶，惨淡比青枫。", 
            "有志那能遂，遗迹大江东。", 
            "仿瞻子，怀古意，画图中。", 
            "雨蓑风笠，长镵白木苦匆匆。", 
            "且自耕云半亩，转眼霜林千颗，一笑对山童。", 
            "忘却生绡里，欲倩右军封。"
        ], 
        "title": "水调歌头 为龚节孙题种橘图", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "琴鹤渺然去，为政足风流。", 
            "何意凤漂鸾泊，百里借君侯。", 
            "三晋云山北向，咫尺二陵风雨，纳纳动离愁。", 
            "雪片大如手，匹马过芦沟。", 
            "门霜戟，人绣虎，笔银钩。", 
            "禹都吟眺，淋漓墨沈碧峰头。", 
            "试到野狐泉上，入望盐花似雾，天宝物华收。", 
            "欲问段干木，旧迹杳难求。"
        ], 
        "title": "水调歌头 送陈六谦之安邑任", 
        "type": "词", 
        "yun": "尤"
    }, 
    {
        "author": "曹尔垣", 
        "era": "清", 
        "subtype": null, 
        "text": [
            "金风秋气肃，霜林翳远道。", 
            "游子辞故乡，登途展遐眺。", 
            "寒烟横苍莽，积翠迷深窅。", 
            "扬帆千里去，云山一何杳。", 
            "江声日夜闻，清猿伤客抱。", 
            "抑郁念伊人，抗情寄物表。", 
            "俯仰今昔间，爰披江蓠草。", 
            "相思秋水清，相见春风杪。", 
            "同心蕙与兰，两地参与昴。", 
            "侧身云梦泽，离怀空缭绕。", 
            "申章托缱绻，意气良自宝。"
        ], 
        "title": "送林武宣之楚", 
        "type": "古风", 
        "yun": null
    }, 
    {
        "author": "曹尔垓", 
        "era": "清", 
        "subtype": "五言排律", 
        "text": [
            "杖策将登高，高冈隔烟雾。", 
            "风急塞雁哀，骤雨当窗度。", 
            "邀宾水上亭，披襟探毫素。", 
            "图成山吐云，绘出花垂露。", 
            "良辰足欢娱，肯为穷愁误。", 
            "作赋临清流，衔杯对高树。", 
            "红叶影苍茫，黄菊悲迟暮。", 
            "卷帘夜色昏，水田下白鹭。", 
            "未尽茱萸觞，客迷东郭路。", 
            "舟子遥相招，濯锦江头渡。"
        ], 
        "title": "己酉九日墨林小集", 
        "type": "排律", 
        "yun": "遇"
    }, 
    {
        "author": "曹兰荪", 
        "era": "清", 
        "subtype": "七言绝句", 
        "text": [
            "忆昔春光烂漫时，鹂梭燕剪影参差。", 
            "而今残照西风里，刺与秋虫挂网丝。"
        ], 
        "title": "咏衰柳", 
        "type": "绝句", 
        "yun": "支"
    }, 
    {
        "author": "曹文埴", 
        "era": "清", 
        "subtype": null, 
        "text": [
            "南人爱舟畏乘马，匪惟畏马兼畏车。", 
            "车轮触石声轣车彖，震耳奚啻晴雷驱。", 
            "不如一叶任掀簸，银涛雪浪冲江湖。", 
            "繄予北行四千里，今日舣棹登车初。", 
            "平生经历所未惯，童仆蹙缩吾洒如。", 
            "物情世态看烂熟，遭际随分足以娱。", 
            "红尘茫茫陆亦海，风波欲作何地无。", 
            "心空不涉分别想，九折之坂皆坦途。", 
            "试观舴艋日随海鸥泛，薄笨亦驾吴牛趋。", 
            "扣舷执靷各有适，燕歌越唱互答安有殊。"
        ], 
        "title": "张湾登车偶成", 
        "type": "古风", 
        "yun": null
    }, 
    {
        "author": "曹文埴", 
        "era": "清", 
        "subtype": null, 
        "text": [
            "神工不沿袭，生面开㟏岈。", 
            "弹子矶已险，狡狯斯有加。", 
            "巨石插江表，屹立凌云霞。", 
            "幻作倒垂势，弥望何槎丫。", 
            "蟠虬露首尾，渴虎张爪牙。", 
            "寒光偶一闪，凛凛悬镆铘。", 
            "猿猱所不及，半壁苍穹遮。", 
            "古洞复谁凿，黯淡临江涯。", 
            "冉冉蒸水气，幂轻烟斜。", 
            "或恐匿魍魉，亦虑藏虺蛇。", 
            "飞仙庶能度，风马云为车。", 
            "如何峙层构，中有山僧家。", 
            "仿佛普陀石，海上横孤槎。", 
            "快游试新险，打桨乘短艖。", 
            "飘忽到岩麓，曲磴通幽遐。", 
            "洞口已昏黑，欲入空嗟呀。", 
            "山僧解爱客，夹径燃烛花。", 
            "天光漏一线，西向穿窗纱。", 
            "楼阁半无地，支以枯木丫。", 
            "有槛不敢倚，侧足双手叉。", 
            "惊泷俯浩渺，石齿纷齿虘牙。", 
            "盘涡与旋沫，咫尺千拗洼。", 
            "蛟龙此窟宅，毋乃时攫拿。", 
            "正容戒僮仆，下视声勿哗。", 
            "须臾暮色起，津鼓闻三挝。", 
            "篙师理轻楫，荡漾归平沙。", 
            "隔江骋遥睇，波影殊清嘉。", 
            "佛镫照明灭，几点盘神鸦。"
        ], 
        "title": "观音岩", 
        "type": "古风", 
        "yun": "麻"
    }, 
    {
        "author": "曹文埴", 
        "era": "清", 
        "subtype": null, 
        "text": [
            "临池少习平原书，名山灵迹尊麻姑。", 
            "关河迢递不可到，蔡经故宅知有无。", 
            "今年西江奉使节，秋风一棹来仙都。", 
            "芙蓉万萼插天表，骋睇已觉襟怀舒。", 
            "傥令策杖踏烟月，快饮玉露餐云腴。", 
            "一双尘足苦缠缚，咫尺仍复千里如。", 
            "桥通三峡自矹硉，杉列七星犹盘纡。", 
            "清音往往下鸾鹤，闻有云马驱风车。", 
            "仙人讵必吝麟脯，俗子自欲沈泥涂。", 
            "酒帘竞署麻姑字，一瓮空向街头沽。"
        ], 
        "title": "望麻姑山", 
        "type": "古风", 
        "yun": null
    }, 
    {
        "author": "曹文埴", 
        "era": "清", 
        "subtype": null, 
        "text": [
            "讲梅山中仙，曾逐岫云出。", 
            "云归人未归，望之心纡郁。", 
            "邗沟足冶游，毋乃远亲膝。", 
            "驾彼青骢驰，何如黄犊叱。", 
            "吁嗟少年场，轻薄狎邪佚。", 
            "竹西吹琼箫，蜀冈挟瑶瑟。", 
            "座中歌舞欢，堂上甘旨缺。", 
            "往往朱门家，不及五亩室。"
        ], 
        "title": "题讲梅兄躬耕养亲图 其一", 
        "type": "古风", 
        "yun": null
    }, 
    {
        "author": "曹文埴", 
        "era": "清", 
        "subtype": null, 
        "text": [
            "春雨飞绿亩，春风生翠微。", 
            "密林匝浓阴，载及扶梨时。", 
            "胼胝事耕作，筋力遑云疲。", 
            "破晓荷锄去，薄暮驱牛归。", 
            "归来未停足，沽酒佐晚炊。", 
            "陶然得新酿，欢笑娱亲闱。", 
            "老人问田事，告以春水肥。", 
            "温颜顾之喜，一倾匏子卮。"
        ], 
        "title": "题讲梅兄躬耕养亲图 其二", 
        "type": "古风", 
        "yun": null
    }, 
    {
        "author": "曹文埴", 
        "era": "清", 
        "subtype": null, 
        "text": [
            "农人苦无田，未尽芟柞力。", 
            "我独胡为者，有田耕不得。", 
            "白日易驰西，红尘欲行北。", 
            "强饰游子颜，仰慰两亲色。", 
            "每闻布谷鸣，欹枕常恻恻。", 
            "抱此一寸心，恨无千里翼。", 
            "披图顾柳阴，连塍绿如织。", 
            "搔首几踟蹰，还君三太息。"
        ], 
        "title": "题讲梅兄躬耕养亲图 其三", 
        "type": "古风", 
        "yun": "职"
    }, 
    {
        "author": "曹文汉", 
        "era": "清", 
        "subtype": "七言律诗", 
        "text": [
            "洛伽古刹郁崔巍，极目东瀛水一杯。", 
            "天外峰峦鳌赑𤼟，云中金碧蜃楼台。", 
            "灵山自有蛟龙护，法地那容虎豹来。", 
            "底事海氛偏不靖，乘槎何处访蓬莱。"
        ], 
        "title": "题普陀寺壁用丁孝子鹤年韵 其一", 
        "type": "律诗", 
        "yun": "灰"
    }, 
    {
        "author": "曹文汉", 
        "era": "清", 
        "subtype": "七言律诗", 
        "text": [
            "独立盘陀思悄然，沧桑陵谷几推迁。", 
            "君能负骨归千里，我亦伤心到隔年。", 
            "龛赭潮回东极地，鲲鹏路接北溟天。", 
            "同来此处传高士，遗墨纱笼句欲仙。"
        ], 
        "title": "题普陀寺壁用丁孝子鹤年韵 其二", 
        "type": "律诗", 
        "yun": "先"
    }, 
    {
        "author": "曹凤仪", 
        "era": "清", 
        "subtype": "七言绝句", 
        "text": [
            "疑是飞来蝶作球，绿阴深处白云浮。", 
            "枝头遍挂团圆月，掩映疏窗影自幽。"
        ], 
        "title": "白绣球", 
        "type": "绝句", 
        "yun": "尤"
    }, 
    {
        "author": "曹元询", 
        "era": "清", 
        "subtype": "五言绝句", 
        "text": [
            "鸡鸣窗欲白，无计留君住。", 
            "纵使后当来，何如今不去。"
        ], 
        "title": "绝句", 
        "type": "绝句", 
        "yun": null
    }, 
    {
        "author": "曹允源", 
        "era": "清", 
        "subtype": "七言绝句", 
        "text": [
            "青山如黛水如油，三日阴霾一日收。", 
            "风色满林摇客思，万蝉声里过扁舟。"
        ], 
        "title": "舟发滁州", 
        "type": "绝句", 
        "yun": "尤"
    }, 
    {
        "author": "曹仁虎", 
        "era": "清", 
        "subtype": null, 
        "text": [
            "鸟目山边涧路长，登临重问耦耕堂。", 
            "休文旧宅荆扉掩，孝穆遗斋竹径荒。", 
            "名重空传归党籍，位高那许谢岩廓。", 
            "蘼芜往事成销歇，只有流泉送夕阳。"
        ], 
        "title": "寻拂水山庄", 
        "type": "古风", 
        "yun": null
    }, 
    {
        "author": "曹仁虎", 
        "era": "清", 
        "subtype": null, 
        "text": [
            "斜月入篷窗，梦回暗泉响。", 
            "深谈不成眠，遥夜得幽赏。", 
            "渔歌何处来，隐隐闻荡桨。", 
            "空林断雾横，野戍寒星朗。", 
            "清阴媚沦涟，远色迷滉瀁。", 
            "浮岚满前山，稍见朝旭上。", 
            "平生丘壑心，暂此息尘鞅。", 
            "微微水气凉，浩浩川涂广。", 
            "解缆随轻鸥，烟波共长往。"
        ], 
        "title": "舟宿惠山寺前晓起", 
        "type": "古风", 
        "yun": "养"
    }, 
    {
        "author": "曹仁虎", 
        "era": "清", 
        "subtype": null, 
        "text": [
            "溪回停兰桡，一径破苍霭。", 
            "层峰隐孤云，断涧流浅濑。", 
            "行行不辞劳，空翠落衣袂。", 
            "林昏夜烟微，路仄崖石碍。", 
            "回看径转幽，远瞩情逾快。", 
            "嵌空出招提，铃铎语天外。", 
            "萧条掩石门，寂历到香界。", 
            "客来息烦襟，散发对清籁。", 
            "凭高俯湖光，波涛势交会。", 
            "遥山七十二，罗列青如黛。", 
            "烟岚入空濛，朝暮各殊态。", 
            "缅惟馆娃人，事去逾千载。", 
            "香径寒流清，屟廊荒草废。", 
            "夕霏送残阳，峰巅变明晦。", 
            "萧萧闻松篁，隐隐动梵呗。", 
            "支筇随归樵，苍茫发长慨。"
        ], 
        "title": "登灵岩", 
        "type": "古风", 
        "yun": null
    }, 
    {
        "author": "曹大荣", 
        "era": "清", 
        "subtype": "七言绝句", 
        "text": [
            "淡日轻云欲暮天，长桥草色乱人烟。", 
            "游人不管春光老，来往禅房看杜鹃。"
        ], 
        "title": "过圆通庵题壁", 
        "type": "绝句", 
        "yun": "先"
    }, 
    {
        "author": "曹士鋐", 
        "era": "清", 
        "subtype": "七言绝句", 
        "text": [
            "丫头小女十三余，楚楚风姿画不如。", 
            "山似黛痕波似镜，把竿间钓子陵鱼。"
        ], 
        "title": "书所见", 
        "type": "绝句", 
        "yun": "鱼"
    }, 
    {
        "author": "曹士鋐", 
        "era": "清", 
        "subtype": "七言绝句", 
        "text": [
            "画个清宵立月图，思家我与少陵俱。", 
            "可将诗句先题好，寄到榕城写入无。"
        ], 
        "title": "寄九弟菊辰", 
        "type": "绝句", 
        "yun": "虞"
    }, 
    {
        "author": "曹士俊", 
        "era": "清", 
        "subtype": "五言律诗", 
        "text": [
            "地绝天门耸，山盘涧户开。", 
            "石衔残月落，树拥晓云回。", 
            "振策穿飞瀑，看碑拭古苔。", 
            "崔嵬伤陟彼，谁与酌金罍。"
        ], 
        "title": "晓行天门山", 
        "type": "律诗", 
        "yun": "灰"
    }, 
    {
        "author": "曹三才", 
        "era": "清", 
        "subtype": "七言绝句", 
        "text": [
            "纤月如钩挂碧空，秋声无数扑镫虫。", 
            "明知是火争投隙，多少趋炎世路中。"
        ], 
        "title": "夜坐有感", 
        "type": "绝句", 
        "yun": "东"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "春暮。", 
            "晓雾空濛，认作丝丝雨。", 
            "侍女醒扶头，钗坠惊鹦鹉。", 
            "百尺游丝轻举。", 
            "空罥住、梨花难吐，唤起朝朝枕边语，恨多情如许。"
        ], 
        "title": "甘草子  春情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "垂珠幕，罗裙怕引狂风恶。", 
            "狂风恶。", 
            "画楼深处，是谁轻薄。", 
            "帐儿偎倚星儿落。", 
            "莫惊犬吠金铃索。", 
            "金铃索。", 
            "饶他夜静，有人知觉。"
        ], 
        "title": "忆秦娥 其一 戏和", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "残霞没。", 
            "隃糜冻黑西风突。", 
            "西风突。", 
            "怪鸱悲啸，一天霜月。", 
            "衔杯慷慨冠冲发。", 
            "古今人物都消歇。", 
            "都消歇。", 
            "阴房鬼火，战场枯骨。"
        ], 
        "title": "忆秦娥 其二 冬感", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "东君恶。", 
            "好花未足风先落。", 
            "风先落。", 
            "啼猿两岸，峡云飘泊。", 
            "问天搔首天疑错。", 
            "无端玉树尘埋却。", 
            "尘埋却。", 
            "诸公皆在，斯人不作。"
        ], 
        "title": "忆秦娥 其三 伤逝", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "涧流传响聚沙红，海云城角浓。", 
            "征途肃肃绕寒风。", 
            "霜花催晓鸿。", 
            "枌树底，荻花东。", 
            "远村诗画中。", 
            "虎头老手辋川翁，知他同不同。"
        ], 
        "title": "阮郎归 寒村漫兴", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "眉痕频皱。", 
            "不似东风旧。", 
            "欺尽孤眠寒更透。", 
            "生得腰肢元瘦。", 
            "梨花静掩长门。", 
            "寻常过几黄昏。", 
            "魂向当初销尽，如何又说销魂。"
        ], 
        "title": "清平乐 其一 闺词", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "轻衫雪皎，稳称身材小。", 
            "隔水秋波频送巧，勾引相思难了。", 
            "柳枝插入杨枝，故人青眼修眉。", 
            "对面盈盈不语，浑疑暗忆当时。"
        ], 
        "title": "清平乐 其二 隔船却寄为澹心赋和韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "故人何处，居傍要离墓。", 
            "滕六剪花浓似絮。", 
            "练鹊巧穿林去。", 
            "翩翩鹤氅羊裘。", 
            "羡伊才子风流。", 
            "试种疏梅绕屋，暮年端傲封侯。"
        ], 
        "title": "清平乐 其三 答澹心", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "如练澄江东泻，舂锄舞雪蒙茸。", 
            "倚楼遥见迎潮燕，飞趁片帆风。", 
            "楚蜀烟波不断，齐梁佳丽都空。", 
            "山僧不识兴亡感，闲数落花红。"
        ], 
        "title": "锦堂春  清凉寺扫叶上人山楼", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "黄蝶寻花褪薄衣，槐阴吹老漏斜晖。", 
            "红枣挂枝秋已熟，打应稀。", 
            "不断雁声和月叫，重惊鸦宿带霜飞。", 
            "田有香粳园有菊，几时归。"
        ], 
        "title": "山花子 秋晚", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "昨日清明。", 
            "桃花红浪，做出多情。", 
            "带恨黏愁，无端若住、一点春饧。", 
            "东风难雨难晴，看又过、残花乱莺。", 
            "酒伴关心，灯前偷泪，撩乱银筝。"
        ], 
        "title": "柳梢青  春闺", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "惊涛吹簸老龙憨，暮雨且停骖。", 
            "红树斜分建业，青山多在江南。", 
            "远樯排汉，乱帆击汰，百尺空潭。", 
            "一曲渭城歌罢，酒楼谁是何戡。"
        ], 
        "title": "朝中措 其一 龙潭驿怀旧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "平沙水漫暮潮通，亚竹野桃红。", 
            "燕子国中佳日，白鸥社里东风。", 
            "干将故里，避喧铲迹，斗酒过从。", 
            "错字休教铁铸，来寻三泖渔翁。"
        ], 
        "title": "朝中措 其二 东干小憩", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "故园春到弄芳菲，人静落红稀。", 
            "柳岸渔汀，风来水面，鸂鶒一双飞。", 
            "泖东丙舍宵闻鹤，潇洒芰荷衣。", 
            "鲈脍烘盐，莼羹杂豉，何负季鹰归。"
        ], 
        "title": "少年游  柬友", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "烘桃熨柳春方纵，红雨花梢重。", 
            "风日近清明，几片榆钱，都算莺儿俸。", 
            "冷烟堆径和谁共，苔补闲阶空。", 
            "杜宇莫频啼，不唤人归，只唤三更梦。"
        ], 
        "title": "醉花阴  春景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "有客渔焉终老，惟君赐者家。", 
            "钓竿茶龟隔船纱，携去随潮上下。", 
            "水口红桃流散，山前白鹭飞斜。", 
            "风波恶处舞神鸦，笑卷青蓑归罢。"
        ], 
        "title": "西江月 其一 题玄真子浮家泛宅图韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一枕微侵云鬓，三更方卸鞋弓。", 
            "解衣瞥见舞裙红，何事挑灯相送。", 
            "会逐晓云俱散，魂随春絮常通。", 
            "鸳鸯睡醒画楼空，枉做人间痴梦。"
        ], 
        "title": "西江月 其二 归真", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "白日难教东下，清淮肯使西流。", 
            "春风吹罢又惊秋，早叹朱颜非旧。", 
            "乌巷家家王谢，黄初字字徐刘。", 
            "荒榛鬼火北邙头，谁是诸公之后。"
        ], 
        "title": "西江月 其三 和壁间韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "丝管竞调玉树，氍毹暗坠金钿。", 
            "酒酣狎客劈红笺，受用佳人捧砚。", 
            "尽道无愁天子，还疑有劫神仙。", 
            "景阳钟罢最堪怜，井上胭脂零乱。"
        ], 
        "title": "西江月 其四 景阳楼", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "别殿珠帘夜月，长堤御柳春风。", 
            "繁华三十六离宫，钿合同心谁送。", 
            "龙舸方游汴水，狼烟旋报京东。", 
            "锦衾才与梦儿同，转眼迷楼是梦。"
        ], 
        "title": "西江月 其五 隋苑", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "橐笔久陪南苑，含香近侍西清。", 
            "春风淡沲梦江城，贺监湖光似镜。", 
            "白发衰年易过，黄金大药难成。", 
            "病坊早已属先生，谁道文园渴更。"
        ], 
        "title": "西江月 其六 咏怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "镜展娇如雪，衫轻怯受风。", 
            "薄阴偏觉鬓丝浓。", 
            "独喜清秋无暑、画船空。", 
            "频劝杯中绿，微添酒后红。", 
            "银筝一曲手玲珑。", 
            "见有檀痕低掐、印酥胸。"
        ], 
        "title": "南歌子  西湖夜泛", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "秋欲暮，江水尽生凉。", 
            "鸥浴似添涛外雪，林疏微映菊前黄。", 
            "材屋日恒长。", 
            "初刈获、粳秫半登场。", 
            "簖起肥螯宜买醉，瓮倾新酒远闻香。", 
            "一笑举杯觞。"
        ], 
        "title": "双调望江南   秋暮", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "草绿闲庭晓露清，枣红檐角媚秋晴。", 
            "鹦哥帘底频频唤，鸦舅阶前细细生。", 
            "铜箭静、石床平，游仙不与换公卿。", 
            "棕鞋箬笠蛇条仗，好向缑山顶上行。", 
            "墙缺城西望翠微，东邻槐柳是耶非。", 
            "檐条新接龙须老，园甲才抽马齿肥。", 
            "花正好，露方睎。", 
            "揉蓝挼紫剧芳菲。", 
            "秋虫巧变黄蝴蝶，也学鹣鹣一样飞。"
        ], 
        "title": "秋邸二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "唤渡近衡门，信步南村。", 
            "薄绵今日觉微温。", 
            "梅染胭脂先破腊。", 
            "伴佛黄昏。", 
            "冷淡许谁论，菜甲篁孙。", 
            "逢僧闲话半无根。", 
            "斜日一帘当户卷，曝取朝暾。"
        ], 
        "title": "浪淘沙 其一 戊寅十二月二日过智月禅院时冬燠红梅盛开", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "送暖晓来风，春信微通。", 
            "满城芳草暮愁中。", 
            "寒食才过宫柳暗，烟树朦胧。", 
            "杜曲踏芳丛，有个人同。", 
            "盘龙绣领御沟东。", 
            "日落河桥归路晚，嘶断花骢。"
        ], 
        "title": "浪淘沙 其二 上巳", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "松影绕回塘，小阁焚香。", 
            "可中亭外月如霜。", 
            "剑气浑疑冲静夜，一片寒光。", 
            "落叶打虚廊，僧梦方长。", 
            "排空叫雁也成行。", 
            "容我五湖随范蠡，烟雨鸣榔。"
        ], 
        "title": "浪淘沙 其三 甲辰寒夜遇同馆周文夏侍御于虎丘步月", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "罗绮香残旧院空。", 
            "石城桥畔挂晴虹。", 
            "柔情常在琴心里，别意难消烛泪中。", 
            "江水白，落花红，小楼山色六朝同。", 
            "莫愁家近频来往，兰桨轻随燕子风。"
        ], 
        "title": "鹧鸪天 其一 送客之金陵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "蟹舍鸡栖共一椽，千竿修竹弄晴烟。", 
            "鸟声都在征鼙外，兵气犹缠大角边。", 
            "书案净，杂花妍，种鱼栽藕野塘偏。", 
            "木香吹雪人闲坐，读罢庄生骈拇篇。"
        ], 
        "title": "鹧鸪天 其二 野塘即事", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "蟾影新钩破碧天，嫩凉池馆日如年。", 
            "三分莺舌红蕉上，万颗鲛珠白藕边。", 
            "愁梦断、薄情牵，鸳鸯债已了前缘。", 
            "一声蟋蟀梧桐雨，冰簟风清稳昼眠。"
        ], 
        "title": "鹧鸪天 其三 新秋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "太液菖蒲泛酒时。", 
            "赐衣唯有近臣知。", 
            "银盘郁李登公宴，丹砌戎葵映屈卮。", 
            "倾凿落、和参差。", 
            "楚江风咽大招辞。", 
            "攀髯未解乌号痛，续命虚传五色丝。"
        ], 
        "title": "鹧鸪天 其四 午日京邸感怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "漠漠重云足四垂，纸窗风静觉轻吹。", 
            "水仙怕冻先遮箔，田芋思煨待举卮。", 
            "前有句，好吟诗，安排险韵写琼枝。", 
            "呼童急往前村去，趁此泥干认酒旗。"
        ], 
        "title": "秋邸二调 其七 雪意", 
        "type": "词", 
        "yun": "支"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "赤叶楼头好醉看，高歌一曲笑弹冠。", 
            "剖香橘柚吴姬手，撮细蒲萄燕市盘。", 
            "红袖侧，易为欢。", 
            "多情莫厌酒杯浅。", 
            "惟耽杜牧风流句，不点明犀也辟寒。"
        ], 
        "title": "秋邸二调 其八 冬日小集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "节届重阳觉薄凉，闭门消得一杯浆。", 
            "绕篱菊贱先开紫，食稻螯肥渐有黄。", 
            "城角下，小亭荒，芟夷秋草受秋旸。", 
            "登高不用茱萸袋，自有奚奴旧锦囊。"
        ], 
        "title": "秋邸二调 其九 重阳", 
        "type": "词", 
        "yun": "阳"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "木樨香吐金英细，碧水畔、金风如洗。", 
            "高楼一夜对婵娟，仿佛在、广寒宫里。", 
            "疏风淡汉无纤腻，坐渐觉、露华微泚。", 
            "赪桐叶底斗鹌鹑，空搅乱、花阴满地。"
        ], 
        "title": "步蟾宫  秋意", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "绿杨青草春生处，疑有高人住。", 
            "芒鞋不惜破苍苔，为看弹棋日日倩筇来。", 
            "依稀避世桃源僻，城市何曾识，茅庐也有客为邻。", 
            "刚是半移耕叟半渔人。"
        ], 
        "title": "虞美人 其一 村居", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "粉墙雨湿生青草，乳燕秋重老。", 
            "鸭炉灰冷篆烟微，愁见碧纱如水乱萤飞。", 
            "暮蝉不住吟疏柳，闲放弹筝手。", 
            "空阶风尿一枝斜，偏是女儿花对断肠花。"
        ], 
        "title": "虞美人 其二 新秋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "轻衫窄袖身材小，影向银灯好。", 
            "珠歌劝饮度清圆，无奈尊前侍立暗生怜。", 
            "牡丹亭榭花如绣，巧对红儿瘦。", 
            "初开豆蔻尚含春，转是五更风雨会愁人。"
        ], 
        "title": "虞美人 其三 有赠", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "草堂修竹犹无恙，绿净溪痕涨。", 
            "春来小雨课耰锄，闲向梅花香里读残书。", 
            "邻家芳榭余烟草，红叶阶如扫。", 
            "君恩肯许逐臣归，昨夜梦中先到旧渔矶。"
        ], 
        "title": "虞美人 其四 归兴寄郁光伯廷尉周质庵御", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "纸窗毳衲乌皮儿，石气凉于水。", 
            "墙东避世惯寻僧，携得一枝邛杖过金陵。", 
            "江潭衰柳黏霜薄，遥叹宫槐落。", 
            "风波恶处度年华，凭著铁船湖海作生涯。"
        ], 
        "title": "虞美人 其五 酬澹心见赠", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "鼠姑才落，香浮小径抽红药。", 
            "时过谷雨春阴薄，紫楝翻风，一燕池边掠。", 
            "孤村莫怪门罗雀，掀髯长啸甘藜霍，来牟豌豆供杯勺，托兴羲皇，为我辞蜗角。"
        ], 
        "title": "醉落魄  春暮村居", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "木瓜香遍钟山道，桂子倩人斜插帽。", 
            "歌摇朱雀桁前花，酒溅乌衣堂下草。", 
            "十年浪迹浮云杳，画槛生烟无客到。", 
            "沙家零落寇家贫，若个琵琶传贺老。"
        ], 
        "title": "木兰花令 其一 秋忆", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "轻装破浪冲天堑。", 
            "醉里吴钩看不厌。", 
            "催人两鬓是双丸，伴汝孤帆惟一剑。", 
            "五湖烟景从今古，唉乃莲歌游女艳。", 
            "纵令珠履曳侯门，只抵黄梁眠客店。"
        ], 
        "title": "木兰花令 其二 送客南还", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "平山堂外青螺阁，廿四桥边流水咽。", 
            "无端击筑动悲歌，侠骨难教脂粉抹。", 
            "衔杯仰视浮云滑，摇笔堪追秋兴八。", 
            "芜城烟景不胜愁，舞帐牵萝空夜月。"
        ], 
        "title": "木兰花令 其三 己亥中秋京邸怀旧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "马蹄踏遍平沙阔，别院时闻笙管咽。", 
            "霜前白雁已南飞，泼墨愁看鸦阵抹。", 
            "红槽滴酒真珠滑，炊熟黄粱寻卫八。", 
            "风吹残柳碧星稀，门外辘轳鸣晓月。"
        ], 
        "title": "木兰花令 其四 秋暮旅怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "虬松碧瓦云边阔，堤上鸣泉流且咽。", 
            "胭脂两靥斗新妆，獭髓尤怜眉际抹。", 
            "临池绮席壶觞滑，公子遨游沟丈八。", 
            "琵琶少妇闹红楼，个个酥胸斜抱月。"
        ], 
        "title": "木兰花令 其五 金鱼池（三用前韵）", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "回头吴楚风烟阔，离思浑如枯涧咽。", 
            "东华扑面软尘多，惭愧何郎连汗抹。", 
            "莼羹羡尔沾唇滑，作者七人今有八。", 
            "垂虹秋色最关情，知向长桥看串月。"
        ], 
        "title": "木兰花令 其六 寄松之（四用前韵）", 
        "type": "词", 
        "yun": null
    }, 
    {
        "author": "曹士鋐", 
        "era": "清", 
        "subtype": "五言律诗", 
        "text": [
            "峻绝仙霞岭，雄关踞上游。", 
            "万竿新竹解，一路野泉流。", 
            "古殿招云住，斜阳隔树浮。", 
            "深山凉雨后，五月木棉裘。"
        ], 
        "title": "宿峡口题壁", 
        "type": "律诗", 
        "yun": "尤"
    }, 
    {
        "author": "曹士鋐", 
        "era": "清", 
        "subtype": "五言律诗", 
        "text": [
            "欲与山灵别，山灵不放回。", 
            "湿云吹作雨，涧水吼如雷。", 
            "扪壁寻诗句，开襟倒酒杯。", 
            "浮屠桑下宿，临去重徘徊。"
        ], 
        "title": "明日阻雨不发再留一首", 
        "type": "律诗", 
        "yun": "灰"
    }, 
    {
        "author": "曹大荣", 
        "era": "清", 
        "subtype": "五言律诗", 
        "text": [
            "浮图撑碧落，登眺绝人群。", 
            "半壁收沧海，千山无片云。", 
            "川原天外尽，城郭树中分。", 
            "归云频回首，林端挂夕曛。"
        ], 
        "title": "登浮图", 
        "type": "律诗", 
        "yun": "文"
    }, 
    {
        "author": "曹大荣", 
        "era": "清", 
        "subtype": "五言律诗", 
        "text": [
            "仗剑出门走，西风万丈秋。", 
            "都将此时意，泻入大江流。", 
            "石上题新句，云中忆旧游。", 
            "何当酹杯酒，结伴更迟留。"
        ], 
        "title": "秋杪江上漫兴", 
        "type": "律诗", 
        "yun": "尤"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "何处斸蒲去，俯首饮醇醪。", 
            "长安十度重午，令节又相遭。", 
            "不是今朝弧矢，不是今朝鱼腹，歌哭总无聊。", 
            "云气挟雷鼓，疑听广陵涛。", 
            "忆当日，观竞渡，趁江潮。", 
            "天风正怒，彷佛角黍饲馋蛟。", 
            "憔悴故园心眼，潦倒女儿景物，未足寄吾豪。", 
            "和汝惊人句，土缶与云璈。"
        ], 
        "title": "水调歌头 午日和其年", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "白雨响新瓦，火鬣走长天。", 
            "钱塘万弩齐射，惊起老龙眠。", 
            "疑是夔牛鼓震，又恐驱山铎掣，泼墨荡云烟。", 
            "咫尺匡庐下，九叠乱鸣泉。", 
            "飞石燕，笑玉女，卷湘川。", 
            "铮鏦金铁，洞庭张乐宴群仙。", 
            "立扫黄尘褦襶，一洗神皋禾黍，浓翠正娟娟。", 
            "造物不言德，风日弄清妍。"
        ], 
        "title": "水调歌头 快雨", 
        "type": "词", 
        "yun": "先"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "国色凝香，露华垂槛，苔痕欲上阶砌。", 
            "不就轻黄，还成嫩碧，接叶交柯无二。", 
            "石家金谷。", 
            "供妙舞、珠珠浓睡。", 
            "渲染春光好处，掩映一天空翠。", 
            "鱼子暮云微起，带蕉窗、几分凉意。", 
            "阿谁是、眉黛远峰如此。", 
            "倒挂岭南幺凤，莫藏影、花间觅花蕊。", 
            "芳草成裀，碧旗碾试。"
        ], 
        "title": "天香 咏绿牡丹为牧仲作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "孤屿荒寒，断潮呜咽，抱珠神物浓睡。", 
            "蜃雾成楼，绡宫喷雪，点点鲛人清泪。", 
            "红薇露湿。", 
            "早酿就、都梁佳致。", 
            "巨舶长风破浪，似带海山鳞尾。", 
            "春闺夜阑烟细，郁空青、水天霞气。", 
            "漫惹雨丝沾洒，金猊声碎。", 
            "凤胫一枝深炷。", 
            "偎翠袖、余寒恋纤指。", 
            "莫放悠飏，绣帘匝地。"
        ], 
        "title": "天香 龙涎香", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "十载长安。", 
            "记如此良宵，团扇抛残。", 
            "龙梭初罢织，赴碧落幽欢。", 
            "几多钿合蟢子，陈瓜果、乞巧楼前。", 
            "惊梦醒，但绛河千尺，云气漫漫。", 
            "无端。", 
            "嫩苔绣瓦，斜月窥窗，妆做秋意阑珊。", 
            "去年当此际，正同倚危栏。", 
            "定识凉生玉簟，盼鹊驾、不到人间。", 
            "天似水，掷泪珠、荷露争圆。"
        ], 
        "title": "玉簟凉 七夕有感和其年", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "墙阴淡白。", 
            "算雪晴未久，换成春色。", 
            "一剪蘼芜，移上枝头弄轻碧。", 
            "照水空明数朵，认树老、雨痕交蚀。", 
            "大好是、洛浦相逢，寻翠羽消息。", 
            "桥侧。", 
            "闻夜笛。", 
            "笑寂寂玉鳞，月中难觅。", 
            "九嶷旧客，又向蟠螭露仙迹。", 
            "转眼青青似豆，还记取、前身萧瑟。", 
            "摇落处，苔影薄、依稀见得。"
        ], 
        "title": "暗香 绿萼梅", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "瘴云苦。", 
            "遍五溪、沙明水碧，声声不断，只劝行人休去。", 
            "行人今古如织，正复何事，关卿频寄语。", 
            "空祠废驿，便征衫湿尽，马蹄难驻。", 
            "风更雨。", 
            "一发中原，杳无望处。", 
            "万里炎荒，遮莫摧残毛羽。", 
            "记否越王春殿，宫女如花，秪今惟剩汝。", 
            "子规声续，想江深月黑，低头臣甫。"
        ], 
        "title": "留客住 鹧鸪", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "梦细幽香靓。", 
            "甚长乐、钟声敲醒。", 
            "倦眼迷离，讶宝炬星辉，照人难定。", 
            "正好睡时何处去，想莲漏、迢迢尚永。", 
            "五更天，最是霜寒，镇教寂静。", 
            "徘徊掩清镜。", 
            "忆红闺深夜，邻鸡曾听。", 
            "便恼他咿喔，未愁伶俜。", 
            "不似而今慵早起，怕瑟瑟、篝残被冷。", 
            "又争如，帘幕长垂，小窗日影。"
        ], 
        "title": "水晶帘 赋得“无端嫁得金龟婿，辜负香衾待早朝”", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "小窗雨霁，傍疏篱一带，箨声盈耳。", 
            "绳床乍破，幽人梦验，苔钱穿碎。", 
            "墙阴屋角，郁千尺、凌云势。", 
            "笑洋州、太守清贫，却饶玉版风致。", 
            "曾过荻洲江市。", 
            "银鲥拨剌出水。", 
            "向柁楼晨饭，松湿烟青，烧来偏脆。", 
            "谷口如蓬宫，中似束、故人情味。", 
            "最怜是、憔悴龙孙，琅玕销尽生翠。"
        ], 
        "title": "尾犯 笋", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "北雁横斜，似水晴空，无限萧萧意。", 
            "深巷闭门，懒去登高，那问几人曾醉。", 
            "红叶青山，正渲染、苍凉天气。", 
            "何事。", 
            "只辜负秋光，淡然如此。", 
            "记得去岁城南，傍野径疏篱，乱穿浓翠。", 
            "女儿景物，羁客心情，添得一番悲喜。", 
            "便上层楼，望不到、故园千里。", 
            "千里。", 
            "有多少、荒烟败垒。"
        ], 
        "title": "燕山亭 九日排闷", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "新秋天气，正河鼓星高，牵牛花媚。", 
            "禾黍西风，驴背一鞭遥指。", 
            "有人巢青阁上，倚危栏、望穷烟水。", 
            "那识猿啼鹃唱，早断魂千里。", 
            "忆去年、瓜果闲庭里。", 
            "看儿女灯前，乞巧欢意。", 
            "萤火斜飞处，乍夜凉于洗。", 
            "而今归来索寞，最无聊、黄昏窗底。", 
            "鸾镜轻尘莫扫，剩盈盈清泪。"
        ], 
        "title": "孤鸾 送陆荩思归武林，时新有悼亡之戚", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "旧年社日，向聚燕台边，送君归去。", 
            "杏花开罢，迟日园林春暮。", 
            "又栩栩梁间住。", 
            "听一片、呢喃相诉。", 
            "不嫌僦舍荒凉，来伴京尘凄楚。", 
            "柳絮。", 
            "池塘何处。", 
            "看玉剪交飞，乱冲花雨。", 
            "主人谢客，辛苦旧巢将护。", 
            "莫待新雏成羽。", 
            "更去傍、红楼朱户。", 
            "且自掠水衔泥，睡足一庭香雾。"
        ], 
        "title": "双双燕 见燕子营巢有感", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "一鸿秋水，谁移向深闺，偷近蛾绿。", 
            "空明不定，绰约伴人幽独。", 
            "临就崔徽别幅。", 
            "又浅笑、轻颦相瞩。", 
            "何人解识倾城，自赏容辉金屋。", 
            "掠削云鬟妆束。", 
            "问就里芳心，可同千曲。", 
            "离魂初觉，娇晕枕痕红足。", 
            "小阁朝来新沐。", 
            "瞥收却、巫峰六六。", 
            "怕是清冷圆冰，一掷黄金难赎。"
        ], 
        "title": "双双燕 咏镜中美人影和沈凤于", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "蜀国夫人，孙郎小妹，腰间龙雀刀环。", 
            "叹东南人物，弱女登坛。", 
            "锦帆摇曳江如练，望瞿塘、道路漫漫。", 
            "永安龙去，蚕丛梦杳，红粉凋残。", 
            "灵泽遗庙江干。", 
            "有云车风马，雾鬓烟鬟。", 
            "怅西风白帝，鸾驭难还。", 
            "千寻铁锁销沉后，家何在、两地悲酸。", 
            "千帆落照，渔歌唱晚，露白枫丹。"
        ], 
        "title": "金菊对芙蓉 和锡鬯蟂几吊孙夫人", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "织翠为裳，凝丹作距，飞来何处烟暝。", 
            "金索珊珊，落下碧梧银井。", 
            "忆蜀国、待诏图中，共棘雀、山花相映。", 
            "难定。", 
            "试洗却浓妆，雪衣嫌影。", 
            "挂向玉堂深处，莫百啭軥辀，恼人幽靓。", 
            "梦结梨云，怕是数声惊醒。", 
            "若觅句、负手巡檐，更摊书、茶清香冷。", 
            "风静。", 
            "好低徊一曲，伴他寒磬。"
        ], 
        "title": "月华清 咏山鹧为阮亭作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "袅袅牵风，漙漙带露，窈窕最宜深院。", 
            "恰闽海移来，龙宫几串。", 
            "金谷堕楼姝丽，伴杜若、江蓠分娇面。", 
            "鲛人泪滴，紫茎赪甲，都教开遍。", 
            "开遍。", 
            "含笑盼。", 
            "任径寸蚌胎，让他香旧。", 
            "羡瑟瑟、轻圆凉飔吹颤。", 
            "莫向池塘顾影，怕泻入、红蕖寻难见。", 
            "正◆鬌、妆晚珠娘，头上一枝微绽。"
        ], 
        "title": "催雪 珍珠兰", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "夕雨凝丹，晓晴着树，麂眼小篱如绣。", 
            "喜照眼偏明，数枝窥牖。", 
            "只恐春寒微重，费几许、胭脂匀红皱。", 
            "峰回路转，纷纷开落，武陵近否。", 
            "清瘦。", 
            "赪玉镂。", 
            "看一片迷离，断霞铺就。", 
            "甚真色、苎萝缟衣非旧。", 
            "好伴吴娘记曲，碎颗颗、珊瑚盈怀袖。", 
            "叹陇首。", 
            "万点风飘，冷落绛绡时候。"
        ], 
        "title": "催雪 红梅", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "官阁明灯，珠藤覆屋，雨中深酌。", 
            "茶烟绰约。", 
            "檐花声在帘箔。", 
            "酒人已逐浮云散，转眼叫、秋猿夜鹤。", 
            "想鸳湖画舸，一天丝管，更谁行乐。", 
            "思着。", 
            "中情恶。", 
            "记威凤文章，神羊头角。", 
            "龙宾挥霍。", 
            "漏痕还带钗脚。", 
            "原边宿草年年绿，有多少、西州泪落。", 
            "断魂处，隔江南，苦竹黄芦寂寞。"
        ], 
        "title": "月下笛 悼何蕤音", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三月吴山，记梅子黄时，几多烟雨。", 
            "载酒西泠，千顷嫩荷澄暑。", 
            "沉醉失却湖光，似梦里、断云飞絮。", 
            "叹软尘十载遮留，翻送故人游去。", 
            "一枝柔橹穿花路。", 
            "淡空明、个侬眉妩。", 
            "檀栾金碧天然丽，都在晚霞红处。", 
            "试问堤畔垂杨，尚否、青青如故。", 
            "遇禅灯老衲，还为我，殷勤语。"
        ], 
        "title": "玲珑四犯 送杞园游西湖", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "巨舶巍峨，寒潮寂寞，飓风吹瞑。", 
            "鸾胶龟斧，制自海山人境。", 
            "郁金砂、屑来粒粒，明霞犹带欧罗胜。", 
            "想龙涎潜贮，冰绡偷卷，迷离交映。", 
            "光靓。", 
            "伴清镜。", 
            "试摩挲小簇，玉纤留证。", 
            "宫鸦一色，拖逗丽华云影。", 
            "忆当年、连弩射鱼，浩荡烟波归未肯。", 
            "更谁携彩扇昆刀，泛蓬壶月冷。"
        ], 
        "title": "锁窗寒 倭奁", 
        "type": "词", 
        "yun": null
    }, 
    {
        "author": "曹仁虎", 
        "era": "清", 
        "subtype": "七言绝句", 
        "text": [
            "梨花如雪柳如丝，新水初生拍橹枝。", 
            "长爱黄公涧边路，一篷疏雨品茶时。"
        ], 
        "title": "梁溪舟中", 
        "type": "绝句", 
        "yun": "支"
    }, 
    {
        "author": "曹仁虎", 
        "era": "清", 
        "subtype": "五言律诗", 
        "text": [
            "晓色开晴嶂，烟岚望不分。", 
            "林光微露日，石气欲生云。", 
            "远瀑松间落，疏钟岭外闻。", 
            "空山少尘色，闲访鹿麋群。"
        ], 
        "title": "虞山", 
        "type": "律诗", 
        "yun": "文"
    }, 
    {
        "author": "曹仁虎", 
        "era": "清", 
        "subtype": "五言律诗", 
        "text": [
            "凉月照高柳，草堂夜气分。", 
            "疏镫寒欲灺，远磬近初闻。", 
            "叶落全疑雨，池荒半是云。", 
            "更阑不成寐，萧瑟感离群。"
        ], 
        "title": "秋夜", 
        "type": "律诗", 
        "yun": "文"
    }, 
    {
        "author": "曹仁虎", 
        "era": "清", 
        "subtype": "七言律诗", 
        "text": [
            "丹崖千仞郁嗟峨，有客凭栏独放歌。", 
            "涧道水声疏雨歇，江天帆影夕阳多。", 
            "粥鱼茶版泠泠出，月榭风亭历历过。", 
            "回首征途驰逐倦，一镫方丈问维摩。"
        ], 
        "title": "洪济寺", 
        "type": "律诗", 
        "yun": "歌"
    }, 
    {
        "author": "曹允源", 
        "era": "清", 
        "subtype": "七言律诗", 
        "text": [
            "树里村墟火几星，炊烟漠漠起岩扃。", 
            "暮程车马催人歇，贫女琵琶絮客听。", 
            "墙外漏敲孤月落，灯边梦绕万山青。", 
            "早眠为怕宵征苦，袱被蒙头唤不醒。"
        ], 
        "title": "宿富庄驿", 
        "type": "律诗", 
        "yun": "青"
    }, 
    {
        "author": "曹允源", 
        "era": "清", 
        "subtype": "七言律诗", 
        "text": [
            "寓言十九演蒙庄，键户紬书鬓未苍。", 
            "汀雁声寒沈远角，莎蛩语涩咽新霜。", 
            "荣枯世事云千叠，缭乱秋怀叶半床。", 
            "何日隆中起高卧，手提长剑扫天狼。"
        ], 
        "title": "秋夜有怀徐侣樵上舍", 
        "type": "律诗", 
        "yun": "阳"
    }, 
    {
        "author": "曹元询", 
        "era": "清", 
        "subtype": "五言律诗", 
        "text": [
            "兀兀惟影对，凄凄寒夜心。", 
            "疏钟残梦觉，古殿一镫深。", 
            "松雨滴还歇，纸窗晴更阴。", 
            "由来车马客，谁肯此相寻。"
        ], 
        "title": "寿佛寺寓居即事", 
        "type": "律诗", 
        "yun": "侵"
    }, 
    {
        "author": "曹元询", 
        "era": "清", 
        "subtype": "五言律诗", 
        "text": [
            "西风与落叶，无处不纷纷。", 
            "照影临寒水，看山隔暮云。", 
            "夕阳明远寺，古路入荒坟。", 
            "杜若行堪把，因之转忆君。"
        ], 
        "title": "怀范镜秋 其一", 
        "type": "律诗", 
        "yun": "文"
    }, 
    {
        "author": "曹元询", 
        "era": "清", 
        "subtype": "五言律诗", 
        "text": [
            "料得南游客，于今欲白头。", 
            "好为将母计，莫惜折腰愁。", 
            "远道偏多雨，怀人畏及秋。", 
            "那知故乡客，十月未披裘。"
        ], 
        "title": "怀范镜秋 其二", 
        "type": "律诗", 
        "yun": "尤"
    }, 
    {
        "author": "曹凤仪", 
        "era": "清", 
        "subtype": "七言律诗", 
        "text": [
            "篱边芍药晚妆红，色映蔷薇醉靥同。", 
            "一径绿阴凉燠半，数声啼鸟雨晴中。", 
            "山居君得幽人趣，野眺予无隐士风。", 
            "幸步后尘来胜地，名花共赏话墙东。"
        ], 
        "title": "前夏游镇山至香山闻薛氏圃中芍药盛开因过之", 
        "type": "律诗", 
        "yun": "东"
    }, 
    {
        "author": "曹尔垓", 
        "era": "清", 
        "subtype": "五言律诗", 
        "text": [
            "吴关迷曙色，已挂一帆风。", 
            "淡月临清霭，平波映碧空。", 
            "鸡鸣茅屋里，人语画船中。", 
            "极目长天望，朝云绕树红。"
        ], 
        "title": "浒墅关晓行", 
        "type": "律诗", 
        "yun": "东"
    }, 
    {
        "author": "曹尔埴", 
        "era": "清", 
        "subtype": "五言律诗", 
        "text": [
            "两岸暮潮平，风帆一叶轻。", 
            "人烟随日暝，渔火傍沙明。", 
            "纤月流高树，悲笳接废营。", 
            "乡关情更切，回首望孤城。"
        ], 
        "title": "毗陵道中", 
        "type": "律诗", 
        "yun": "庚"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "高天热未平，深林绿已老。", 
            "知是古人宅，瘦蚓号阴草。", 
            "追维廖赖徒，探寻极深窅。", 
            "土腴泉更滋，回峰两肘抱。", 
            "重扃漆镫墨，一声天鸡晓。", 
            "人来鸟雀去，叶大鼯鼪小。", 
            "枫赤游更佳，秋心已缥缈。"
        ], 
        "title": "游吾谷", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "两山翠柏摇天风，古台突兀荒山中。", 
            "宏正残碑断复续，左氏书法文崆峒。", 
            "摩挲句读叹古雅，万颗真珠春自泻。", 
            "中散原非入道姿，公和本是逃名者。", 
            "人间机阱苦相撄，石髓青精足养生。", 
            "嵇公援琴阮公哭，虚负空岩长啸声。"
        ], 
        "title": "啸台", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "燕山积雪高三尺，九月严霜天地坼。", 
            "与君长揖走风尘，同是西吴羁旅客。", 
            "独怜坎坷仕宦途，折腰偏向府中趋。", 
            "豪心侠骨委成败，场中游戏呼枭卢。", 
            "来时衣带潇湘雨，南国纵横乱豺虎。", 
            "探穴初耽衡岳深，览奇更喜梁园古。", 
            "雎阳城边驱马行，才人迁谪易知名。", 
            "酒酣日落哀筝急，泪湿青衫空复情。"
        ], 
        "title": "送胡循蜚由衡州左迁商丘丞", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "薄游偶傍禅床宿，静夜同燃佛前烛。", 
            "天晴古院访三支，冻笔联吟阁下诗。", 
            "拂蠹翻经为小住，探奇却爱山深处。", 
            "万里遥从闽峤来，一筇还向关西去。", 
            "眼前希见荔枝丹，常有红泉碧树看。", 
            "茅屋苍凉人迹绝，可耐阴崖六月寒。", 
            "永谢尘喧乐长往，商州风色偏萧爽。", 
            "鹦鹉时依绝壁啼，王孙群偩悬藤上。", 
            "坐来日月石上生，千仞终南冰雪清。", 
            "青鞋布袜计亦得，人间驰逐空浮名。"
        ], 
        "title": "终南结茅歌赠本尔上人", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "卫源留兼旬，驱车即云迈。", 
            "迟我一日行，觏止乃大快。", 
            "移镫视须眉，耿耿照孤介。", 
            "侠分燕赵风，学疏濂洛派。", 
            "嘉遁获安贞，长筮得天山卦。", 
            "追溯万历年，亲历几兴坏。", 
            "屈指数难尽，披发见何怪。", 
            "所著宜名山，流传深足戒。", 
            "梗概绍刘杨，浮名鄙草芥。", 
            "静观去矜心，庞公床下拜。"
        ], 
        "title": "孙钟元先生北还夜话宁境僧舍", 
        "type": "古风", 
        "yun": "卦"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "甲辰十月游旧京，萧条旅宿闻尔名。", 
            "方龚悃款为陈说，慷慨结客楼君卿。", 
            "长贫不妨用我法，久客毋乃非人情。", 
            "故乡本在黄山下，老松奇石形堪诧。", 
            "茅堂豁閜无纤埃，末俗尘鞿此焉谢。", 
            "谁写三十二奇峰，长歌短调风人风。", 
            "健笔摩空洵奇绝，骊珠出袖光熊熊。", 
            "少嬉草市乡，遥对溪南口。", 
            "山径蓝舆古渡船，止压归囊诗万首。", 
            "朅来同泛西湖水，每忆黄山如梦里。", 
            "酒楼长醉杜樊川，丹炉休觅容城子。", 
            "劝尔迟行姑且留，仍教大隐栖邗沟。", 
            "山中故人达书问，赤箭黄精犹可求。"
        ], 
        "title": "送孙无言归黄山歌兼示王西樵彭鸿叟", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "池边风日足留赏，曲水平堤暗菰蒋。", 
            "且驻巾车卧绮疏，启扃拂簟楸枰响。", 
            "皎月楼开云母屏，商飙帘动珊瑚网。", 
            "绀殿凌空青霭间，步虚声在青云上。", 
            "飞汞烟沉道士炉，落霞闪映仙人掌。", 
            "昼明金阙翠华临，驰道清尘畏来往。", 
            "玳瑁鱼斑日应长，恍在江湖荡兰桨。", 
            "名园岂似金谷奢，福地真如辋川爽。", 
            "喜与诸公同赋诗，读《骚》痛饮良可师。", 
            "今朝美酒注深爵，明日残花辞故枝。", 
            "仕宦京华得高会，追欢胜景皆恩私。", 
            "别后星河望渺渺，将离赠远遥相思。", 
            "更馀千载悲秋泪，漆发丹颧非曩时。"
        ], 
        "title": "金鱼池歌仿杜乐游园体", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": "七言绝句", 
        "text": [
            "春深乔木绿阴齐，北舍南村祇隔溪。", 
            "孤艇随风独来往，杨花扑过小桥西。"
        ], 
        "title": "谷雨后二日过镜槛小憩", 
        "type": "绝句", 
        "yun": "齐"
    }, 
    {
        "author": "曹尔堪", 
        "era": "清", 
        "subtype": "五言律诗", 
        "text": [
            "曲岭行人少，孤僧独静居。", 
            "云中炊火郁，竹里出烟虚。", 
            "松老惟藏鼠，泉寒欲冻鱼。", 
            "寺门犹五里，且憩半山庐。"
        ], 
        "title": "憩半山亭", 
        "type": "律诗", 
        "yun": "鱼"
    }, 
    {
        "author": "曹尔堪", 
        "era": "清", 
        "subtype": "五言律诗", 
        "text": [
            "城破空濠在，郊寒木叶稀。", 
            "数家非土著，一雁向云飞。", 
            "晓月疏杨柳，清风老蕨薇。", 
            "年来新战鬼，污血几时归？"
        ], 
        "title": "宿州", 
        "type": "律诗", 
        "yun": "微"
    }, 
    {
        "author": "曹尔堪", 
        "era": "清", 
        "subtype": "五言律诗", 
        "text": [
            "腊雪街亭满，何时到巩昌？", 
            "关山樽底月，斧钺帐前霜。", 
            "阁暖调鹦鹉，花浓隐麝香。", 
            "出门怜旧伴，白首尚为郎。"
        ], 
        "title": "送宋荔裳少参之任秦州", 
        "type": "律诗", 
        "yun": "阳"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "莱陌瓜畦取径斜，空林宿鸟隐袈裟。", 
            "风欹霜压西邻竹，茜染栀匀九日花。", 
            "庾信似悲摇落早，阮公休恸道途赊。", 
            "江东已报收诸郡，浪息银河好泛槎。"
        ], 
        "title": "华岩庵小憩有怀南还诸子", 
        "type": "律诗", 
        "yun": "麻"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "长安暑退雨来初，隔巷清秋苦索居。", 
            "执戟长饥愁曼倩，杜门病渴卧相如。", 
            "十年兄弟干戈后，万里生涯瘴疠余。", 
            "正可从容谋谏草，治安惟待贾生书。"
        ], 
        "title": "柬同年吴方涟侍御", 
        "type": "律诗", 
        "yun": "鱼"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "吴苑煨炉历已残，幽人时戴竹皮冠。", 
            "《龟兹》不改歌声妙，牛斗犹余剑气寒。", 
            "金粉销沈空响屟，溪山平远待凭栏。", 
            "回看京洛宾朋盛，公宴诗成敌建安。"
        ], 
        "title": "别梅杓司兼寄施愚山", 
        "type": "律诗", 
        "yun": "寒"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "冶城幽寺即寒村，黄叶堆来昼闭门。", 
            "疏竹影摇通水色，垂柑实老绽霜痕。", 
            "天浮吴楚看明灭，月满江山自吐吞。", 
            "更与虎头添画本，长空帆影雾中昏。"
        ], 
        "title": "初冬同半千问旭静鉴过访扫叶清凉寺山楼", 
        "type": "律诗", 
        "yun": "元"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "每食无鱼叹此身，栖迟丘陇谢风尘。", 
            "秋垂野菊携书卷，晓上寒潮拂钓纶。", 
            "伍相祠前多病客，荆卿垆畔和歌人。", 
            "著书忘老松鳞蜕，醉倚瓜庐岸角巾。"
        ], 
        "title": "周量赋诗赠行依来韵留别", 
        "type": "律诗", 
        "yun": "真"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "入世雄心老渐灰，昔年钩党竟摧颓。", 
            "俊厨何救东京没，刁顾还从北渡来。", 
            "天为文章留末路，人推碑版冠群材。", 
            "先朝实录尤淹贯，多少微辞纪定哀。"
        ], 
        "title": "钱牧斋先生挽词", 
        "type": "律诗", 
        "yun": "灰"
    }, 
    {
        "author": "曹尔堪", 
        "era": "清", 
        "subtype": "七言律诗", 
        "text": [
            "撄鳞奏草动宸居，海内争传痛哭书。", 
            "羝乳竟虚头白后，葵丹空照汗青馀。", 
            "三春漠漠关云黯，千里茫茫塞草疏。", 
            "蜕骨龙荒何日返，只怜化鹤到淮徐。"
        ], 
        "title": "季天中给谏病没于辽左赋诗吊之", 
        "type": "律诗", 
        "yun": "鱼"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "浴水燕飞忙，门外长溪碧绕塘。", 
            "柳暗柴门遮屋角，邻墙。", 
            "又见梧阴过草堂。", 
            "风动落花凉，树树新浓罩，曲房。", 
            "中有鸟巢浑不见，莺藏。", 
            "为乳双雏觉昼长。"
        ], 
        "title": "南乡子 其一 初夏", 
        "type": "词", 
        "yun": "阳"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "鹦鹉懒梳翎，巧学人间唤小名。", 
            "昨夜腊梅花冻了，零星。", 
            "纤手敲冰出胆瓶。", 
            "初旭暖芳屏，卷幔重重酒半醒。", 
            "枕上高吟诗句好，消停。", 
            "惹得鸦鬟阁绣听。"
        ], 
        "title": "南乡子 其二 冬晓", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "酒病中春朝，颊晕槟榔醉未消。", 
            "手简龙团吹活火，频烧。", 
            "茶灶轻翻蟹眼潮。", 
            "多事在今宵，淡写青山半幅绡。", 
            "付舆红儿收贮了，偏娇。", 
            "银甲调成和紫箫。"
        ], 
        "title": "南乡子 其三 春情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "停酒按红牙，苏合香浓掠鬟鸦。", 
            "秋水模糊偏可惜，夭斜。", 
            "十五娉婷早破瓜。", 
            "愁恨遍天涯，飞絮啼莺是妾家。", 
            "莫道胭脂开未足，惊夸。", 
            "却占河阳一县花。"
        ], 
        "title": "南乡子 其四 赠红儿（河阳妓）", 
        "type": "词", 
        "yun": "麻"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "闽海国南乡，万里归程岭树荒。", 
            "日落行人愁虎豹，苍凉。", 
            "恼杀衫鸡报夕阳。", 
            "结客剩诗囊，古剑芒鞋铁裲裆。", 
            "如火炎风蒸荔熟，甘草。", 
            "饱啖晶盘十八娘。"
        ], 
        "title": "南乡子 其五 送客还闽", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "并翅文鸳叠锦茵，倚阑闻一叹、为何人。", 
            "眉痕愁锁远山颦。", 
            "春风悄、无绪唤真真。", 
            "绮陌漾芳尘，步摇攲绿鬓、舞衫新。", 
            "穿花痴蝶露全身，罗裙褪、自有暗香亲。"
        ], 
        "title": "小重山  寄讯戏和友沂", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一夜如年，两眉空妩。", 
            "临妆怕见愁痕锁。", 
            "东流还有再回时，忍教永别归黄土。", 
            "彩凤难飞，灵犀自吐。", 
            "鸳鸯瓦缺漳台古。", 
            "梦中红泪万千行，醒来都是桃花雨。"
        ], 
        "title": "踏莎行 其一 惜别", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "翠染晴岚，蓝拖曲水。", 
            "雕鞍且傍垂杨系。", 
            "金鱼池上卖花天，探春如雪丁香紫。", 
            "别院搊筝，小亭浮蚁。", 
            "画楼歌管云中起，锦绳高挂粉墙低，落红都在秋千里。"
        ], 
        "title": "踏莎行 其二 春景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "碣石岧峣，崆峒突兀。", 
            "龙蟠凤翥围宫阙。", 
            "吡庐阁上望神州，人烟九点青如发。", 
            "北海壶觞，西城鞋袜。", 
            "蓟门斗酒狂歌法。", 
            "金元战垒草黏天，黄沙万里悬秋月。"
        ], 
        "title": "长安秋思三调 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "舟比黄龙，船名青雀。", 
            "相传万历年间作。", 
            "水嬉一试起狂风，牙樯锦缆今零落。", 
            "菡萏秋残，茭蒲雨弱。", 
            "桥边玉板犹如昨。", 
            "钗钿绣蚀旧妆台，行人错拟临春阁。"
        ], 
        "title": "长安秋思三调 其二", 
        "type": "词", 
        "yun": "药"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "汉时松青，秦关月白。", 
            "居庸山翠浮千尺。", 
            "皂雕风劲起摩云，寒霜欲变秋林赤。", 
            "不律吟孤，叵罗愁释。", 
            "酣眠且看长安弈。", 
            "城头一夜动悲笳，离肠早断江南客。"
        ], 
        "title": "长安秋思三调 其三", 
        "type": "词", 
        "yun": "陌"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "纨扇动微吟，湘帘草色深。", 
            "苎衫凉、钩月初临。", 
            "扑起流萤过别院，曾照见、女儿心。", 
            "风壁响清琴，银蝉送晚林。", 
            "算青楼、露气萧森。", 
            "白面谁家年少客，些个事、会相寻。"
        ], 
        "title": "唐多令  夏夜客斋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "可怪侬家香不散，吴衫到处提携。", 
            "我方拟似恐难齐。", 
            "自然真味在，芳麝正填脐。", 
            "又是碧云才一挽，鸦鬟压耳犹低。", 
            "遥知年可及垂笄。", 
            "春宵经夜雨，未解作悲啼。"
        ], 
        "title": "临江仙 其一 有赠", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "君在梅花和尚墓，想应让与君龛。", 
            "梅花栽在墓之南。", 
            "老僧消受得，日日诵华严。", 
            "快聚夜深愁客散，惟留月影空潭。", 
            "晓来卧看壁头山。", 
            "惜花乎病酒，乃似再眠蚕。"
        ], 
        "title": "临江仙 其二 流墨仙移榻梅花庵用钱尔斐韵简寄", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "十亩之间新霁色，爱看桑者闲闲。", 
            "扁舟歇处野蒿繁。", 
            "小桥蝌蚪黑，急水队鱼斑。", 
            "我羡村家风味美，修然茅屋三间。", 
            "柳阴泥湿麦泥干，晓莺新识路，飞去又飞还。"
        ], 
        "title": "临江仙 其三 初夏清溪闲泛", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "问是谁家游冶子，风流真个无双。", 
            "两行红袖对银缸，千金全不惜，春色果难降。", 
            "幔卷湖船怜小凤，山眉引入高窗。", 
            "偷携鹦鹉浴平江，玉钩藏细柳，记奏陇西腔。"
        ], 
        "title": "临江仙 其四 湖上遇游客漫赋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "万叠玻璃开晓镜，画桡随处堪停。", 
            "杏花村渚倚红亭。", 
            "远山平仲绿，幽径寄奴青。", 
            "学士桥边晞发啸，扶筇应到南屏。", 
            "莺啼深柳待同听。", 
            "仙人吹铁笛，小妓索银瓶。"
        ], 
        "title": "临江仙 其五 寄西湖友人", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "疏柳寒村闻暮角，牙樯不骇闲鸥。", 
            "雁声低度水边楼。", 
            "冰纹烘雀瓦，雪片压羊裘。", 
            "画省炉烟犹在眼，故人诗酒绸缪。", 
            "檀槽玉轸剧风流。", 
            "周郎能顾曲，平子也销愁。"
        ], 
        "title": "临江仙 其六 金滩寒夕", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "曾向山中消日月，饱看竹翠枫丹。", 
            "驯猿守洞虎登坛。", 
            "地炉烧鸭脚，晴叶焙龙团。", 
            "偶到人间持钵坐，粥鱼声绕空滩。", 
            "浮生弹指悟邯郸。", 
            "孤筇冲积雪，百衲护春寒。"
        ], 
        "title": "临江仙 其七 赠僧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "小小荒庐围绿水。", 
            "门外清阴，近水栽桃李。", 
            "古道不须留姓氏，负薪识是邻家子。", 
            "笑问邻童曾识汝，曲指东边，著第三家是。", 
            "一担束刍挑乍起，晚炊烟出茅檐里。"
        ], 
        "title": "蝶恋花 其一 题茜溪斋壁", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一把黄茅新盖屋。", 
            "檐角低低，为避西风肃。", 
            "欲向东篱重系菊。", 
            "荒园斫得湘君竹。", 
            "蟋蟀寒吟声不足。", 
            "枫树垂丹，还有些儿绿。", 
            "九月霜痕融似玉。", 
            "空阶迸下红榴肉。"
        ], 
        "title": "蝶恋花 其二 秋暮", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "纸帐高悬灯影细，人远如天，欲会愁无计。", 
            "烦恼何心温绣被，今宵好梦偏回避。", 
            "瑞脑生香留半臂，别恨年年，悔解愁滋味。", 
            "多是生前相伴系。", 
            "鲛绡不尽相思泪。"
        ], 
        "title": "蝶恋花 其三 夜忆", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "曲岸回波迷白草。", 
            "皂帽青骡，踯躅燕南道。", 
            "茆店重来人已老，满庭槲叶随风扫。", 
            "淡日寒云投宿早，邻院清砧，几处心如捣。", 
            "簪笔鸣珂春梦杳，悲笳古堠霜天晓。"
        ], 
        "title": "蝶恋花 其四 阜城驿", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "破壁匡床眠自妥，浊酒频沽，赪卵堆霜果。", 
            "屈戌青苔门不锁，栈边分照芜菁火。", 
            "应有征人嘲饭颗，憔悴中年，生计浑相左。", 
            "吊澧哀沙多坎坷，诉天寒月休欺我。"
        ], 
        "title": "蝶恋花 其五 临洺关夜宿", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "骊唱催人秋未暮，两鬓霜华，祗为浮名误。", 
            "三五婵娟垂白露，一鞭竟别扬州去。", 
            "尊酒犹思良夜聚，小店晨鸡，月落余烟树。", 
            "回指红桥堤畔路，油幢乌榜年年度。"
        ], 
        "title": "蝶恋花 其六 将发广陵留别穆倩于皇无言", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "襞开五色上衣裳。", 
            "抽引针长，抽引丝长。", 
            "养娘新配浅深妆，红处思量，白处思量。", 
            "多情已戒绣鸳鸯，蜂又双双，蝶又双双。", 
            "谁描花样使人伤，并蒂兰房，并菂莲房。"
        ], 
        "title": "一剪梅 其一 理绣", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "春浓画阁下帘钩，人在青楼，书在红楼。", 
            "谁将芳草字忘忧。", 
            "花已含愁，酒更添愁。", 
            "凄凉无绪擘箜篌，病似残秋，梦断残秋。", 
            "萧郎离恨托词头。", 
            "写怨梁州，入破甘州。"
        ], 
        "title": "一剪梅 其二 风情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "欲问高人，久矣寄情岩谷。", 
            "问饔飧、闭门常足。", 
            "呼童洗竹，舣船寻菊。", 
            "有余钱、买花葺屋。", 
            "古树当庐，常照襟裾生绿。", 
            "惯栖禽、日来尤熟。", 
            "歌声类曲，缶声类筑。", 
            "算诗才、是今名宿。"
        ], 
        "title": "风中柳  用刘静修韵寄友", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "红蓼滩边频弄桨，农家舴艋如钱盎。", 
            "郭外清溪流更广。", 
            "时荡漾，船轻不怕黏天浪。", 
            "唉乃一声何处唱，我来茅屋开新酿。", 
            "柴关乌桕遥相向。", 
            "鸡黍饷，月明已挂霜蓬上。"
        ], 
        "title": "渔家傲 其一 秋日过村家小集予旧邻也", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "八月秋晴刚过半，欲招桂馥因牵幔。", 
            "晴日不寒还不暖，鸿新见，为寻旧渚频频唤。", 
            "近绕低垣遮客馆，轻黄蝴蝶随人散。", 
            "飘坠梧桐花砌乱，闲寻看，菊英欲吐东篱畔。"
        ], 
        "title": "渔家傲 其二 秋日遣怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "小小疏椽，碧水经前。", 
            "每临溪、匹练红牵。", 
            "蒹葭十亩，尽受荒烟。", 
            "有采菱桡，沽酒渡，钓鱼船。", 
            "野渡无边，树影森然。", 
            "数游鳞、傍岸流连。", 
            "更谁貌得，晋唐宋间。", 
            "请顾长康、吴道子、李龙眠。"
        ], 
        "title": "行香子  构屋水滨喜而赋此", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "爇芳脐，烹瑞脑。", 
            "染著衫襟，紧伴人昏晓。", 
            "一点檀心难索讨。", 
            "梦醒更深，越觉添烦恼。", 
            "润能熏，潮顿燥。", 
            "著定宫闺，兰麝宜频捣。", 
            "缕缕微烟缠不了，透尽孤眠，谁更知他好。"
        ], 
        "title": "苏幕遮 其一 咏春", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "百泉清，丛桧碧。", 
            "风卷虬枝，箕踞依顽石。", 
            "迤逦太行疏乳液。", 
            "中有高人，俯仰寻遗迹。", 
            "晋公和，曾卜宅。", 
            "明哲全生，寒暑陶然适。", 
            "半岭啸声惊木客。", 
            "阮屐嵇琴，此辈无容责。"
        ], 
        "title": "苏幕遮 其二 啸台怀古", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "冷风尖，残月小。", 
            "野径高低，刺眼横苍筱。", 
            "茅店孤村偏起早。", 
            "偷与闲鸥，静立寒汀皎。", 
            "策轻车，携布帽。", 
            "客路年年，短鬓霜深了。", 
            "江浒青山屏障绕。", 
            "烟柳无情，断送人昏晓。"
        ], 
        "title": "苏幕遮 其三 全椒道中", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "霜余净碾遥天碧。", 
            "听落叶、鸣虚碛。", 
            "疏树倦鸦寒影只。", 
            "今朝才见，瘦筠斜处，露出梅花白。", 
            "敝裘补绽年年客，骏马春衫复何益。", 
            "五柳凄清陶令宅。", 
            "黄河风雪，荥阳战垒，驴背思畴昔。"
        ], 
        "title": "青玉案 其一 冬暮晓发", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "寒汀细雨鹈鹕唤，维小艇、芦花畔。", 
            "堂下残荷香已断。", 
            "竹都消粉，梅才破腊，纸帐垂银蒜。", 
            "幽人诗兴偏凌乱。", 
            "清绝林塘寄柔翰。", 
            "秋水南华供把玩。", 
            "公和解笑，步兵解哭，懒解嵇生锻。"
        ], 
        "title": "青玉案 其二 访蒋存鲁南湖园居", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "记得杏园新放，社日近时来访。", 
            "寻着旧巢思度岁，早已香泥零荡。", 
            "芹渚柳花村，独自飞飞凝望。", 
            "系足红绡无恙，蓦有离情别状。", 
            "王谢人家刚废尽，欲入乌衣惆怅。", 
            "失路巧呢喃，唯有落花依傍。"
        ], 
        "title": "离亭燕  咏燕", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "狭邪深处暗香浮，暂淹留，典鹴裘。", 
            "歌板轻圆，携上木兰舟。", 
            "桦烛红衫私语密，花底屐，柳边楼。", 
            "一天征雁唤离愁，泪应流，为伤秋。", 
            "梧叶银床，霜气入帘钩。", 
            "偏恼丽谯铜箭急，残梦醒，在心头。"
        ], 
        "title": "江城子 偶忆 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "御沟流碧水初融。", 
            "凤城东，海棠红。", 
            "韦相祠前，曲槛系花骢。", 
            "星散昔年童冠侣，时追忆，舞雩风。", 
            "半生都在别离中。", 
            "绿尊空，剩衰翁。", 
            "槐里知交，无字与归鸿。", 
            "笠泽春波宽似海，明月下，下鱼筒。"
        ], 
        "title": "江城子 偶忆 其二", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "疏杨低映池小，故折回廊巧。", 
            "木榻当蕉扇，矮石畔、闲花草。", 
            "荷叶抽清沼，香风到。", 
            "竹里闲云绕。", 
            "清尊倒，松醪馎饦，桓公寒具不少。", 
            "主人弦管，歌板十分清妙。", 
            "斜抱琵琶拍掌笑，排调。", 
            "远山螺黛谁扫。"
        ], 
        "title": "隔浦莲  藻玉轩晚集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "池塘清思，菡萏红生腻。", 
            "凉正嫩，人初起。", 
            "榴残犹灼火，竹稚齐摇翠。", 
            "闻巧哢，画眉能搅西堂睡。", 
            "柏子抽烟细，蟹眼潮刚沸。", 
            "时坐卧，浓阴底。", 
            "屐黏苔藓晕，衣惹荼蘼刺。", 
            "还生受，桃笙簟滑凉于水。"
        ], 
        "title": "千秋岁 其一 夏日题壁", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "砚田堪饱，却比菑畬好。", 
            "滫瀡具，斑衣绕。", 
            "海中仙果熟，雪里青山老。", 
            "娱白发，麻姑麟脯安期枣。", 
            "堂上孙常抱，反哺同乌鸟。", 
            "贫亦乐，仁为宝。", 
            "弄獐休写错，怀橘应归早。", 
            "请所与，洗儿钱付西邻媪。"
        ], 
        "title": "千秋岁 其二 题袁重其侍母弄孙图", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "新柳轻翻浅浪，春波易皱微风。", 
            "池阁薄阴融晓景，晴霞已射帘栊。", 
            "小径愁闻夜雨，拾来数点残红。", 
            "又被幽禽低唤，鸭炉香篆濛濛。", 
            "斜倚绣床眉未画，十分针指玲珑。", 
            "愁入芭蕉心里，情通豆蔻函中。"
        ], 
        "title": "何满子  春思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "墙边桃靥晴微逗，杨柳弱枝垂瘦。", 
            "平郊花草逐人香，都是黄疏青豆。", 
            "谁家少妇，踏青归去，不省钗钿溜。", 
            "无情嫩绿江边斗，唤起迭翻新奏。", 
            "暖风引出汗微香，沾上游春衫袖。", 
            "怪他江水，晴波有晕，似学眉儿皱。"
        ], 
        "title": "御街行  春游", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "蓟门旁，风雪暮，掠乌鸢。", 
            "莽平皋、衰柳凝烟。", 
            "千金市骏，乌骓紫燕铁连钱。", 
            "功名汗马，骋骐骥、万里扬鞭。", 
            "缅遗踪，如奔电。", 
            "抚易水，吊幽燕。", 
            "但鸦栖、鹿走狐穿。", 
            "望诸已矣，昭王旧迹夕阳边。", 
            "兴亡何限，荒台畔、春草年年。"
        ], 
        "title": "金人捧露盘  黄金台怀古", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "银鸭香销，湘篝兽冷，夜长生倦。", 
            "寒梅未放，勒住春痕一线。", 
            "听惊沙、飞鸣阵阵，飒然似入关山怨。", 
            "想参斿半落，明河斜挂，霜风如剪。", 
            "思远。", 
            "情何限。", 
            "纵文鸳交扣，绣衾争恋。", 
            "迢迢玉漏，海水注来难满。", 
            "还愁他、旅梦乍回，屈曲铜铺门静掩。", 
            "更谁团雪作猧儿，映小窗人面。"
        ], 
        "title": "锁窗寒 即事", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "苔湿春芜，蛛萦绣幕，悄无人影。", 
            "玉钗断后，曲曲画阑谁凭。", 
            "怕红丝、系来双燕，呢喃还向珠帘等。", 
            "纵宝衣施尽，缕金裙在，泪花犹剩。", 
            "厮映。", 
            "生悲哽。", 
            "记皂筴煎成，鸾胶未冷。", 
            "彩云一片，又苦斜风吹瞑。", 
            "步瑶台、姊妺肩随，茫茫那知长夜永。", 
            "问何时环佩珊然，飞下蓬莱顶。"
        ], 
        "title": "锁窗寒 为梁大司农悼亡", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "海门一点，驾素车白马，怒潮来去。", 
            "回首苏台金虎气，断送几场歌舞。", 
            "鄢郢家门，荆蛮带砺，两地应难补。", 
            "英魂犹在，空余血泪凝注。", 
            "五千甲楯行成，十年生聚，轧轧勾章橹。", 
            "吴越兴亡关底事，都作寒江烟雾。", 
            "入楚旌旗，盟齐岁月，寂寞浑无据。", 
            "芦中人杳，区区恩怨何苦。"
        ], 
        "title": "百字令 咏史", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "田光老矣，笑燕丹宾客，都无人物。", 
            "马角乌头千载恨，匕首匣中如雪。", 
            "落日苍凉，羽声慷慨，壮士冲冠发。", 
            "咄哉孺子，武阳色怒而白。", 
            "试问击筑渐离，此时安在，何不同车发。", 
            "负剑祖龙惊掣袖，六尺屏风堪越。", 
            "贯日长虹，绕身铜柱，天意留秦劫。", 
            "萧萧易水，至今犹为呜咽。"
        ], 
        "title": "百字令", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "南山归晚，遭相诃醉尉，灞亭秋暮。", 
            "故李将军猿臂在，射石犹能饮羽。", 
            "虎鼠行藏，烟云变态，若辈争知否。", 
            "霜寒草短，且寻田舍归去。", 
            "回首百战功名，北平上郡，历历风沙苦。", 
            "屈指封侯诸校尉，意气宁堪俦伍。", 
            "白发宫娃，青衫羁客，老泪同今古。", 
            "掀髯一笑，尘埃野马看取。"
        ], 
        "title": "百字令", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "出师二表，与殷盘周诰，同铭金石。", 
            "臣本不求闻达者，为许先君破贼。", 
            "瘴雨蛮江，秋风渭水，上将挥神笔。", 
            "落星如斗，荧荧火井将熄。", 
            "今日丞相祠堂，黄鹂碧草，俯仰悲陈迹。", 
            "八阵图边波浪涌，似恨谯周鬻国。", 
            "一片降幡，千寻铁锁，鼎足三分失。", 
            "先生巳矣，何能亲见衔璧。"
        ], 
        "title": "百字令", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三台鼎峙，俯清漳如带，东流凄切。", 
            "数载谯南泥水路，射猎读书人杰。", 
            "横槊悲歌，临江洒酒，一片雄心热。", 
            "二乔何在，东风吹浪成雪。", 
            "更忆绣虎蜚声，陈思才调，舞蔗中郎绝。", 
            "缥缈西园飞盖处，宾客应刘心折。", 
            "吴蜀君臣，魏家父子，人物皆英发。", 
            "何哉青史，世龙犹自羞说。"
        ], 
        "title": "百字令", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "浊醪妙理，向水晶宫里，搜罗杯斝。", 
            "海气冥蒙光不定，逗漏通明一罅。", 
            "织水为衣，流波似羽，鹦鹉佳名也。", 
            "画堂捧出，陇头袅袅飞下。", 
            "盛来琥珀香浓，鹅儿黄嫩，浸明珠无价。", 
            "想见蜃楼歌舞处，玉乳琼浆自泻。", 
            "风雪撩天，金貂满眼，我是悠悠者。", 
            "莫辞一醉，帘栊娇乌相骂。"
        ], 
        "title": "百字令 张先生席上咏鹦鹉杯", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "苍苔古瓦，是人天法界，雪山深处。", 
            "燕麦兔葵荒草地，人道高王曾住。", 
            "水殿风凉，瑶台露白，院静浑无暑。", 
            "流萤闪闪，宫墙飞入无数。", 
            "遥想渭水邙山，东西蛮触，五技穷鼯鼠。", 
            "敕勒老公歌慷慨，早见英雄黄土。", 
            "马槊功名，人龙意气，总逐西风去。", 
            "繁华销歇，紞然朝暮钟鼓。"
        ], 
        "title": "百字令 天龙寺高欢避暑宫遗址和锡鬯", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "春风吹面，又匆匆过了，传柑佳节。", 
            "羸马敝裘何处去，一刺怀中磨灭。", 
            "日跳如丸，臣饥似朔，那得名心热。", 
            "思君一话，瞥然鸿爪留雪。", 
            "记得昨夕灯前，流连蕃锦，无缝仙衣接。", 
            "白石小山门径在，天半峨嵋幽绝。", 
            "火树连宵，歌钟匝地，夺我冰肠洁。", 
            "因风寄与，重来同醉烟月。"
        ], 
        "title": "百字令 朱锡鬯过访不值怅然有寄", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "晚霞成晕，似非烟笼就，霓裳仙阙。", 
            "只恐清光明作镜，照见须眉愁绝。", 
            "静掩珠帘，轻遮团扇，蜃雾楼台结。", 
            "凭谁吹散，玉箫声细如发。", 
            "况是一阵罡风，须弥芥子，偶现空花劫。", 
            "八柱蛟龙还掉尾，穆穆金波无缺。", 
            "动魄惊心，十年两度，错过中秋节。", 
            "余生瓦砾，他时月底重说。"
        ], 
        "title": "百字令 中秋和其年，时甫过地震", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "月如无恨，便清辉万古，长圆难缺。", 
            "昔我来思浑不记，瓜果中庭重设。", 
            "身世斜阳，悲欢逝水，鬓有星星发。", 
            "惊闻人语，今年两度佳节。", 
            "却忆去岁中秋，轻云薄雾，黯黮芙蓉阙。", 
            "造物多情还补得，泼眼明蟾奇绝。", 
            "再舞霓裳，平分桂影，疑对千峰雪。", 
            "重阳迟了，几行白雁能说。"
        ], 
        "title": "百字令 庚申闰中秋和其年", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "银蟾的皪，记何时此月，重启珠宫。", 
            "羽葆虬幢纷去住，石麟飞下天中。", 
            "四十七年，匆匆过却，回首忆生崧。", 
            "仙家昼永，雕弧今日初逢。", 
            "等到人历花砖，文登金镜，乃许醉颜红。", 
            "李杜诗篇闻帝语，蓂筴才发铜龙。", 
            "缥缈蓬山，从容赤舄，几见桂轮同。", 
            "他年佳话，依然玊露秋风。"
        ], 
        "title": "百字令 闰八月寿阮亭", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "镂冰作面，剪雪为衣，溪畔盈盈女。", 
            "幽怀谁许。", 
            "相逢处、翠袖低垂不语。", 
            "淡黄眉妩。", 
            "听子夜、歌残白纻。", 
            "更难兼、并蒂连枝，姊妹还同侣。", 
            "因念云迷洛浦。", 
            "自陈王去后，离别酸楚。", 
            "明珠翠羽。", 
            "相迟误、脉脉此情尘土。", 
            "花魂无主。", 
            "抵多少、小窗微雨。", 
            "愿年年、月白风清，仗东君留取。"
        ], 
        "title": "解语花 咏水仙同家弟作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "蜃蒸作雾，地涌成珠，一水溶溶贮。", 
            "炎凉谁主。", 
            "大千界、只有清流可语。", 
            "乾坤奥府。", 
            "是天地、恩波凝注。", 
            "阅从来、萧索繁华，多少伤心处。", 
            "记否长生雨露。", 
            "乘春风灵液，荡潏容与。", 
            "霓裳妙舞。", 
            "惊魂散、铁骑渔阳鼙鼓。", 
            "石莲如许。", 
            "想旧日、鱼龙无数。", 
            "怅华清、一带蘼芜，任抚今吊古。"
        ], 
        "title": "解语花 和人咏骊山温泉", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "伯劳偷唤，才理晨妆，小立东风径。", 
            "绿阴深靓。", 
            "苔痕湿、罗袜一钩清冷。", 
            "迟回不定。", 
            "喜蝶粉、花光相映。", 
            "生憎他、倒晕明霞，漏泄惊鸿影。", 
            "百裥绣裙厮称。", 
            "似天风吹堕，露桃仙井。", 
            "冶游暗省。", 
            "销凝处、怕惹离魂难静。", 
            "流辉耿耿。", 
            "任扑簌、乱红飞暝。", 
            "带满身、香气归来，向枕边犹剩。"
        ], 
        "title": "解语花 咏美人花间影和凤于", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "对西风一笑，碧云黄叶，怊怅旧霜毫。", 
            "珠投仍按剑，悔杀平生，未谱郁轮袍。", 
            "雪花似翼，桑干路、寒色刁骚。", 
            "任纷纷、黄金白璧，意气属吾曹。", 
            "帆摇。", 
            "女儿浦口，新妇几边，看江天影倒。", 
            "问六朝、艨艟铁锁，尽逐洪涛。", 
            "芦声瑟瑟鹍弦急，伴渔火、酒醒无聊。", 
            "湘岸阔、回头咫尺青霄。"
        ], 
        "title": "渡江云 送蒋京少下第游楚，步其年韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "湿云黏似絮，关山冻合，风色偃貂裘。", 
            "玉楼寒起粟，知是仙人，咫尺驾银虬。", 
            "黄昏漠漠，窗影黑、思挂帘钩。", 
            "谁剪碎、明河冰水，一夜下皇州。", 
            "还愁。", 
            "孟婆潦倒，滕六商量，怕梅花孤瘦，又化作、轻烟薄雾。", 
            "缭绕枝头，五更错认虚生白，最分明、碧落清幽。", 
            "成独笑、飞琼毕竟迟留。"
        ], 
        "title": "渡江云 欲雪", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "乌丝闲写柔情句。", 
            "吟红豆、才子梁园新赋。", 
            "高调和人稀，似引商荆楚。", 
            "忆佩双鞬随豹尾，谙出塞、凄风冷雨。", 
            "辛苦。", 
            "早中年易感，鬓丝添素。", 
            "又向粉署为郎，听薰香侍史，鹅笙曲度。", 
            "动魄复惊心，耿一天星露。", 
            "江上青枫闻铁拨，抵多少、海飞山怒。", 
            "休诉。", 
            "倩岑牟狂客，挝残羯鼓。"
        ], 
        "title": "珍珠帘 为牧仲题枫香词", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "雕房几曲桐阴里。", 
            "金塘侧、第一倾城姝丽。", 
            "◆鬌照人明，学远山螺髻。", 
            "蝉影花光相撩乱，衬一片、芭蕉浓翠。", 
            "清绮。", 
            "更珊钩犀押，冷波横地。", 
            "疑是月底初逢，被冰轮掩映，织绡情思。", 
            "宛转玩琼颜，倩晓风吹起。", 
            "人在银河清浅处，倚白玉、栏杆如水。", 
            "心醉。", 
            "想道书慵把，幽怀旖旎。"
        ], 
        "title": "珍珠帘 赋得水晶帘下看梳头", 
        "type": "词", 
        "yun": null
    }, 
    {
        "author": "曹一士", 
        "era": "清", 
        "subtype": null, 
        "text": [
            "旷野张异乐，如在洞庭旁。", 
            "元气裹六极，太音弥八荒。", 
            "不顾世上耳，安能主故常。", 
            "听者惑且骇，充耳神茫茫。", 
            "焉得万里风，吹送来帝乡。", 
            "一奏四时理，再奏百族康。"
        ], 
        "title": "拟古", 
        "type": "古风", 
        "yun": "阳"
    }, 
    {
        "author": "曹一士", 
        "era": "清", 
        "subtype": null, 
        "text": [
            "桃李艳春日，松析黯无光。", 
            "贞心结千古，誓不随众芳。", 
            "风云一朝变，天地为苍苍。", 
            "有明盛坛坫，七子互腾骧。", 
            "牛耳执王李，才高气愈扬。", 
            "仰视高秦汉，府窥藐宋唐。", 
            "指挥籍湜辈，匍匐邾莒行。", 
            "震川老举子，茅屋荒江旁。", 
            "言招故生徒，讲学称先王。", 
            "势焰固不敌，名声讵相当。", 
            "云何百世下，中天吐寒芒。", 
            "古今几作者，身晦道乃昌。", 
            "祧祔有定论，翕赫安可常。"
        ], 
        "title": "咏古", 
        "type": "古风", 
        "yun": "阳"
    }, 
    {
        "author": "曹溶", 
        "era": "清", 
        "subtype": null, 
        "text": [
            "轻。", 
            "认得伊家画屧声。", 
            "花边绕，蛱蝶不曾惊。"
        ], 
        "title": "十六字令  闺情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江南远，乳燕不曾来。", 
            "千里信回春水阔，一年人去野棠开。", 
            "香阁在尘埃。"
        ], 
        "title": "望江南 本意 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江南小，近日不藏春。", 
            "朱户半开眠宿酒，粉娥成队散轻尘。", 
            "弦管正愁人。"
        ], 
        "title": "望江南 本意 其二", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江南别，旧泪一双流。", 
            "笛弄夜凉关路黑，虫悬叶老玉衣秋。", 
            "且莫盼兰舟。"
        ], 
        "title": "望江南 本意 其三", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江南恨，亭榭少人看。", 
            "醉里不堪啼鴂早，梦余初觉卖花寒。", 
            "风雨又漫漫。"
        ], 
        "title": "望江南 本意 其四", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "唤起残红莺困，衔取馀香蝶嫩。", 
            "独坐此何年，阁外飘来幽恨。", 
            "休问，休问，都绕眉峰一寸。"
        ], 
        "title": "如梦令  有感", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "梦断金炉不暖，春到樱桃小苑。", 
            "惊起双燕飞，斜倚栏干昼短。", 
            "人远，人远，心被东风吹软。"
        ], 
        "title": "如梦令  有怀", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "霜天敝了羊裘，荻花秋。", 
            "恰遇纤帘高士倚江楼。", 
            "垂柳罅，琵琶砑，是扬州。", 
            "触著一生心事到眉头。"
        ], 
        "title": "相见欢  与蒋前民饮酒", 
        "type": "词", 
        "yun": "尤"
    }, 
    {
        "author": "曹溶", 
        "era": "清", 
        "subtype": null, 
        "text": [
            "翠陌人遥。", 
            "和泪银泥欲滴。", 
            "帐中香，墙外笛。", 
            "冷春宵。", 
            "画裙空绾鸳鸯带，梦去重帘相碍。", 
            "月嫌明，花倦戴。", 
            "待归桡。"
        ], 
        "title": "酒泉子  春情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "帘外响铜签，雁唳秋宵远。", 
            "罗帐烛光微，不信檀郎浅。", 
            "惜别展幽欢，梦逐银屏转。", 
            "飞去学鸳鸯，一枕花魂软。"
        ], 
        "title": "生查子  代赠", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "斜掩红窗，影迷前日桃花路。", 
            "送春三度，只有人如故。", 
            "瘦减腰围，每被征衫诉。", 
            "归心误，雨声深处，江上扁舟暮。"
        ], 
        "title": "点绛唇  寄兴", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "愧杀陈琳，磨残铁砚收军后。", 
            "喜逢凉昼，千里都穿透。", 
            "高处生寒，渐逼蛮花瘦。", 
            "人如旧，海光一溜。", 
            "熨尽青山皱。"
        ], 
        "title": "点绛唇  平远台秋眺", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "陌上髯苏唱柳绵，载花须趁越江船，惜春春去又今年。", 
            "静馆碧樽闲客夜，软风红药恨人天，新来何处得轻怜。"
        ], 
        "title": "浣溪纱  閒情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "飘尽红英陌上尘，雕阑重倚玉腰身，仙花唤得小名真。", 
            "腻粉愁衔蜂翅软，温香旧忆麝脐匀，春归偏要惹游人。"
        ], 
        "title": "浣溪纱  倦圃山矾盛开", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "仕女行来乐部同，双垂罗带鬓蝉松，心儿旖旎锦堂中。", 
            "浪滚舞茵怜静婉，尘轻香迹认翔风，几曾容易得相逢。"
        ], 
        "title": "浣溪纱 四十年来所见歌姬某氏最丽赠之 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "玉笛先将密意通，新声一缕绛云笼，把人薰得口脂浓。", 
            "屏里扑成惊蛱蝶，烛前捏就软芙蓉，只愁春到不禁风。"
        ], 
        "title": "浣溪纱 四十年来所见歌姬某氏最丽赠之 其二", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "檀板休催日暮天，鸟程信断冷银船，杖头飞尽阮家钱。", 
            "芍药开时心易怯，鹧鸪啼后梦难圆，僧楼闲看雨声眠。"
        ], 
        "title": "浣溪纱  独坐", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "屐齿骄奢谢客儿，爱寻苏小看腰肢，不知谁作有情痴。", 
            "倚醉自贪山一族，舞残刚剩柳千丝，今年总是忆人时。"
        ], 
        "title": "浣溪纱 湖上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "莺粟花开又别家，蘑芜绿上小窗纱，粉墙西去即天涯。", 
            "白雨偷将春令换，黄昏惯使客心邪，愁来那得好山遮。"
        ], 
        "title": "浣溪纱  春怨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "焦团坐破添云甑，佛多长命。", 
            "白堤游女十分娇，偏唤出、韩康姓。", 
            "一派冷香诗径，淹留无定。", 
            "直饶手挽上池来，怕未识、英雄病。"
        ], 
        "title": "一络索  行中僧将卖药赋此坚之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "亭阴弄碧，懒把金樽侧。", 
            "莫怪泪痕常满，与东风、旧相识。", 
            "芳信连朝隔，玉箫吹不得。", 
            "最是恹恹心性，比垂杨、更无力。"
        ], 
        "title": "霜天晓角  春怨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "月华千顷，画烛摇花冷。", 
            "恰到五湖深处，平生事、付渔艇。", 
            "鹤警铜壶静，做成今夜永。", 
            "正是愁肠无限，几片叶、送秋影。"
        ], 
        "title": "霜天晓角  同香山敬可夜坐倦圃", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "蝶戏湘裙带，花衔宝髻绒。", 
            "深深妆阁乍相逢，眉黛为谁浓。", 
            "婉步疑生月，娇歌不耐风。", 
            "寄情摇曳玉光中，休更托春葱。"
        ], 
        "title": "巫山一段云  偶咏", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "家本桄榔江上住，江南恰是留侬处。", 
            "金屋尚愁寒，春到莫借看。", 
            "绿窗垂嫩雪，小院人难别。", 
            "催送夜情来，珊瑚枕畔开。"
        ], 
        "title": "菩萨蛮  茉莉", 
        "type": "词", 
        "yun": null
    }, 
    {
        "author": "戚玾", 
        "era": "清", 
        "subtype": null, 
        "text": [
            "空城澹寒雾，落叶凄庭阴。", 
            "萧条岁苦饥，里巷谁招寻。", 
            "拨泥过我弟，暮雨衣淋淋。", 
            "百钱杖头解，斗酒时共斟。", 
            "入耳声不殊，闻者各有心。", 
            "何以写吾忧，挥毫同苦吟。", 
            "虫螀半壁静，镫火孤窗深。", 
            "醉拥姜被眠，不知天古今。"
        ], 
        "title": "饮九弟斋同宿", 
        "type": "古风", 
        "yun": "侵"
    }, 
    {
        "author": "戚玾", 
        "era": "清", 
        "subtype": null, 
        "text": [
            "钟山黄公高绝俗，彩笔当年映天禄。", 
            "徙海吹山十六秋，吊影吞声卧江曲。", 
            "栖迟南岳复西湖，万里青山一担书。", 
            "岩松犯雪神愈王，野鹤冲云兴自孤。", 
            "今岁移家来泗上，马队谭经笑函丈。", 
            "生徒落落讲堂空，满帘春草风吹帐。", 
            "予从往籍旧知名，但见文章未见人。", 
            "踌躇怀刺久未决，迟迟乃敢登其门。", 
            "相逢一揖平生见，道气须眉时隐现。", 
            "布衣箬笠古人风，光瞳瘦骨高僧面。", 
            "萧疏促膝片时间，苛礼余文已尽删。", 
            "乃知古处存今日，往来交接能相安。", 
            "此后相招对杯酒，一蔬一豆盘何有。", 
            "题诗日夜几挥毫，高谭古人时充口。", 
            "具言往事难重陈，不问人间汉与秦。", 
            "志游四海遍五岳，妻孥束缚犹逡巡。", 
            "更思百年今半矣，天下曾无一知己。", 
            "寸心摇落我何言，万事荒疏天不理。", 
            "眼前膝下未得男，依依弱女黄金看。", 
            "前者乞灵向淮渎，回波晚棹辞龟山。", 
            "惊涛忽起飞神鱮，泼剌投船船客惧。", 
            "苍苍有意不言迟，小引长歌聊自叙。", 
            "忧儿忧友复忧游，百感茫茫未暇愁。", 
            "渡江僮仆尽辞去，只今沽酒无苍头。", 
            "子能知我为予构，不取才能取淳厚。", 
            "我闻语语出性情，颜热眉开心已受。", 
            "贱子生平耻杂交，闭门风雨深蓬蒿。", 
            "岂知相见如逢故，一我形魂慰寂寥。", 
            "笑门如斗读书处，绿烟高卷芭蕉树。", 
            "相看斗酒愧提携，扪虱挑镫尽朝暮。", 
            "指画须开北牖窗，窗开柳浪入风凉。", 
            "题曰烟环志所命，使我高卧游羲皇。", 
            "闲寻古塔登台话，烟光城阙如图画。", 
            "感慨中来不自由，一见斜阳泪双下。", 
            "击水垂云心事违，榆枋笑受鸴鸠议。", 
            "孤高平淡违时好，今人绝少古人稀。", 
            "我得先生交已足，但愧知君非鲍叔。", 
            "徘徊海岳放身游，远近相从负行襆。"
        ], 
        "title": "赠九烟先生", 
        "type": "古风", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "东风不吝冶游天，满路掷榆钱。", 
            "春衫一队寻花去，是谁人、撇下钗钿。", 
            "独有紫衣年少，画图无此神仙。", 
            "侍儿垂手复齐肩，真个欲魂牵。", 
            "珠帘半面惊微露，为娇羞、越觉缠绵。", 
            "恨杀轻罗胜我，时时贴细腰边。"
        ], 
        "title": "风入松 其一 春日虎丘书所见", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "风波无恙且归耕，闽峤正秋清。", 
            "径边松菊缠芳草，春常在、南国霜轻。", 
            "荔子红垂古驿，榕阴绿满重城。", 
            "开尊乌石听啼莺。", 
            "瀚海暮潮平。", 
            "丹青已擅鸡林价，钟王法、当代知名。", 
            "高兴西园公子，安贫东郭先生。"
        ], 
        "title": "风入松 其二 寄侯官许有介", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "朝曦初上绮疏红，摇竹一帘风。", 
            "草堂词好丹黄竟，添幽思、檐马丁东。", 
            "解语人如鹦鹉，惊秋客似梧桐。", 
            "半生春梦此山翁，无闷度穷通。", 
            "浮名真个波中絮，随流水、转眼成空。", 
            "金马玉堂以后，竹篱茅舍之中。"
        ], 
        "title": "风入松 其三 春日虎丘书所见", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "天宁寺里老藤枝，云板放参迟。", 
            "南湖烟水浮千顷，疏愣畔、梧蓧参差。", 
            "麈尾能谈五觉，橛头同访三支。", 
            "身轻唯许瘦筇知，僧腊正强时。", 
            "闲烧柏子香成篆，迦文外、儒墨兼师。", 
            "自愧石渠枯管，来赓松阁新诗。"
        ], 
        "title": "风入松 其四 大舆上人四十有赠", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "囊底枯萤，檐头乾鹊，辛苦功名亦何乐。", 
            "饶他虎气今为鼠，尽教龙蛰犹如蠖。", 
            "卖浆家，贩缯市，多寥落。", 
            "私羡尚平登五岳，何用季心矜一诺。", 
            "今古英豪总萧索。", 
            "东华软尘剧奔走，北邙枯冢终栖托。", 
            "猛回头，上蔡犬，华亭鹤。"
        ], 
        "title": "千秋岁引  惊悟", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "婆娑金马，转盼虚空，梦中蝴蝶。", 
            "燕赵佳人，良宵绮席偎粉靥。", 
            "书生潦倒名场，薄命元同妾。", 
            "还我渔矶，去题江上红叶。", 
            "细雨青蓑，狎波涛、鹭交鸥接。", 
            "舒卷闲云，生疏五陵豪侠。", 
            "东观残书犹在，偶翻行箧。", 
            "鲂鲤家乡，归来无用弹铗。"
        ], 
        "title": "华胥引  蝶梦燕赵", 
        "type": "词", 
        "yun": "叶"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "朱唇檀板，宛转歌微度。", 
            "四座静无声，听一线、清音独谱。", 
            "羊羔美酒，自分不如他，银筝小，玉箫低，生受红灯暮。", 
            "细评音字，无有遗腔句。", 
            "缓急手能调，按新词、微收雁柱。", 
            "内家装束，不用隔帘栊，瓠犀白，笋痕纤，值得周郎顾。"
        ], 
        "title": "蓦山溪 其一 歌席", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "八砖移日，人道先生懒。", 
            "载笔立螭坳，曾叨赐、上方杯碗。", 
            "昨非今是，松菊待归轮。", 
            "辞虎观，问鱼舠，歇浦烟波满。", 
            "东皋艺黍，棘匕胡麻饭。", 
            "二仲径初开，棹角里、旧邻传盏。", 
            "老农老圃，对酒偶成诗，冲口出，话家常，奚取乎板管。"
        ], 
        "title": "蓦山溪 其二 述怀（用宋谦父原韵）", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "雨黏莎径，做新凉池馆。", 
            "低唱频斟莫辞满。", 
            "拥红衫乌鬓，倚暖偎香，称长短、各许玉环飞燕。", 
            "灯前留意处，队队繁筝，急管轻圆络珠串。", 
            "烛影动荷风、绕树流萤，才数点、偏照钿蝉金雁。", 
            "但雕阑、画阁醉相寻，为粉黛消磨，壮心都减。"
        ], 
        "title": "洞仙歌 其一 艳集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "悲凉屈宋，重过吴江道。", 
            "小市鱼虾恼清晓。", 
            "想蛟龙睡稳，千顷晴澜，风色好、霜后白蘋花老。", 
            "角巾还故土，烟月谁争，一苇凌波胜蓬岛。", 
            "茶灶笔床随意具，呼取樵青，芼莼丝、浊醪须倒。", 
            "看双丸、寒暑织如梭，羡湖笛渔榔，白头翁媪。"
        ], 
        "title": "洞仙歌 其二 晓过莺脰湖", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "柳浪方高，桃花雨，一村都涨。", 
            "应自慰，春风未老，故园无恙。", 
            "篱笋新抽江燕出，芦芽半卷河豚上。", 
            "豆畦边，荠美采盈筐，东邻饷。", 
            "柴门外，微波漾。", 
            "芳树杪，时禽唱。", 
            "好邀来春社，细斟家酿。", 
            "欢喜儿童鸭脚果，逍遥父老蛇条杖。", 
            "恕余顽、醉后越痴狂，真无状。"
        ], 
        "title": "满江红 其一 江村", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "新绿江村，阴阴与、溪流争涨。", 
            "烦寄讯、竹平安否，至今无恙。", 
            "初见栗留穿柳去，忽惊松鼠缘藤上。", 
            "正春深、谷雨焙枪旗，山僧饷。", 
            "难消遣，情摇漾。", 
            "蛮姬舞，秦青唱。", 
            "正蒲萄浓泼，春波如酿。", 
            "试向花前移玉案，休思阁里燃藜杖。", 
            "念平生、一枕梦悲欢，他年状。"
        ], 
        "title": "满江红 其二 王西樵考功见和江村词用前韵示孙无言", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "飞絮满天，平堤外、乱萍初涨。", 
            "人似燕、重来湖海，画梁无恙。", 
            "风雅竞推东阁妙，文章每说西京上。", 
            "细论诗、若个过墙头，松醪饷。", 
            "曾踏险，瞿塘漾。", 
            "才会意，沧浪唱。", 
            "但银瓶索饮，酴醵佳酿。", 
            "五岳未周名士屐，百钱常挂山人杖。", 
            "奈此君、不惠不夷间，难于状。"
        ], 
        "title": "满江红 其三 《湖上书怀再柬西樵考功、阮亭祠部》", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "万马齐奔，亲曾见、广陵涛涨。", 
            "摅幽愤、有书自白，文通无恙。", 
            "鳷鹊观前垂翅去，茱萸湾口乘潮上。", 
            "问东吴、一饭与王孙，何人饷。", 
            "看游戏，群鸥漾。", 
            "听唉乃，渔舟唱。", 
            "尽鞭霆掣电，凭天酝酿。", 
            "丹竉前应炼药，青山今日同携杖。", 
            "醉来扶、画手倩谁能，僧繇状。"
        ], 
        "title": "满江红 其四 酬西樵再和", 
        "type": "词", 
        "yun": "漾"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "六一祠边，槐火热、石泉微涨。", 
            "衣短后、来看西子，镜奁无恙。", 
            "檐瓦声中山雨到，墙桑影底溪云上。", 
            "望湘湖、三月熟樱桃，先贻饷。", 
            "蘋浪蹙，虫丝漾。", 
            "薄薄酒，红红唱。", 
            "说泥封柳贯，黄鱼白酿。", 
            "拟种绿蕉聊代楮，偶寻方竹裁成杖。", 
            "忆此时、海市在登州，纷千状。"
        ], 
        "title": "满江红 其五 湖上即景同王西樵赋柬宋荔裳", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "漂泊东南，空回首，凤池春涨。", 
            "家已破，逢人羞语，菊松无恙。", 
            "余齿偕归江海畔，浮生幸脱刀砧上。", 
            "君还有、请室断葱来，高堂饷。", 
            "天怒解，精魂漾。", 
            "且啸傲，闲赓唱。", 
            "为周郎而醉，不须倾酿。", 
            "从此休焉蜗作舍，吾其哀矣鸠为杖。", 
            "见卯君，备说老夫穷，无佳状。"
        ], 
        "title": "满江红 其六 《同荔裳观察、西樵考功湖楼小坐，因忆阮亭祠部》", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "藕叶铺池，浦如镞、小桥青涨。", 
            "孤山静、诗人蜕后，猿饥鹤恙。", 
            "鸭绿波浮杨柳外，猩红晕染蔷薇上。", 
            "趁湖心、莼菜滑凝脂，频教饷。", 
            "船载酒，亭边漾。", 
            "歌按拍，垆头唱。", 
            "爱梅花横笛，梨花初酿。", 
            "本色英雄能舞槊，支离迁客须扶杖。", 
            "雨余山、也似美人愁，颦眉状。"
        ], 
        "title": "满江红 其七 湖上坐雨同西樵赋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "晓雾空鲙，两峰暗，灌丛烟涨。", 
            "伤暮景，我心惴惴，忧以恙。", 
            "老泪偷弹红袖侧，故人自在青霄上。", 
            "记当年残腊一杯羹，殷勤饷。", 
            "慈仁寺，青衫漾。", 
            "兴诚院，瑶华唱。", 
            "有栾州肥鲫，易州清酿。", 
            "门对西山教柱笏，人辞东观惟留杖。", 
            "愧孤臣编选本无长，恭陈状。"
        ], 
        "title": "满江红 柬王西樵 其八 考功兼怀陈学山、胡又弓、王北山馆丈", 
        "type": "词", 
        "yun": "漾"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "佳节吴阊，浑不灭、汨罗愁涨。", 
            "争吊屈、龙舟箫鼓，锦帆无恙。", 
            "公子画船官驿口，名倡罗绮江楼上。", 
            "拥残书、自有故交同，清尊饷。", 
            "榴花影，杯中漾。", 
            "竞渡曲，筵前唱。", 
            "正梅黄时解，阴晴迭酿。", 
            "山鬼漫矜明月佩，健人也曳菖蒲杖。", 
            "祗浮生、憔悴泣枯鱼，湘累状。"
        ], 
        "title": "满江红 其九 乙巳午日宋既庭见招泛蒲同陆处实姜西溟", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "雨压戎葵，摇菡萏、曲桥波涨。", 
            "东城僻、松声竹籁，小亭无恙。", 
            "虹影倒悬虚槛外，游蜂偶缀朱帘上。", 
            "喜澄湖、网取白鱼鲜，花前饷。", 
            "二十载，空飘漾。", 
            "离骚谱，闻新唱。", 
            "且开襟送抱，醉君醇酿。", 
            "愁见督邮宁束带，共祈大耋争携杖。", 
            "酒怀宽、矍铄若翁哉，将军状。"
        ], 
        "title": "满江红 其十 沈绎堂陆处实宋既庭御之同集尤悔庵看云草堂元韵次答", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "长啸登楼，望塞外、草枯沙涨。", 
            "峰一柱、庾公高兴，风霜无恙。", 
            "彩笔雕龙官阁里，短衣射虎边亭上。", 
            "鹿肩肥、匹马入幽燕，承邮饷。", 
            "山海抱，风尘漾。", 
            "觱栗奏，蛮童唱。", 
            "在故乡犹忆，银鱼黍酿。", 
            "肘后黄金元不换，斑衣跽进高堂杖。", 
            "待画师、颊上写闲情，看云状。"
        ], 
        "title": "满江红 其十一 即席酬赠悔庵司李", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "小宋才华，过八斗、墨池春涨。", 
            "棕鞋健、来寻幽径，草堂无恙。", 
            "花影静移清簟外，燕雏欲出空梁上。", 
            "况脯修、教授满河汾，诸生饷。", 
            "日气薄，云光漾。", 
            "自畴昔，同酬唱。", 
            "上禹陵梅市，繁筝妙酿。", 
            "行止于今犹可共，乌皮几与青藤杖。", 
            "待微凉、携手访延陵，诹新状。"
        ], 
        "title": "满江红 其十二 酬赠既庭兼示吴敬生兄弟", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "良夜传觞，梅雨急，画船冲涨。", 
            "人南北、旧时金马，兰筋无恙。", 
            "饮社向同枌梓畔，校书陪銮坡上，自休闲、吾土饱莼鲈，迟相饷。", 
            "看大纛，堤边漾。", 
            "听邪许，河滨唱。", 
            "更夷犹吴榜，甘醲淮酿。", 
            "老伴玉堂今有几，敢忘太乙当时杖。", 
            "向知交，为我道江潭，行吟状。"
        ], 
        "title": "满江红 其十三 即席送同年沈绎堂入都兼怀汪千顷杨地一同展成既庭赋", 
        "type": "词", 
        "yun": "漾"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "枕畔邯郸，铜箭水，乍消随涨。", 
            "茫茫道、升沈倚伏，庐生无恙。", 
            "歌舞终归松柏下，钓竿好拂珊瑚上。", 
            "去山中、服术饵松花，群仙饷。", 
            "蓬岛路，春潮漾。", 
            "华胥国，钧天唱。", 
            "但茧窝自蔽，蜜脾休酿。", 
            "汉苑已分方朔酒，葛陂快掷壶公杖。", 
            "想此生、梦觉总成空，无殊状。"
        ], 
        "title": "满江红 其十四 同悔庵既庭赋柬荔裳观察", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "驼契湖山撑钓艇，鲤鱼风涨。", 
            "吾与汝、罻罗才出，角巾无恙。", 
            "半臂不须遗客坐，鸱夷每恨浮江上。", 
            "在词场、少日早分镳，牛心饷。", 
            "见三竺，烟霞漾。", 
            "闻二谢，埙篪唱。", 
            "闹竹西歌吹，名香异酿。", 
            "且醉河东白堕酒，去扶槐里袁公杖。", 
            "古来称、名士济南多，峥嵘状。"
        ], 
        "title": "满江红 其十五 忆西樵湖上兼寄阮亭同展成既庭赋", 
        "type": "词", 
        "yun": "漾"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "五月园林，琵琶熟、雨肥云涨。", 
            "莽回顾、阖庐千载，山川无恙。", 
            "我自江湖慷以慨，君方颜谢凌而上。", 
            "好词头、百琲夜珠圆，争来饷。", 
            "风片细飞花漾。", 
            "蝶闲过，莺孤唱。", 
            "借一觞一咏，侑之名酿。", 
            "懒似嵇生林下锻，老思灵寿山中杖。", 
            "剩惊魂、前路有谁怜，髡钳状。"
        ], 
        "title": "满江红 其十六 展成既庭雨中见示新词用原韵奉答", 
        "type": "词", 
        "yun": "漾"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "欲问春情，嫌太薄、真如一纸。", 
            "妆点出、飞花乱坠，游丝频徙。", 
            "江燕不嗔园舍小，雏莺亦爱池亭美。", 
            "草堂前、聊可贮闲情，裁蘅芷。", 
            "江梅蒂，将残矣。", 
            "红杏萼，方开耳。", 
            "有香能饲蝶，瓣堪供蚁。", 
            "听鸟林间杯在手，踏青郭外饧胶齿。", 
            "有时豪、置酒拥红妆，忙珠履。"
        ], 
        "title": "满江红 其十七 春景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "春水平添，放远碧，卷帘高坐。", 
            "南湖畔、夜深灯火，打鱼相课。", 
            "塔望真如惟一点，楼名烟雨微留个。", 
            "正晴明、谷日应祈年，人人贺。", 
            "鸦似墨，林间簸。", 
            "柳似醉，堤边卧。", 
            "渐春融气霭，日高云破。", 
            "果是画船如屋里，江南风浪何曾大。", 
            "倒醇醪、彻底发甘香，前年做。"
        ], 
        "title": "满江红 其十八 谷日放舟入南湖", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "水面归鸦，斜阳挂、远村高木。", 
            "严霜降、小园柑橘，郁然浮绿。", 
            "一匕青精朝作饭，百年乌桕寒依屋。", 
            "竹添孙、个个拂云梢，森如玉。", 
            "林下步，溪头宿。", 
            "呼稚子，驱黄犊。", 
            "把储王几首，田家诗读。", 
            "隐矣焉文捐笔砚，嗒然丧我忘歌哭。", 
            "拨孤灯、薄酒正相宜，新篘熟。"
        ], 
        "title": "满江红 其十九 冬日书怀", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "苑柳萧疏，寒信早、清霜欲落。", 
            "看塞北、飞鸿嗷嗷，乱云漠漠。", 
            "黑闧垒前龟兔走，黄金台畔苍鹰掠。", 
            "酒垆旁、击筑者何人，悲风作。", 
            "驱不散，檐间雀。", 
            "招不下，天边鹤。", 
            "叹江南秋色，芙蓉池阁。", 
            "陶写纵凭丝竹妙，公卿可比山林药。", 
            "鬓添星、空说玉阶高，吟红叶。"
        ], 
        "title": "满江红 其二十 长安秋思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "才子风流，闻乙夜、重瞳曾许。", 
            "桃林塞、射生击鹿，为东道主。", 
            "油幕忆觞孤竹月，紫骝厌踏庐龙雨。", 
            "且归休、花径更三三，堪游处。", 
            "鸡豚社，吾能与。", 
            "应刘宴，人延伫。", 
            "羡歌场新拍，骚坛雄踞。", 
            "裂石穿云吹铁笛，陈诗说礼鼍鸣鼓。", 
            "啜其醨、车畔有三驺，呼之语。"
        ], 
        "title": "满江红 其二十一 题悔庵小影和元韵二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "老友相于，伤往事、江潭杨柳。", 
            "同屈指、垂垂半百，昔童今叟。", 
            "剪韭烹葵谐夙约，嘲风弄月谁称首。", 
            "五湖船、恰受两三人，能携否。", 
            "莫闲却，弹筝手。", 
            "好缄着，悬河口。", 
            "对门前亭榭，梅妻鸠妇。", 
            "生食何须求五鼎，雄心只合浇醇酒。", 
            "笑封侯绛巧乘时，元屠狗。"
        ], 
        "title": "满江红 其二十二 题悔庵小影和元韵二调", 
        "type": "词", 
        "yun": "有"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "偶赋梅花，心似铁、何妨绮语。", 
            "生徒盛、参同考异，轩乎其鼓。", 
            "芳草闲门通小径，桐阴木榻容箕踞。", 
            "咏停云、无语送归鸿，时凝伫。", 
            "嵇阮约，囊曾与，用舍义，聊中处。", 
            "叹余生重见，屐拖残雨。", 
            "面道人来称上客，楮先生亦为宾主。", 
            "但刿肠、搜肾是文章，凌燕许。"
        ], 
        "title": "满江红 其二十三 既庭见示小影用悔庵回韵赠之", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "吴苑繁华，看年少、斗鸡走狗。", 
            "君只办、一编周易，三升清酒。", 
            "重席早推名下士，色丝解识碑中妇。", 
            "试寻春、花信趁莺啼，横塘口。", 
            "伯乐相，由基手。", 
            "问老宿，能兼否。", 
            "更美人托兴，峨眉螓首。", 
            "燕市唾壶招侠客，龙威探册逢渊叟。", 
            "好相期、岁岁系兰桡，胥江柳。"
        ], 
        "title": "满江红 其二十四 既庭见示小影用悔庵回韵赠之", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "词赋翩翩，全盛日、忝称同调。", 
            "留题遍、谢公别墅，蒋侯遗庙。", 
            "风月遨游闲是主，文章支派工于肖。", 
            "倚红衫、泼墨写乌丝，闻狂叫。", 
            "好去听，苏门啸。", 
            "岂肯待，金门招。", 
            "数少年俦侣，半登华要。", 
            "早溺儒冠栖笠泽，休寻丹药思壶峤。", 
            "爇炉烟、老更读黄庭，观其妙。"
        ], 
        "title": "满江红 其二十五 赠余澹心五十", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "棐几湘帘，修竹畔、雨丝烟沈。", 
            "平分却、百年是醉，尚堪轰饮。", 
            "吴苑笙歌春未散，冶城禾黍秋还稔。", 
            "羡冥鸿、高咏卜居篇，能详审。", 
            "江上泛，花前寝。", 
            "门可键，茶闲品。", 
            "命樵青捧砚，含任吐沈。", 
            "画楫每停桃叶渡，彩毫也赋楠榴枕。", 
            "待明年、乞尔蔡侯笺，江郎锦。"
        ], 
        "title": "满江红 其二十六 赠余澹心五十", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "我有荒庐，才半亩、傍池渔舍。", 
            "门插柳、拟陶自命，也称林下。", 
            "夏日篱边开木槿，蚕时邻圃分桑柘。", 
            "到荷汀、六月晓风凉，来虚榭。", 
            "鳌已钓，雕曾射。", 
            "东观史，凌烟画。", 
            "才勾消一笔，来投村社。", 
            "故里春秋期共醉，戏场袍笏终须罢。", 
            "试从今、踏破镜湖天，官家借。"
        ], 
        "title": "满江红 其二十七 思隐和悔庵二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "志在桑榆，灵雨后、星言夙驾。", 
            "休更说、洛阳纸贵，文章脍炙。", 
            "旧友应刘俱宿草，避人沮溺惟耕稼。", 
            "茂林边、莺语剧轻圆，如同话。", 
            "松似幕，藤为架。", 
            "蜗壳屋，鱼鳞汊。", 
            "觉此中全胜，玉堂休暇。", 
            "偃蹇青衫空有泪，清狂白眼时遭骂。", 
            "且都忘、独酌看庭前，花开谢。"
        ], 
        "title": "满江红 其二十八 思隐和悔庵二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "碧树清溪，孤亭外、汀沙纡曲。", 
            "闲家具、笔床茶灶，渔舠如屋。", 
            "湖上纶竿惟钓月，盘中鲈鲙全堆玉。", 
            "晓烟深、杨柳蘸晴波，村村绿。", 
            "朝露泣，连畦菊。", 
            "细雨洒，垂檐竹。", 
            "有青蓑可著，短衣非辱。", 
            "缩项鳊肥春水活，长腰米白江村足。", 
            "醉香醪、船系夕阳斜，眠方熟。"
        ], 
        "title": "满江红 其二十九 为梁冶湄题《柳村渔乐图》", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "寒食胶饧，暖风梳柳，杏花开处零乱。", 
            "年年青草如茵，铺软玉，钩斜畔。", 
            "客心憔悴，玉人去，玉箫声断。", 
            "别扬州，疲马征衫。", 
            "晓渡黄河沙岸。", 
            "村酿熟、貂裘须换。", 
            "茆屋小、盲鸡频唤。", 
            "月明偏照人孤，回忆红桥酒幔、东华尘涨，谁与拭、何郎粉汗。", 
            "看白云、变态无端。", 
            "归觅渔樵旧伴。"
        ], 
        "title": "东风第一枝", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "简僻辞城市，努力到东皋。", 
            "尘喧不敢入耳、风日静衡茅。", 
            "傍屋新蒸红柿，贴岸交垂青楝，暖旭上林梢。", 
            "拄杖声微响，有客到门敲。", 
            "棘为墙，书作枕，颇清高。", 
            "随心自有乐事、恩怨等鸿毛。", 
            "高大王家台榭，婉转谢公丝竹，今日尽蓬蒿。", 
            "饮酒栽花外，何物使神劳。"
        ], 
        "title": "水调歌头 其一 野园即景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "伍子塘如练，帆影没晴空。", 
            "使君旧筑高阁、上接落霞红。", 
            "阒寂柳洲亭子，时听渔舟唉乃，月出叫征鸿。", 
            "烟起垂杨外，秋入碧梧中。", 
            "更东望，云间矗，九点峰。", 
            "以文会友于此、荏苒各成翁。", 
            "斗酒百篇挥洒，年少呼枭浮白，意气尽豪雄。", 
            "陵谷一朝改，郁邑庶人风。"
        ], 
        "title": "水调歌头 其二 鹤湖书院怀旧（用东坡原韵）", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "五月黄梅雨，莺啭苎衫天。", 
            "西园恰有新曲、雁柱泻珠圆。", 
            "初似奔泉决溜，又似小窗儿女，银甲蹙鹍弦。", 
            "红粉围香阵，花颤舞筵前。", 
            "凉州调，渭城唱，剧堪怜。", 
            "怜伊入破余响、铁马斗风烟。", 
            "星散何戡歌板，灰冷宁王玉笛，肠断旧姻缘。", 
            "流落贺怀智，老大李延年。"
        ], 
        "title": "水调歌头 其三 赠歌者", 
        "type": "词", 
        "yun": "先"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "螺黛凝烟髻，鸭绿腻春塘。", 
            "相逢恰是丽景、横笛嘹清商。", 
            "素质休教粉污，自有天然标格。", 
            "淡扫寿阳妆。", 
            "醋醋猩裙艳，盼盼燕泥香。", 
            "芹芽白，兰芽紫，舣归航。", 
            "旧时舞榭、何处画壁女萝荒。", 
            "草没银筝院落，苔长凤鞋花径，佳节倍思量。", 
            "一百五寒食，七十二鸳鸯。"
        ], 
        "title": "水调歌头 其四 怀旧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "杏苑骄珠勒，仙露赐金茎。", 
            "紫骝并辔来往、意气压西京。", 
            "朝罢委蛇退食，拟献上林词赋，深窅玉堂清。", 
            "绛雪韦祠里，树底唤流莺。", 
            "十年事，晨星乱，怒潮生。", 
            "君能怜我失路、永夜醉秦筝。", 
            "屈指石渠俦侣，一霎升沉如梦，对酒独盱衡。", 
            "回望柯亭月，仍照绿槐明。"
        ], 
        "title": "水调歌头 其五 别同馆张尔成副使已八年癸卯冬访之金滩署中留憩匝月长调志慨", 
        "type": "词", 
        "yun": "庚"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "风日江村好，绕屋有梅花。", 
            "闲来倚阁高望、山尽吐平沙。", 
            "千尺乔松盘屈，三径柴门静掩，人道是仙家。", 
            "幽涧历冰雪，偏照影横斜。", 
            "红药院，紫薇省，漫矜夸。", 
            "黄粱唤起痴梦、领受此烟霞。", 
            "且办隐囊沙帽，健在棕鞋箬笠。", 
            "闲试六班茶。", 
            "坐卧暗香里。", 
            "一笑读南华。"
        ], 
        "title": "水调歌头 其六 题翁子霞梅花书屋图", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一叶孤舟，忆昨宵帆缓，才到桐庐。", 
            "今朝浮白相赏，不舆家殊。", 
            "呼庐豪快，严觞政、杯斝难疏。", 
            "船蓬外，阴云作雪，灯前寒夜偏无。", 
            "岁岁吴闾风景，但樯停舣似，妓少花如。", 
            "惟是酣馀笔墨，为尔为余。", 
            "清樽欲散，尽分颁、浊酒残鲈。", 
            "红笺有，画师巨董，字临王右军书。"
        ], 
        "title": "汉宫春  已卯冬日同魏子一子存蒋亭彦兄弟家子闲舟吴门用辛韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "壁印狐踪，林开鹿径，山家真个萧条。", 
            "樵归一束。", 
            "时带猬中毛。", 
            "灶下莫愁薪爨。", 
            "方才拾老柏枯蕉。", 
            "常扃户，晚间兔尽，饥虎正悲号。", 
            "良宵。", 
            "偏不出，倦支石枕，醉卧松梢。", 
            "说好山无数，奇解寻敲。", 
            "犹记十年前事，承平久、官税都饶。", 
            "妻孥食，有时无米，橡栗也常烧。"
        ], 
        "title": "满庭芳 其一 山怜", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "钓坠蟾蜍，饵悬蜥蜴，佳词构自奚囊。", 
            "修纶一尺，独茧下菱塘。", 
            "借问鱼虾几许，扬筐去、到处徜徉。", 
            "生来性，直钩可使、不上亦何妨。", 
            "何妨。", 
            "终日坐，紫藤花落，白荇花香。", 
            "有船名舴艋，歌拟沧浪。", 
            "八十磻溪野叟，名心在、出佐周皇。", 
            "羊裘子，高山长水，江濑有严光。"
        ], 
        "title": "满庭芳 其二 钓乐", 
        "type": "词", 
        "yun": "阳"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "碧砌楼高，绿垂帘短，蔷薇一架红遮。", 
            "林间繁缛，蜂与蝶交哗。", 
            "中有几间精舍，园丁课、洗竹浇花。", 
            "须防者，风欺雨侮，移就碧笼纱。", 
            "邻家。", 
            "宜好护不劳纤手，折取萌芽。", 
            "得紫丝步障，掩映名葩。", 
            "喜与封姨无碍，将新句、细按红牙。", 
            "朱栏内，画屏小影，春气烂晴霞。"
        ], 
        "title": "满庭芳 其三 春日园亭赏花", 
        "type": "词", 
        "yun": "麻"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "过尽千帆，行舟无数，水流城下溶溶。", 
            "寒坡拖影，荒荻引凄鸿。", 
            "唤渡小船如叶，长年者、朴古之农。", 
            "闲时去，寻僧出郭，踏过小桥东。", 
            "轻风。", 
            "吹袖满，垂杨结带，瘁草成丛。", 
            "听老渔昏唱，古寺晨钟。", 
            "传客到门相访，堂前有、开士仙翁。", 
            "须臾列，美蔬椒饼，话及夕阳红。"
        ], 
        "title": "满庭芳 其四 丁丑初冬过智月禅院", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "飙馆秋浓，东篱烟暮，昨夜霜信微催。", 
            "故人饷酒，盘里绣糕堆。", 
            "须耐黄花佳种，迟迟放、无计教开。", 
            "先来雁，远山飞叶，同与晚风回。", 
            "徘徊。", 
            "三径里，赋心骚首，何限悲哀。", 
            "叹凄凉南浦，戏马空台。", 
            "千古场中傀儡，重瞳去、刘寄奴来。", 
            "英雄泪，樽前休滴，且覆浅深杯。"
        ], 
        "title": "满庭芳 其五 重九", 
        "type": "词", 
        "yun": "灰"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "霜鹘盘青，暮鸦翻黑，策马遥送斜阳。", 
            "人闲似鹤，孤影出回塘。", 
            "应念夜来高会，分题处、桦烛更长。", 
            "难消遣，台边暮雨，铜雀剩凄凉。", 
            "苍茫。", 
            "云雾外、旁沿滏水，径渡清漳。", 
            "检客装何有，权可诗囊。", 
            "识得此心无着，随缘过、去住都忘。", 
            "山房暖，康王祠下，檐卜透寒香。"
        ], 
        "title": "满庭芳 其六 无声还邺城赋别", 
        "type": "词", 
        "yun": "阳"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "榴火红烧，荷风白颤，塘柳入夏浮烟。", 
            "近郊茅屋，南郭与堂连。", 
            "城外周遭绿水，睡，沙鹭联拳。", 
            "携觞去，酒生茗止，永日且流连。", 
            "昔年。", 
            "曾有赠，主人珍重，墨迹犹鲜。", 
            "道泪匀竹坞，瘿剖枫天。", 
            "到此解衣角饮，浑忘倦、说鬼谈禅。", 
            "三更月，危桥路迮，堤外唤渔船。"
        ], 
        "title": "满庭芳 其七 题夏邑溪南草堂陈简庵别墅", 
        "type": "词", 
        "yun": "先"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "记燕山、策马上金阶，彩笔映芙蕖。", 
            "见美而◇也，天颜有喜，握管踌躇。", 
            "几度宫门杨柳，春暖晓风梳。", 
            "客馆浓花靓，退直停车。", 
            "江上波摇画纛，正南楼载酒，缓带轩渠。", 
            "想故园三径，归兴菊松馀。", 
            "好嬉游、武塘梅圃，又何劳、去食武昌鱼。", 
            "留双眼、冷看台省，衮衮新除。"
        ], 
        "title": "八声甘州  题赠盛筠斋佥宪书屋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "杏苑春娇，薄寒犹禁梨花信。", 
            "踏青时节做轻阴，芳径苔生晕。", 
            "轻曳弓鞋未稳。", 
            "殢游心、芹泥微润。", 
            "鸳鸯成对，游戏波心，双双相近。", 
            "闲闷侵寻，泪痕犹带红潮印。", 
            "生憎燕子入空梁，似说离人恨。", 
            "金鸭篆烟方烬。", 
            "晦流黄、晚风成阵。", 
            "十三楼畔，廿四桥边，归期偷问。"
        ], 
        "title": "烛影摇红 闺 其一 情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "宿世良缘，蓬莱弱水看清浅。", 
            "神仙会里捧瑶浆，碧藕排高宴。", 
            "今夜流苏半卷。", 
            "到擘阮、吹箫庭院。", 
            "缓斟低唱，银箭频催，翻嫌夜短。", 
            "红袖多情，挑灯一送秋波转。", 
            "回头惨淡动离愁，万里关河远。", 
            "嘈杂华堂弦管。", 
            "恍疑是、梦中来见。", 
            "伤心何处，塞上悲笳，惊飞孤雁。"
        ], 
        "title": "烛影摇红 闺 其二 歌席志感", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "池塘皱绿，带柳萦花，绯桃方露酣色。", 
            "万户禁烟萧索，冷淘和寒食。", 
            "江南远，愁作客。", 
            "谁见慰、旅怀孤寂。", 
            "甚无绪、尊前自许，诞康狂籍。", 
            "系马问当垆，醉墨淋漓，题湿酒家壁。", 
            "尤爱裁云镂月，清幽莫愁宅。", 
            "深深处，过绮陌。", 
            "浓扫后、落红无迹。", 
            "莫推阻，歌扇相偎，旧时曾识。"
        ], 
        "title": "应天长  春怀用周美成元韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "寒入江南犹浅，翳云初日，酿雪轻阴，幽寺无人，来去水静花深。", 
            "兽炉温、无须炙砚，禽语寂、似解听琴。", 
            "独行吟。", 
            "湘君或降，渔父相寻。", 
            "知音。", 
            "沧浪孺子，投怀烟水，托契山林。", 
            "旧约春赊，西陵松柏结同心。", 
            "凤池融、波添绿晕，龙楼晓、柳弄黄金。", 
            "泪盈襟。", 
            "故人天上，雁杳鱼沉。"
        ], 
        "title": "玉蝴蝶  冬日有寄", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "柳堤一带疏烟，轻云润压漫天絮。", 
            "清阴不断，横遮湖水，远笼高树。", 
            "莫近城闉，喧声难谢，急移幽渚。", 
            "看青萍风发，碧油波涨，轻舟稳，无惊惧。", 
            "白浪岂能阻，泛春泉、满倾杯斝。", 
            "啸呼烟雨，我身欲仿，雪衰披鹭。", 
            "懒学英雄，论兵扪虱，遇雷失著。", 
            "拟赠人长剑，焚予枯管，作渔樵去。"
        ], 
        "title": "水龙吟  湖舫泛雨呈座客", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "孤亭新就，称葛巾潇洒，曲阑频倚。", 
            "堪羡风流如昨日，不减元龙豪气。", 
            "北海开樽，东山著屐，有数神仙吏。", 
            "乌纱皂盖，晓来都染山翠。", 
            "身在百尺楼头，临空一啸，万木无声坠。", 
            "◇烛修书寒夜永，后阁争遗半臂。", 
            "桃叶喉轻，柘枝腰转，白傅方微醉。", 
            "胡床麈柄，自然江左风致。"
        ], 
        "title": "念奴娇 题叶癯仙明府翠交阁二调 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "百城民社，却等闲抛去，故园归早。", 
            "旧识黄莺双白鹭，重赴主人林岛。", 
            "活水拖蓝，修林染碧，托出银蟾皎。", 
            "蛮姬捧砚，两弯眉如扫。", 
            "频向槛外澄观，伍塘帆远，只比寒鸦小。", 
            "麦浪交风闻雉雊，北郭青青未了。", 
            "十万兵藏，五千轻授，丙夜凭搜讨。", 
            "渔歌唱和，一场春梦方晓。"
        ], 
        "title": "念奴娇 题叶癯仙明府翠交阁二调 其二", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "南楼逸兴今安在，英雄固称一世。", 
            "日月丸飞，星霜驹逝，顿减数年豪气。", 
            "寻花买醉。", 
            "似梦里追欢，邈然难继。", 
            "赠客贻姬，红笺剩有旧名字。", 
            "佳话空搜箧底，见墨兵酬唱，青楼缄寄。", 
            "灯剪春前，歌传花下，旧约依稀谁记。", 
            "莫思往事。", 
            "恐今日穷愁欲弹清泪。", 
            "回首当垆，玉钗垂翡翠。"
        ], 
        "title": "齐天乐  感旧", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "孤舟初发，正严霜似雪，布帆如纸。", 
            "一派残云萦别恨，愁向青山隐几。", 
            "晚圃黄花，小槽红酒，客路谁同醉？", 
            "蒯缑黯淡，自将管乐为比。", 
            "遥念旅宿方寒，丹阳古道，老树酣青紫。", 
            "戍鼓沉沉天未晓，残月模糊映水。", 
            "白帢谈兵，青灯读《易》，漫洒英雄泪。", 
            "啼乌成阵，石头城外潮起。"
        ], 
        "title": "念奴娇 其一 送幼光还白门同仲驭二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "南飞乌鹊，绕疏林三匝，无枝可寄。", 
            "聊借远游抒肮脏，莫似相如憔悴。", 
            "山峙金蕉。", 
            "江来楚蜀，帆系斜阳里。", 
            "中流击辑，气吞湖海万里。", 
            "双眼一望苍茫，寒涛如箭，个个牙樯起。", 
            "旧日精灵都已尽，何况堂前燕子。", 
            "晋宋衣冠，陈隋宫寝，社鼓神鸦耳。", 
            "佛狸祠下，怒潮空打遗垒。"
        ], 
        "title": "念奴娇 其二 送幼光还白门同仲驭二调", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "西湖千顷，尽消残红粉，又倾金穴。", 
            "柳带画楼珠箔静，恰是晓妆时节。", 
            "小扇风回，曲栏人悄，兽碳初烹雪。", 
            "泉声断续，倍添今夜呜咽。", 
            "还讶苏小当年，停歌不语，轻与多情别。", 
            "离恨如天愁似海，软怯肝肠似铁。", 
            "三竺云浮，六桥烟涨，总化鹃啼血。", 
            "桃笙角枕，谁怜香汗微热。"
        ], 
        "title": "念奴娇 其五 湖上夏景同澹心赋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "锦官自昔，称都会佳丽，已消兵劫。", 
            "望帝魂归城郭坏，月黑悲啼古堞。", 
            "剑阁哀猿，刀州啸虎，蜀栈行人怯。", 
            "草堂无迹，桤林犹战风叶。", 
            "闻说万里桥西，子云宅畔，丰草长林接。", 
            "为问薛涛笺在否？", 
            "几树露桃红靥。", 
            "诸葛名垂，文翁教远，赋缅相如猎。", 
            "好寻双鲤，嘉陵江上行艓。"
        ], 
        "title": "念奴娇 其六 寄怀魏子时官成都司李", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "屐痕带雪，看千人坐上，苔纹似绣。", 
            "茶灶枫林随意歇，徙倚好娱清画。", 
            "主簿祠荒，生公石老，崩壑疏寒宝。", 
            "销沉霸业，尚传神虎悲吼。", 
            "麋鹿群走苏台，阖闾葬处，宿莽浓烟凑。", 
            "谁划剑池通海眼，铁壁千寻决溜。", 
            "晋代风流，吴宫花草，塔影斜阳后。", 
            "短箫横笛，墓前明月依旧。"
        ], 
        "title": "念奴娇 其七 冬日虎丘遣兴", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "袖中携赠，乃松滋侯也，诗尤清绝。", 
            "五十馀年词客老，孤枕寒衾如铁。", 
            "白露朝零，青毡夜冷。", 
            "扪口犹存舌。", 
            "绳枢蓬户，时来长者车辙。", 
            "忽念故里名山，愿言归隐，长与红尘别。", 
            "三月烟花全不识，歌吹竹西空热。", 
            "翠筱苍衫，家缘易就，莫道斑鸠拙。", 
            "荷衣藤杖，饱看峰顶晴雪。"
        ], 
        "title": "念奴娇 其八 赠孙无言还黄山", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "临江洒酒，叹萍踪聚散。", 
            "惊鸥骇鹭，湖上牙墙客舆处，正是樱桃初熟。", 
            "恰又成三，扬州重见，醉看今宵菊。", 
            "短歌酬酢，依然身在迈轴。", 
            "匆遽送别宦河，雁行先起，万种离情簇。", 
            "弹铗且无鱼可饱，安向渠渠夏屋。", 
            "小雨昏鸦，发船鼓，赛唱何年续。", 
            "明朝相忆，板桥茆店人独。"
        ], 
        "title": "念奴娇 其九 “念奴娇·舟中携酒同西樵送荔裳入都”", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "古文高手，有达老耆旧，欧曾堪续。", 
            "箬笠布袍云竹杖，看尽浮云反复。", 
            "再遇莱阳，词场雄踞。", 
            "暂友山中鹿。", 
            "旗亭载酒，楚辞痛饮还读。", 
            "又有天壤王郎，水姿玉映，不救何平叔。", 
            "歌吹芜城期共醉，漫挂蒲帆一幅。", 
            "岸帻横眸，昔年隋苑，今是渔家屋。", 
            "宾朋杂坐，不妨人淡于菊。"
        ], 
        "title": "念奴娇 其十 《念奴娇·即席再赋呈李研斋前辈宋荔裳观察王西樵考功》", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "风尘燕市，与渐离诸客，垆头击筑。", 
            "放逐归来停锦缆，烟景苍凉满目。", 
            "晓埭趋鼯，荒畴骨葛，赋语应难读。", 
            "故人重见，自伤髀已生肉。", 
            "华发镜里萧森，瘦筇短褐，羞对东篱菊。", 
            "二十六年缘底事，偏记西湖僧屋。", 
            "杨柳堤长，芙蓉溪冷，且饱芜菁粥。", 
            "红桥客散，日斜同倚修竹。"
        ], 
        "title": "念奴娇 其十一 《念奴娇·柬冒辟疆、陈散木》", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "清阴如幄，修簧拖冷翠，犹昔行窝。", 
            "漫说雀堪罗。", 
            "喜桂丛梅榭，坐远风波。", 
            "霜侵鸭脚，坠深黄、槭槭庭柯。", 
            "举头望，五湖伊迩，好携白帢青蓑。", 
            "浮渔艇，衣短后，有谁知、谪星载酒来过。", 
            "烟水惯婆娑。", 
            "拟回塘插柳，曲港分荷。", 
            "已公茅屋，赋新诗、不碍行歌。", 
            "还消受、粥鱼斋磬，新添一个禅和。"
        ], 
        "title": "潇湘逢故人慢  重过虎丘竹亭用玉和甫元韵", 
        "type": "词", 
        "yun": null
    }, 
    {
        "author": "戚昂", 
        "era": "清", 
        "subtype": "七言绝句", 
        "text": [
            "宿雨初晴晓气清，堤边新涨野桥平。", 
            "数峰青遍澄江上，一路看山直到城。"
        ], 
        "title": "由里道中", 
        "type": "绝句", 
        "yun": "庚"
    }, 
    {
        "author": "戚学标", 
        "era": "清", 
        "subtype": null, 
        "text": [
            "大府夜下帖，吏人晨到乡。", 
            "纷纷带锯凿，闾里咸惊惶。", 
            "不知吏何忽，声云官取樟。", 
            "东村老翁家，祸将及萧墙。", 
            "置酒款吏语，但求吏致详。", 
            "往时溪壑间，林木颇郁苍。", 
            "不少百年物，最下千尺强。", 
            "老干饱霜雪，夕阴生夏凉。", 
            "其上巢鹳鹤，其下荫牛羊。", 
            "比年官尽取，一一残斧斨。", 
            "惨澹风云变，弥望沙土荒。", 
            "此木得不伐，因缘屋侧藏。", 
            "非敢与吏抗，崩压愁栋梁。", 
            "吏去无空手，馈乏金错囊。", 
            "然眉急暂缓，剜肉心用伤。", 
            "方今世清晏，万里波不扬。", 
            "艟𦪞备巡哨，岁修自有常。", 
            "何以竭山谷，购求动千章。", 
            "严令禁盗斫，寸板劳周防。", 
            "邱山万牛力，日令田功妨。", 
            "官得亦有限，吏凶不可当。", 
            "不见东海头，风雨卧艅艎。"
        ], 
        "title": "东村感事", 
        "type": "古风", 
        "yun": "阳"
    }, 
    {
        "author": "戚学标", 
        "era": "清", 
        "subtype": null, 
        "text": [
            "织女不在东，牵牛不在西。", 
            "何故杜陵老，诗乃颠倒之。", 
            "东西既易位，心志安得齐。", 
            "由来阳德刚，转为阴所欺。", 
            "年年七夕会，一渡河之麋。", 
            "既会辄又返，何如不渡为。", 
            "岂惟人事迕，天上有乖离。", 
            "不见奔月人，忘为后羿妻。", 
            "帝孙本骄贵，益视田夫卑。", 
            "天钱纵可贷，劝君勤耕犁。"
        ], 
        "title": "七夕", 
        "type": "古风", 
        "yun": null
    }, 
    {
        "author": "戚学标", 
        "era": "清", 
        "subtype": null, 
        "text": [
            "文章出真性，忠孝为之原。", 
            "置此而不讲，藻帨徒纷繁。", 
            "临汝有才子，二十声腾骞。", 
            "少年志易满，不惜逾短垣。", 
            "一旦凤池夺，仍有当路援。", 
            "出入芙蓉府，谢去州县烦。", 
            "非吏亦非隐，车马填其门。", 
            "园亭恣游宴，姬侍供盘飧。", 
            "晚益自任诞，夥颐为大言。", 
            "名教有乐地，渠欲一力翻。", 
            "人品不足齿，诗文亦何论。", 
            "况观所论著，无一究根源。", 
            "胭脂遮俗眼，尽如古井眢。", 
            "风一而劝百，不觉入其樊。", 
            "欲举其人书，拉杂尽烧燔。", 
            "一扫轻薄习，得见古道敦。", 
            "淫邪义当辟，杨墨非有冤。"
        ], 
        "title": "祛惑", 
        "type": "古风", 
        "yun": null
    }, 
    {
        "author": "戚学标", 
        "era": "清", 
        "subtype": null, 
        "text": [
            "平生强性韩退之，余事复见于作诗。", 
            "文起八代甚正则，特于诗也逞瑰琦。", 
            "硬语险语兼苦语，杂以奇字斑陆离。", 
            "明若訇輘激雷电，幽如睒闪藏鬼尸。", 
            "真宰上欲九阍诉，回头下与儿童嬉。", 
            "虞彝夏鼎嫌典重，往往破碎前人辞。", 
            "有时任意自作故，究穷所出奚从知。", 
            "神龙变化弄牙角，天马奔放无馵羁。", 
            "吾服先生胆之壮，吾惊先生气之奇。", 
            "设无此气与此胆，殿上逆鳞谁敢批。", 
            "因悟先生诗如此，亦是狡狯有意为。", 
            "朝廷纪纲坏奄镇，风俗崇信趋黄缁。", 
            "翕翕訾訾妒贤士，此辈奚止叔文伾。", 
            "皇甫张李数子外，当日可与庄语谁。", 
            "贾生痛哭既不可，东方佹谏吾其师。", 
            "病鸱妖鸟纷寄托，要亦原本风骚遗。", 
            "洞精矘眄莫能识，举世谁得相瑕疵。", 
            "先生之诗岂易读，在得其髓去毛皮。", 
            "满纸风雨杂阴晦，中仍白日青天垂。", 
            "李杜壁垒未许拔，卓然自树韩家旗。", 
            "文章一道有正变，絜长度大宁非痴。"
        ], 
        "title": "读韩昌黎诗", 
        "type": "古风", 
        "yun": null
    }, 
    {
        "author": "戚学标", 
        "era": "清", 
        "subtype": null, 
        "text": [
            "高天凝望秋烟紫，渎山一带平如砥。", 
            "忆昔洋山五雄豪，争骋华骝驰绿耳。", 
            "旌旗掩映林木黄，螭腾虬踊迅莫当。", 
            "深雍蛮靴短后服，俯身捷下万仞冈。", 
            "陡挽青丝更一上，疾于鸷鸟摩穹苍。", 
            "有时据鞍示从容，顾盼自信人中龙。", 
            "宾从赋诗石镜坞，日宴高会烹驼峰。", 
            "君不见项王筑台彭城中，子阳跃马亦称雄。", 
            "紫色蛙声运一变，徒令顾影嘶酸风。", 
            "甫闻楼船下杨仆，立见土地收窦融。", 
            "英雄割据竟何有，苍莽溪山重回首。", 
            "海舶如云不可恃，庆元三郡为谁守。", 
            "玉山原头吹暮笳，子弟犹闻赐五花。", 
            "却胜齐云楼上火，夜夜风雨鸣鬼车。"
        ], 
        "title": "走马冈", 
        "type": "古风", 
        "yun": null
    }, 
    {
        "author": "戚学标", 
        "era": "清", 
        "subtype": null, 
        "text": [
            "忠义不易得，得之况一乡。", 
            "伟哉革除年，八公先后慨以慷，梓里千载生辉光。", 
            "王修撰，广德亡。", 
            "郑行人，东平戕。", 
            "萧县不受胁，力战殉封疆。", 
            "京师既陷徐卢执，同日又杀两侍郎。", 
            "但见周公，不见成王。", 
            "掷笔痛哭，大呼高皇。", 
            "秦法未闻诛十族，得祸之惨无如缑城方。", 
            "骈首八百七十人，焉能活我贤太常。", 
            "叶公指斥亦遭戮，至今史笔犹煌煌。", 
            "旧闻祠中列林郑，号为十烈同享尝。", 
            "不知何时去徐叶，毋乃讨论未之详。", 
            "我读《逊国忠臣记》，内有刑部司务郎。", 
            "自号塞翁亦台士，夔庆万里从奔藏。", 
            "石楼顾老变名姓，扣角高歌《饭牛行》。", 
            "春坊遭劓事非实，要亦节概殊寻常。", 
            "八忠十烈未足尽，俎豆增祀宜一堂。", 
            "吁嗟乎，金川门启迎燕王，景隆之罪万死奚足偿。", 
            "洪武养士三十载，可无义士扶伦纲。", 
            "君不见，赤城郡中忠烈气，蒸作彤云万丈芒。"
        ], 
        "title": "台州八忠祠歌", 
        "type": "古风", 
        "yun": "阳"
    }, 
    {
        "author": "戚学标", 
        "era": "清", 
        "subtype": null, 
        "text": [
            "南宋百年变风雅，诗格江湖日趋下。", 
            "大中元和尽伪体，神头鬼面非作者。", 
            "湖海人豪推石屏，晚出意气吞九溟。", 
            "渭南西山竞把臂，眼中宁复知四灵。", 
            "新篇往往妙天趣，山外青山渡旁渡。", 
            "乌盐白纻弥清新，乐府海内争传播。", 
            "平生不屑李蔡侯，快意日作龙门游。", 
            "朝从瓯闽历吴会，暮出玉山梦罗浮。", 
            "声名所至尽倒屣，门有孟公一座起。", 
            "酒酣落笔公卿间，有如三峡惊湍驶。", 
            "白头阔扁年复年，青袍单舸还平泉。", 
            "当时不少酬碑绢，归来仍缺买山钱。", 
            "海堧一路回残照，桕林落叶过凭吊。", 
            "北栅记刻江湖诗，南塘剩祀相公庙。", 
            "名高自古受玷伤，新缣旧素谁致详。", 
            "南村升庵好剿说，庶几识者为表章。"
        ], 
        "title": "题石屏诗钞", 
        "type": "古风", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "桑干河畔路，沙似雪、是还非。", 
            "想杖策从军，频年转战，今始成归。", 
            "金◆。", 
            "山南射虎，更淋漓醉墨染弓衣。", 
            "白马青丝未了，霜鲈紫蟹空肥。", 
            "拥麾。", 
            "清渭驻全师，落日二陵西。", 
            "早一骑黄尘，数声清角，东下旌旗。", 
            "依稀。", 
            "四明狂客，看江湖满地鹧鸪飞。", 
            "无那孙郎病骨，不胜玉绕金围。"
        ], 
        "title": "木兰花慢 送孙开盛假归，用稼轩韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "故人知我在，枉尺素、自菰芦。", 
            "想秋锦堂中，萧然四壁，鹤径亲锄。", 
            "蘧庐。", 
            "不堪回首，望青山一发泪痕枯。", 
            "九日龙番叶落，三秋葛镜霜铺。", 
            "归欤。", 
            "迢递岁华徂。", 
            "眇眇正愁予。", 
            "想梦觉沉吟，鸟名脱佛，鱼唤娵隅。", 
            "南湖。", 
            "先生健否，正长安冰雪上鬑须。", 
            "辛苦冯唐老矣，烟波垂钓何如。"
        ], 
        "title": "木兰花慢 寄武曾", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "官河悬夕照，帆十丈、影垂垂。", 
            "正白露横空，寒螀声急，芦叶争飞。", 
            "追随。", 
            "东门千骑，羡相如拥传有光辉。", 
            "驿路水明沙碧，江乡蟹美鲈肥。", 
            "东篱。", 
            "无恙柘桑围。", 
            "罨画越来溪。", 
            "早鱼鸟关心，烟霞寄傲，才子初归。", 
            "燃藜。", 
            "龙门太史，拟江山贺监是耶非。", 
            "莫恋紫莼红蓼，来司玉册金泥。"
        ], 
        "title": "木兰花慢 徐方虎假归", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "风清露细。", 
            "早稻熟江乡，嫩凉无比。", 
            "八跪双螯郭索，迷离烟水。", 
            "断芦折苇洲边憩，羡轮囷、行沙如驶。", 
            "寒潮来去，孤舟没灭，渔灯初起。", 
            "正好是、荒村雨霁。", 
            "问何人笭箵，萧然汀嘴。", 
            "小市平桥，过处霜天凝紫。", 
            "橙黄橘绿登高会，醉东篱、酒人风致。", 
            "依稀记得，鱼庄设簖，夜分无寐。"
        ], 
        "title": "桂枝香 蟹", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "前身疑是空山侣。", 
            "遗蜕杳然仙去。", 
            "露给资粮，形藏密叶，有得孤高如许。", 
            "绿阴亭午。", 
            "引天籁笙簧，移宫换羽。", 
            "雨后微凉，余音摇曳过庭树。", 
            "依稀银雁柱系，被晚风吹断，曼声凄楚。", 
            "八尺琉璃，半帘苍翠，睡起了无情绪。", 
            "秋来更苦。", 
            "咽四壁寒虫，无聊和汝。", 
            "且莫哀吟，觅疏林宿处。"
        ], 
        "title": "齐天乐 蝉", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "城南韦曲东风路。", 
            "长芜绿暗如许。", 
            "帽影参差，衣香掩冉，渐入水云多处。", 
            "闲亭列俎。", 
            "似鲑菜江乡，茶烟顾渚。", 
            "浣尽京尘，一双布谷树阴语。", 
            "深卮且共斟酌，怕穿林风雨，乱红无数。", 
            "节过浮觞，人同荷锸，作达全忘羁旅。", 
            "游丝飞絮。", 
            "倩燕嘴蜂须，将春系住。", 
            "芍药开时，又携尊看去。"
        ], 
        "title": "齐天乐 春晚同诸子游祖园", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "千红万紫谁留，频惊暗里韶光坠。", 
            "飞来何处，漫天香雪，撩人情思。", 
            "才过平桥，又穿小径，柴门深闭。", 
            "任蜂须燕嘴，交衔不定，三眠了、还三起。", 
            "记得鹅黄初撋，等闲间、又成虚缀。", 
            "晓风乍引，离魂难定，杜鹃声碎。", 
            "飘泊无心，轻狂有态，恨抛流水。", 
            "愿年年常傍，永丰坊侧，看伊清泪。"
        ], 
        "title": "水龙吟 咏柳絮，用坡公杨花韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "平湖烟水微茫，个人彷佛横塘住。", 
            "碧云乍起，羽衣初试，靓妆楚楚。", 
            "露下三更，月明千里，悄无寻处。", 
            "想芦花苹叶，冥濛一色，迷玉井、峰头路。", 
            "莫是苎萝未嫁，曳明珰、若耶归去。", 
            "游仙梦杳，瑶天笙鹤，凌波微步。", 
            "宿鹭飞来，依稀难认，风吹一缕。", 
            "泛木兰舟小，轻绡掩映，问谁家女。"
        ], 
        "title": "水龙吟 白莲", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "寻常弹指声中，优昙偶现空王地。", 
            "海棠着锦，丁香衣紫，霞烘烟细。", 
            "急管哀丝，青衫白袷，嬉春情味。", 
            "叹秾华电掷，风流云散，容易下、中年泪。", 
            "身是金闺倦客，赋渭城、重过萧寺。", 
            "倡条冶叶，笑人岑寂，树犹如此。", 
            "只有孤松，似曾扶我，当时沉醉。", 
            "倩禅灯老衲，往来指点，说花荣瘁。"
        ], 
        "title": "水龙吟 春日送客过慈仁寺感旧", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "岭头异种谁留，檀心初晕犹含冻。", 
            "轻黄试着，歌翻金缕，晓风吹送。", 
            "剪蜡王郎，等闲妆点，珠珠成凤。", 
            "想寿阳阁下，飞来一片，远山际、蜂黄拥。", 
            "记否师雄曾梦，月朦胧、拂衣寒重。", 
            "飒然惊觉，天空云净，翠禽微哢。", 
            "乳色侵鹅，流光照夜，暗香浮动。", 
            "愿明年更缀，如来金粟，淡烟低拢。"
        ], 
        "title": "水龙吟 咏蜡梅", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "看迷离一片，淼淼洪波，漠漠平沙。", 
            "乌柏丹枫岸，问何人驴背，怅望天涯。", 
            "惊风乱叶飞坠，帽影任欹斜。", 
            "况几缕残云，千寻叠嶂，满目蒹葭。", 
            "荒寒入真境，是旧日河阳，貌写烟霞。", 
            "曾记游吴楚，泛扁舟东下，指点神鸦。", 
            "少年回首一梦，江上听悲笳。", 
            "更对此何堪，京尘如雾栋开花。"
        ], 
        "title": "忆旧游 题郭熙秋江行旅图", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "嶙峋黄玉璞。", 
            "化陶泓光怪，艺林栖托。", 
            "梅花费雕琢。", 
            "问何时出土，琉璃如削。", 
            "汉家封爵。", 
            "是颍阴、诸侯刻桷。", 
            "叹灌池、遗庙荒凉，怊怅风云刀槊。", 
            "犹昨。", 
            "荥阳屯后，白马盟书，丹青酬酢。", 
            "几年寂寞。", 
            "人砺剑，牛磨角。", 
            "论功高值得，词华消受。", 
            "十二龙宾盘礴。", 
            "试代他、盾鼻磨来，笔花乱落。"
        ], 
        "title": "瑞鹤仙 咏灌婴庙瓦砚，照梦窗词填", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "犹带鲸波冷。", 
            "遥天色，断云微露清影。", 
            "玻璃质脆，盈盈不类，汝哥官定。", 
            "曾随月叶金书，烦赤罽、拳须管领。", 
            "而今作、承露铜盘，仙人泪滴犹剩。", 
            "思量紫袖昭容，白头阿监，深夜调茗。", 
            "松涛罢响，流泉淡注，碧梧银井。", 
            "那堪回首天上，空暗忆、龙团凤饼。", 
            "伴高斋、潇洒琴樽，小窗日永。"
        ], 
        "title": "宴清都 咏宋人大食瓷茶杯", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "傍雕栏，啄花唼叶，呼名任游戏。", 
            "依稀芦岸，蘸拍拍烟波，成队飞起。", 
            "红裙偷裹采莲女。", 
            "船头竞弄水。", 
            "好趁取、碧天云淡，桄榔斑暗记。", 
            "何人竹弓莫轻弹，鸳鸯交颈处，惊他浓睡。", 
            "争扑鹿，澄潭下、嫩黄难比。", 
            "浑迷却、断霞一点，看只影、横斜穿暮紫。", 
            "倩去伴、甲煎银叶，蹒跚香雾里。"
        ], 
        "title": "花犯 咏花鸭", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "丸泥不闭函关路，神功煅来杯斝。", 
            "色映琉璃，声随哀玉，浅碧嫩黄交射。", 
            "流霞欲化。", 
            "想西伯雍容，葡萄倾泻。", 
            "紫殿基平，何人收拾夜泉下。", 
            "千年又成废寺，早霜钟粥鼓，相伴清暇。", 
            "土啮花斑，鱼吹浪白，过眼兴亡难话。", 
            "谁堪并价，有铜雀荒台，尚留残瓦。", 
            "且尽深卮，任更阑烛灺。"
        ], 
        "title": "台城路 咏隗嚣宫瓷杯", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "东楼春色天边落，来时白蘋风作。", 
            "凤辇曾留，瑶台乍起，妆点远山眉角。", 
            "宫蝉绰约。", 
            "想欲动晨光，未垂帘箔。", 
            "炫转荧煌，明星一一带池阁。", 
            "兴亡几番过眼，听游人指说，斜照城脚。", 
            "窣堵波高，雨淋铃急，坏磴莓墙萧索。", 
            "惊飙振箨，是曲里琵琶，白翎哀雀。", 
            "只有长河，潺湲声似昨。"
        ], 
        "title": "台城路 辽后洗妆楼", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "秋阴惨淡天如墨，城头角声初起。", 
            "野水长桥，炊烟小市，鱼尾断霞成绮。", 
            "羁愁未已，怕土锉荒凉，夜长难睡。", 
            "人影幢幢，一行清露晓风里。", 
            "分湖紫蟹正美，桃乡新稻熟，流匙香细。", 
            "白雁纵横，黄花烂漫，还忆离亭曲子。", 
            "行縢漫试，便脚底匡庐，不如归计。", 
            "霜冷吴枫，扁舟栖暗苇。"
        ], 
        "title": "台城路 送分虎归长水", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "柳絮为萍，梅子渐黄，天气如许。", 
            "溪云乍起遮山，酿做几丝微雨。", 
            "东西不定，摇曳淡雾轻烟，荷钱一一跳珠露。", 
            "庭树碧参差，荫青苔无数。", 
            "平楚。", 
            "断塘遥指，如发秧针，绿迷南浦。", 
            "暗想空江，轧轧惟闻柔橹。", 
            "乱红无影，寂寞静掩疏篱，铜街湿糁香尘路。", 
            "倩斗帐高眠，小窗边听去。"
        ], 
        "title": "柳色黄 对雨和竹垞", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "撩乱苔钱，差池菱叶，白板桥边秋水。", 
            "点点浮沤，溜银塘珠碎。", 
            "断云湿，拖逗余霞明灭。", 
            "晕作远山螺髻。", 
            "薄暮樽开，正玉箫声起。", 
            "颤冰弦、百啭春莺脆。", 
            "西风冷、月落朱门闭。", 
            "一朵两朵幽兰，共荷香迢递。", 
            "汲新泉、乍试龙团味。", 
            "红灯小、不照愁人醉。", 
            "待归时、露满闲阶，有吟虫伴睡。"
        ], 
        "title": "拜星月慢 秋日雨后，饮宋子昭新泉亭，座上闻歌", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "峥泓势犹怒。", 
            "谁向层波剪冰箸。", 
            "忆当日、青天乍擘。", 
            "伴火鬣朱鳞，度云穿雾。", 
            "清秋岛屿。", 
            "抱骊珠、浓睡腥雨。", 
            "莫也是，洧渊战罢，飘落翠蓬路。", 
            "羁旅。", 
            "生涯如许。", 
            "还藏得、鲛宫几缕。", 
            "轻绡钿合潜贮。", 
            "怕一夜惊雷，破壁飞舞。", 
            "何人拾凤羽。", 
            "便斗草休教换去。", 
            "他年事，天风鹤背，拔下又重数。"
        ], 
        "title": "霓裳中序第一 咏龙须为渭清赋", 
        "type": "词", 
        "yun": null
    }, 
    {
        "author": "强溱", 
        "era": "清", 
        "subtype": "七言绝句", 
        "text": [
            "虱裈偪泰笑平生，土锉寒镫一点明。", 
            "多少乞怜昏夜里，此时不住马蹄声。"
        ], 
        "title": "京邸冬夜口占", 
        "type": "绝句", 
        "yun": "庚"
    }, 
    {
        "author": "强振志", 
        "era": "清", 
        "subtype": "七言律诗", 
        "text": [
            "太乙西南万笏环。", 
            "白云深处是鸡山。", 
            "飞来碧嶂昂头立，踏破苍烟点羽斑。", 
            "五色祥光圆顶上，千层瑞彩荡胸间。", 
            "问他雌伏缘何事，怕得惊人暗度关。"
        ], 
        "title": "鸡峰山 其一", 
        "type": "律诗", 
        "yun": "删"
    }, 
    {
        "author": "强振志", 
        "era": "清", 
        "subtype": "七言律诗", 
        "text": [
            "云锁终南不见山。", 
            "鸡峰峭出白云间。", 
            "峨冠低映天孙锦，翠黛遥连玉女鬟。", 
            "骨透鱼鳞惊荡动，顶含虹影任回环。", 
            "雄飞一去知何处，空使霞光绕石颜。"
        ], 
        "title": "鸡峰山 其二", 
        "type": "律诗", 
        "yun": "删"
    }, 
    {
        "author": "张仲炘", 
        "era": "清", 
        "subtype": null, 
        "text": [
            "庭阴漠漠春无缝。", 
            "香絮扑帘银蒜重。", 
            "酒怀愁听杜鹃啼，词句喜教鹦鹉诵。", 
            "芳游九陌青丝鞚。", 
            "何似玉兰花月供。", 
            "凤闉回首一思量，几树斜阳红入梦。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "酒畔秋云叠。", 
            "蘸清霜、黄花渐老，晚香才发。", 
            "春燕巢痕回睇认，梦逐银霄绛阙。", 
            "怕不是，寻常风月。", 
            "一曲梁州刚放队，又红牙换谱龟兹阕。", 
            "愁未已，况伤别。", 
            "无缘久待鹓鸾列。", 
            "只频年、离多聚少，积似萦骨。", 
            "我自浮鸥漂泊惯，不羡昌黎见蝎。", 
            "但别有，痴怀奇绝。", 
            "泛渚轻艭如许共，待从君邓尉餐香雪。", 
            "长啸处，石应裂。"
        ], 
        "title": "金缕曲 陈伯平前辈布政江苏，道经金陵，为题日望楼饯别图，依韵赋谢", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "又匆匆，片帆南浦，凉云来劝秋去。", 
            "元龙气自吞湖海，落笔也多悽绪。", 
            "愁四顾。", 
            "抵漆室哀吟，掩泣情如诉。", 
            "临歧袂举。", 
            "愿一日双鸿，风传雨送，赓和共吴楚。", 
            "江关梦，庾信愁深待语。", 
            "天涯能几亲故。", 
            "斜阳万顷秋潮急，波影荡无重数。", 
            "孤絮舞。", 
            "怕招隐，无山空念淮南赋。", 
            "田园路阻。", 
            "叹去国情怀，忧时涕泪，同是倦游侣。"
        ], 
        "title": "迈陂塘 和伯平留别原韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "斜阳孤舲傍远天。", 
            "藕花十丈想红娟。", 
            "也知流水仍今日，可惜风光是去年。", 
            "秋似客，鹭如拳。", 
            "数行髡柳半湖烟。", 
            "龙山高处重西望，落帽风来一惘然。"
        ], 
        "title": "鹧鸪天 题湖棹图", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "看婆娑一老，记忧乐、几曾经。", 
            "算六十平头，秋烟一骑，春酒千罂。", 
            "忪惺。", 
            "海桑梦转，甚朱颜还殢少年酲。", 
            "归去田园自好，旧游空感尘缨。", 
            "怡情。", 
            "坐拥书城。", 
            "花圃事，早经营。", 
            "遍眼前生意，霜蔬剪翠，风竹敲璚。", 
            "环楹。", 
            "古香聚处，更斑斓无数篆花青。", 
            "消得东坡笠屐，个中色相休评。"
        ], 
        "title": "木兰花慢 赠钱伊臣", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "倚梦灯孤，笼香袖薄，醉销寒力。", 
            "鬓影长低，羞窥镜菱碧。", 
            "燕歌调苦，犹未抵、皋桥羁客。", 
            "牢寂。", 
            "翻羡庾郎，得安巢栖息。", 
            "红尘紫陌。", 
            "珂佩音沈，和烟乱愁藉。", 
            "江头桂棹去国。", 
            "几南北。", 
            "风宿水餐滋味，沙上冷鸥曾历。", 
            "劝钓竿休放，须有夕阳山色。"
        ], 
        "title": "惜红衣 和白石韵同古微", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "细蕊镌冰，长锥画日，赋心诗力。", 
            "绚宝楼台，霜缣晕金碧。", 
            "愁魔顿解，惊唤起、寒衾孤客。", 
            "宵寂。", 
            "须付紫箫，酌芳尊休息。", 
            "嬉春九陌。", 
            "觞咏前游，频年暗尘藉。", 
            "相逢乍又瘴国。", 
            "水云北。", 
            "忍说别来情事，何况海桑重历。", 
            "要共君携手，题遍吴枫秋色。"
        ], 
        "title": "惜红衣 古微四叠姜韵，书箑见贻，赋此报之", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "江村翠嶂叠。", 
            "寺寂庭深空乱叶。", 
            "天际朔鸿阵结。", 
            "正孤棹剪波，疏钟催月。", 
            "芦花喷雪。", 
            "带冷烟，吹恨吟箧。", 
            "寒山去，尘昏素壁，把笔共谁说。", 
            "幽绝。", 
            "醉歌还咽。", 
            "树影飐，斜阳黯灭。", 
            "江郎长是赋别。", 
            "泣洒银屏，梦断金玦。", 
            "旧欢人仨缺。", 
            "忍再舞、山香怨阕。", 
            "销凝久，一星渔火，倦对引庄蝶。"
        ], 
        "title": "霓裳中序第一 寒山寺晚眺用草窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "疏林破屐。", 
            "西风里、残邱越更萧索。", 
            "冷霞照眼，寒鸦竞噪，故乡天角。", 
            "客怀太恶。", 
            "奈新酿、浇愁味薄。", 
            "傍颓垣、秋花自碧。", 
            "弄影吊幽漠。", 
            "绝磴凌虚处，綵管镌题，几人游乐。", 
            "绣台雨洗早磨崖，姓名刊落。", 
            "剑水湛湛，可还有、痴龙睡著。", 
            "但閒云、逐我宛转，盼再约。"
        ], 
        "title": "凄凉犯 虎邱用白石韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "伴影空江，来去横波橹。", 
            "荡愁越觉愁多，烟冷虹桥路。", 
            "听枫月底人归，万叶纷敲户。", 
            "惆怅、剪烛瓶寮夜深语。", 
            "频换酒，更索和、红衣句。", 
            "醉罚何辞，难得白头重侣。", 
            "残腊江南，绮槛梅花近开否。", 
            "梦绕寒香千缕。"
        ], 
        "title": "荔枝香近 市楼小饮，别吴门诸友，和古微", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "佩纕怨结，赋远游、飘零倦抚尘冠。", 
            "花馆听箫，客窗题卷，家山望里归难。", 
            "带围渐宽。", 
            "但鬓霜、多似春前。", 
            "又芳华过却，清明楝风，吹雨小楼寒。", 
            "京邑故交重聚，怅城南白袷，屡换秋蝉。", 
            "如此时光，无聊吟咏，愁痕渍满吴笺。", 
            "快浮酒船。", 
            "对暮烟、丛筱便娟。", 
            "算平生、更几欢逢，写图留细看。"
        ], 
        "title": "霜花腴 听枫园褉饮用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "梅子才过雨，枣林犹未霜。", 
            "密叶障青葆，繁枝缀金珰。", 
            "词客馋涎待解，淡著酒色鹅黄。", 
            "记曾万里桥旁。", 
            "花时对红妆。", 
            "似蜜甜更好，胜雪冷微香。", 
            "蜀都赋了，相如消渴应忘。", 
            "正东溪游遍，南轩静敞，玉人莫惜纤指凉。"
        ], 
        "title": "红林檎近 枇杷", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "残酲犹殢睡眼。", 
            "挥扇凉生腕。", 
            "梦久忘清漏，风蝉一声催晚，帘底谁念远。", 
            "斜阳畔。", 
            "旧绪萦抽茧。", 
            "旅怀懒。", 
            "青骢系处，花香衣影都换。", 
            "曲阑小坐，剩有冰泉盈盏。", 
            "池水蟾光漾静练。", 
            "萧散。", 
            "归心飞度江岸。"
        ], 
        "title": "隔浦莲近 病中遣怀用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "酒做奇温夜不寒。", 
            "梦中浑未觉，客衣单。", 
            "睡馀呼茗麝煤残。", 
            "惺忪际，惊倚玉琅玕。", 
            "去路指江关。", 
            "唾痕襟袖在，别离难。", 
            "绣围金带恋馀欢。", 
            "钗头凤，镫下几回看。"
        ], 
        "title": "小重山 歌席和古微韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "细雨轻飙著意寒。", 
            "水窗秋讯早，雁行单。", 
            "竹林空念旧游残。", 
            "瞢腾久，閒损翠琅玕。", 
            "何事意相关。", 
            "眼中佳丽在，暂抛难。", 
            "后堂丝竹待追欢。", 
            "扶风帐，朝暮耐君看。"
        ], 
        "title": "小重山 再和古微", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "翠壶高处秋多，紫萸香里登临早。", 
            "霜横汉节，风生羽扇，眼空尘表。", 
            "击楫伤怀，忧时堕泪，几人知道。", 
            "问元龙老矣，从头整顿，乾坤事，何时了。", 
            "应有流连词赋，尽酬他，雨轻风小。", 
            "尊罍陪从，雄才况有，渡江安导。", 
            "笑我蹒跚，只今空剩，恋头衰帽。", 
            "盼归来携取，清泉一勺，润枯肠燥。"
        ], 
        "title": "水龙吟 伯平中丞出巡太湖，赋此寄怀，兼示子异、伯琴、秉三、子休", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "绕湖无数青山，浪游悔不移家早。", 
            "美非吾土，与君同是，寄身江表。", 
            "屐齿登临，伤高往恨，未堪重道。", 
            "听日湖佳唱，清商一片，秋虫语，都瘖了。", 
            "还拟灵岩寻句，弄轻波，吴艭帆小。", 
            "无缘邂逅，武陵渔父，仙源谁导。", 
            "我羡秦人，不知魏晋，飘然巾帽。", 
            "任观河面皱，烟尘净处，喜秋阳燥。"
        ], 
        "title": "水龙吟 叠韵酬陈子休", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "屧步穿林罅，路转幽深，翠影千岩亚。", 
            "石床和梦冷，携手处、飞鸟窥人迟下。", 
            "丛桂著新花，胜红紫、春容淡冶。", 
            "畅清吟、流泉互答，珠玑碎洒。", 
            "空惜载酒名园，树老苔荒，蔓经才通马。", 
            "夕阳容易过，兰枻动、箫管重温秋夜。", 
            "休问玉山颓，趁佳兴、金尊共泄。", 
            "况明朝，茱萸香里，征帆又挂。"
        ], 
        "title": "龙山会 游惠山荡舟河流用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "曲尘不到山塘路。", 
            "远峰青、黛眉争妩。", 
            "萸宴几西风，笑百岁、光阴逆旅。", 
            "中兴丞相，有新祠、问残霸幽宫何处。", 
            "剑水咽寒澌，谩说是、腾金虎。", 
            "谢公屐齿铿然举。", 
            "任句留、倚阑吟赋。", 
            "天为展清游，正酒畔、风停雨住。", 
            "绛烟笼夜画桡飞，荡澄碧、烛龙齐舞。", 
            "只惜少黄花，待记取、明年补。"
        ], 
        "title": "山亭宴 展重阳日，子异约陪伯平中丞游处邱，宴于李文忠祠，夜乘镫舫归", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "倚空晴塔孤凌，万山环秀舒莲掌。", 
            "年年载酒，翠微高处，瘦筇无恙。", 
            "楼阁排云，繁华却羡，昔人佳赏。", 
            "正箫沈鼓寂，新霜落叶，依然作、琤瑽响。", 
            "才悟色空真相，对黄花，梦萦秋想。", 
            "兴犹不浅，龙吟一曲，临风高唱。", 
            "联襼京尘，旧欢馀几，与君同怅。", 
            "便飘萍也好，隔篱呼取，尽杯中酿。"
        ], 
        "title": "水龙吟 次韵和古微虎邱", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "天津桥上鹃啼苦。遮断天涯路。", 
            "东风竟日怕凭阑。何处青山一发是中原。", 
            "酒醒梦绕屏山冷。独自恹恹病。", 
            "故园今夜月胧明。满眼干戈休照国西营。"
        ], 
        "title": "虞美人", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "雨腻烟疏望欲迷。", 
            "龙池二月点春衣。", 
            "梅花笛里浑无赖，吹作章台雪絮飞。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "石黛弯环镜里颦。", 
            "罗窗閒踏绕街尘。", 
            "生憎灞岸吾离恨，飞趁雕鞍更著人。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "春风吹满锦障泥。", 
            "多少行人唱大堤。", 
            "无情清渭东流尽，送到咸阳却向西。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "宫沟翠浪带栖鸦。", 
            "压枕回鬟梦落花。", 
            "玉辇不来弓袖冷，啼烟青锁五侯家。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "老去风流强人时。", 
            "毵毵犹及见腰肢。", 
            "天津北望肠应断，无复当筵衮柘枝。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "洛水微波拂苑墙。", 
            "画屏残蜡照宫黄。", 
            "东风倾国宜通体，谁赏徐妃半面妆。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "麴尘暗逐马蹄遥。", 
            "漠漠轻阴惹嫩条。", 
            "劝君移向灵和殿，不为伤春损细腰。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "钿晕罗衫尔许长。", 
            "丝丝金线拂河梁。", 
            "愁来未要并刀剪，如此相思断得肠。"
        ], 
        "title": "杨柳枝", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "正杜鹃啼，蔷薇谢，过了清明寒食。", 
            "薰风圆午梦，趁单绡才换，宿酲初析。", 
            "紫燕将雏，黄蜂抱蕊，蛛网斜捎帘隙。", 
            "余香吹不断，早湔裙人远，玉骝嘶夕。", 
            "叹沈约带围，看花残泪，又成抛掷。", 
            "章台车马寂。", 
            "旧游处、都似曾相识。", 
            "漫省念、宫眉印柳，秀靥妆桃，少年场、半成陈迹。", 
            "细雨朱幡护，问谁递、伤春消息。", 
            "镜霜薄，愁如织。", 
            "残照一缕，凭遍阑干无力。", 
            "此情断鸿寄得。"
        ], 
        "title": "大酺·一天芳事，惟春暮最乐。閒步后圃，杂花生树，空负春韶，爰制此词，付雪儿歌之。桓伊所谓辄唤奈何者也", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "唾绒残线。", 
            "界破红妆面。", 
            "浓睡醒来莺语懒。", 
            "又是斜阳小院。", 
            "麝薰微度罗衣。", 
            "雨余栀子添肥。", 
            "贪画远山一角，不知蹙损双眉。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "倚青天半壁，看烟外，画成图。", 
            "自卧虎池荒，坠岩花雨，惊落飞鼯。", 
            "残歈。", 
            "越来远引，洗蛮腥、山影夕阳扶。", 
            "留得千年剑化，紫兰香径全芜。", 
            "愁余。", 
            "落叶啼乌。", 
            "渔唱杳，客怀孤。", 
            "访廊屧秋声，琴台片石，麋鹿都无。", 
            "寒芦。", 
            "碎波似沼，问沙鸥、可识范家湖。", 
            "付与残箫倦鼓，一场啼鸟相呼。"
        ], 
        "title": "木兰花慢·虎丘山顶瘦塔盘空，人迹罕到，赛日携榼登眺，怅然成咏", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "秋老香浓。", 
            "凌波恨、翩然乍见惊鸿。", 
            "浣纱人远，零落露粉啼丛。", 
            "别浦流云牵梦断，佩声暗约小帘栊。", 
            "锦屏空。", 
            "怨蛾镫畔，翠锁眉峰。", 
            "江皋铅华净洗，似玉奴病酒，微带惺忪。", 
            "半池秋被，金屋称贮娇容。", 
            "机丝夜来罢织，莫轻皱、仙衣揉碎红。", 
            "含情处，有露房娟泪，凄伴霜蛩。"
        ], 
        "title": "新雁过妆楼·郑丈叔问比竹余音用梦窗韵咏芙蓉，凄艳殆绝，偶同妇兰仪话看花旧事，依调和之", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "亭皋催万叶，残阳挂、嘹亮雁初归。", 
            "正楚江暝宿，夜烽明灭，蓟门秋猎，烟树参差。", 
            "看陌上、落花蜂网蜜，微雨燕巢泥。", 
            "南国再逢，渚兰飘恨，北山休赋，篱菊牵悲。", 
            "西风双蓬鬓，京尘染、还认旧日缁衣。", 
            "愁似御沟流水，流去难期。", 
            "叹酒冷朱门，箫声空咽，梦回青琐，蜡泪先垂。", 
            "多少别来情绪，生怕人知。"
        ], 
        "title": "风流子·和美成", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "何处霜箛彻。", 
            "望高秋、毡庐四野，绣旗明灭。", 
            "摇动星河三峡影，坏垒乌头如雪。", 
            "听一阵、呜呜咽咽。", 
            "马上谁携葡萄酒，伴将军、醉卧沙场月。", 
            "冰堕指，泪流血。", 
            "男儿到此肝肠裂。", 
            "拥残镫、吴钩笑看，梦魂飞越。", 
            "日暮金微移营去，白羽千军催发。", 
            "更几点、遥天鸿没。", 
            "驻马蓬莱传烽小，正咸阳、桥上人初别。", 
            "清夜起，唾壶缺。"
        ], 
        "title": "金缕曲·闻军中𧤅栗声，感赋", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "绛绡单，铅泪湿，银鸭爇香脑。", 
            "可奈春寒，怀抱被花恼。", 
            "断肠一院流莺，落红帘幕，𢬵残笛、将花千绕。", 
            "庾郎老。", 
            "醉墨题遍罗裙，花枝鬓边袅。", 
            "翠被栖香，容易玉绳晓。", 
            "纤纤澹月笼纱，酒浓花艳，梦不到、谢家池沼。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "垂杨绿遍来时路。", 
            "更几日、雕鞍去。", 
            "夜夜随君残梦度。", 
            "钿钗金雀，画笼朱鹉。", 
            "都是思量处。", 
            "彩云一别朝还暮。", 
            "愁诵燕台旧题句。", 
            "蜡炬成灰天未许。", 
            "帕罗沾惹，那时红泪，空化西楼雨。"
        ], 
        "title": "青玉案·和方回韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "琐窗朱户。", 
            "寂寞閒庭宇。", 
            "斜倚绣帘吹柳絮。", 
            "香透满身红雨。", 
            "小园竟日谁来。", 
            "伤春病酒情怀。", 
            "解道方回肠断，江南梅子黄才。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "烛烟凉，筝雨歇，帘影熨秋水。", 
            "一寸横波，人倚画屏背。", 
            "玉笙吹起春魂，翻阶红药，尽消受、看花情味。", 
            "和残醉。", 
            "经年袖粉零啼，香冷合欢被。", 
            "钿缕双蝉，潘鬓竟憔悴。", 
            "此情欲说还休，彩云归梦，祗明月、照人无睡。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "暗约宫黄，秋衾閒梦承恩遍。", 
            "画罗裁扇。", 
            "泪涴鸾绡汗。", 
            "翠辇忘还，夜夜西风怨。", 
            "披香殿。", 
            "石鳞沈辨。", 
            "总被荒萤见。"
        ], 
        "title": "点绛唇·宫词", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "经几番、雨丝风片，东皇无意留恋。", 
            "惜春洒尽情鹃泪，谁道黄莺能劝。", 
            "劳缱绻。", 
            "毕竟是、枝头浓艳难重现。", 
            "春情太短。", 
            "只赚得零星，湿红坠粉，镇日写幽怨。", 
            "春梦乱。", 
            "梦绕画阑千遍。", 
            "只愁春去无伴。", 
            "迟回将酒花前饯，那不使人悽断。", 
            "东风懒。", 
            "和不散，游丝反被游丝罥。", 
            "仙轺且缓。", 
            "待绝代才人，钩心斗角，撰出春归卷。"
        ], 
        "title": "摸鱼儿 其一 晚春词", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "理征鞭、又将去也，骊歌唱得声破。", 
            "别怀枨触浑无俚，况又自伤轗坷。", 
            "生憾者。", 
            "问此去，青山更有谁知我。", 
            "欲留未可。", 
            "且落叶扁舟，联吟拌醉，怅玉津渔火。", 
            "记倾盖。", 
            "正是那时雪堕。", 
            "岁华还虑虚过。", 
            "岚边行榼花间屧，准备嬉游最妥。", 
            "君恋么。", 
            "便风絮，浪萍凄悄荒邮左。", 
            "明年春娜。", 
            "有残月晓风，芦沟杨柳，寻梦正无那。"
        ], 
        "title": "摸鱼儿 其二 凌云话别，和胡玉津韵", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "谈浮云、乘槎东去，风来与火相引。", 
            "百年奇劫今一遇，可是数由前定。", 
            "怕重省。", 
            "怪五百、舟人也者般同命。", 
            "水天暝暝。", 
            "何处去招魂，魂兮归否，试向巫阳问。", 
            "支病枕。", 
            "我已忡忡秋损，那堪更耐哀哽。", 
            "回思临别丁宁在，总说归期早订。", 
            "心耿耿。", 
            "盼不到，锦还盼到骑鲸信。", 
            "聪明不幸。", 
            "私忏汝他生，贞贞徯福，补今生遗恨。"
        ], 
        "title": "摸鱼儿 其三 乙巳春选儿偕玉润田赴都，轮船至南通州失火，儿没于火，予适卧病，惊闻噩耗，既伤逝者，亦行自念也", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "两词仙、后先初度，饯秋才过几日。", 
            "秋花秋柳今犹健，想像泉明丰格。", 
            "曾亲见。", 
            "锦绣好、江山忽变狉榛俗。", 
            "愁添白发。", 
            "每星晚霜晨，把年时事，向索郎重说。", 
            "休太息。", 
            "轻负林栖岁月，清闲终是难得。", 
            "好精著述名山业，殊与尘劳有别。", 
            "强自释。", 
            "聚洛社，耆英自寿词先拍。", 
            "各歌一阕，尽阳春白雪，兴高采烈，欲击唾壶缺。"
        ], 
        "title": "摸鱼儿 其四 和邓华溪、方鹤叟自寿诗", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "绡山闺媛，有如此、锦心绣口。", 
            "造物忌才成惯例，怎得雀屏嘉偶。", 
            "任凭伊、饷黍浣衣，遂令人比梅花瘦。", 
            "把炯炯痴情，鳏鳏私恨，和泪写词多首。", 
            "自唱了随鸦曲，应和与鸦相厮守。", 
            "信画楼金屋，谪仙无分，欲销魔焰谁能彀。", 
            "事喧皖右。", 
            "付西青妙笔，便传芳泽千秋后。", 
            "魂兮知否。", 
            "莫悔青春虚负。"
        ], 
        "title": "薄幸 女士贺双卿，才貌清绝，诗词娟秀，误嫁农人，备尝艰苦。史悟冈西青散记述其崖略，读之凄然", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "可怜最是婵娟，遭时沦落如蓬梗。", 
            "过庭续句，竟成谶语，何堪追者。", 
            "十色蛮笺，七弦筝柱，闲情自领。", 
            "算爱才不少，骚人墨客，终莫慰、青楼恨。", 
            "去锦城东差近。", 
            "是太和、薛涛古井。", 
            "五云深处，昌蒲一碧，萧萧摇暝。", 
            "访古人来，登高凭吊，伤心薄幸。", 
            "问桃林何在，年年杜鹃，只余悲哽。"
        ], 
        "title": "水龙吟 其一 游薛涛井，寻桃花林，暮不得", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "携尊欲上层楼，曲廊深掩疑无路。", 
            "那知姑射，词人三四，居然占据。", 
            "我自消闲，随缘最好，何劳相妒。", 
            "只荒凉池馆，衰菱坏芰，也算得、赏心处。", 
            "经过重重殿宇。", 
            "好一似、梦中曾住。", 
            "几丝垂柳，几竿修竹，扶苏如故。", 
            "五十三参，逢僧一笑，拈花顿悟。", 
            "羡蒲团坐破，壶天小隐，暂游仙去。"
        ], 
        "title": "水龙吟 其二 游城北萧寺", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "夕阳红褪秋痕，枝枝低压闲阶重。", 
            "芳心几度，暗中偷减，愁来补空。", 
            "径曲渐芜，篱歌欲断，不堪调弄。", 
            "怅晚香幽独，白衣人杳，陶情酒、谁为送。", 
            "丛额新寒遭中。", 
            "到小春、犹含余冻。", 
            "卷帘花瘦，尖风吹过，似闻凄讽。", 
            "寄语枯萤，倦蜂痴蝶，谩寻香梦。", 
            "待落莫留与，岁寒三友，一充清供。"
        ], 
        "title": "水龙吟 其三 残菊", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "夫须碎织成蓑，鸣榔去钓西岩下。", 
            "添将葛屦，配将蒻笠，短竿自把。", 
            "转过滩头，又寻沙觜，萧然整暇。", 
            "趁满天荻絮，满身烟霞，邀几个、鸬鹚话。", 
            "欸乃一声归一，穿浪花、引船入汊。", 
            "解衣槃薄，裁青补翠，乱堆篷罅。", 
            "晒月眠云，消闲谁共，但凭老瓦。", 
            "奈卖鱼市散，无钱沽酒，藉伊偿价。"
        ], 
        "title": "水龙吟 其四 渔蓑", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "身世如薸寄。", 
            "被炎风、吹来此住，饱参凉意。", 
            "一桁虾须钩上未，人坐午阴疏际。", 
            "细检点、兰煤檀粹。", 
            "借取金貌薰最好，袅烟痕、篆作回文字。", 
            "蓦一阵，妙香递。", 
            "潇潇夜雨声悽戾。", 
            "倚胡床、睡魔未隐，容心先碎。", 
            "海样深愁都搅起，赢得泛澜清泪。", 
            "只羡煞、买山引退。", 
            "筑个团瓢画可读，却此生长在清凉地。", 
            "胜今日，情憔悴。"
        ], 
        "title": "贺新凉 壬申季夏客居邛廨，蕉窗送雨，烦襟洒然，张紫帆枉存，同赋此解", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "待凉小立秋千外，争如旧年秋态。", 
            "怕说秋来，还说秋去，可是秋心无赖。", 
            "赏秋至在。", 
            "费忙里秋吟，枉婴秋痗。", 
            "好迭秋笺，和他秋露写余嘅。", 
            "问秋今尚余几。", 
            "又重番秋雨，把秋揉碎。", 
            "花诧秋魔，月嗟秋蚀，酝酿秋情如醉。", 
            "秋虫苦吠。", 
            "似对我悲秋，凄然秋籁。", 
            "秋梦支离，恨秋宵无睡。"
        ], 
        "title": "台城路 其一 感秋词", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "芙洲与共停吟屐，落拓客怀难遣。", 
            "选胜评棋，买春敲韵，消去旅愁何限。", 
            "浪游已倦。", 
            "又败笠冲寒，残阳车蹇。", 
            "万里蛮荒，乡心怎禁悲芦管。", 
            "俊才信多命舛。", 
            "甚绕枝轧轧，昏鸦破卵。", 
            "肠断春云，心惊瘴雨，都入牛腰行卷。", 
            "鬓丝搔短。", 
            "悔病误相如，茂陵秋晚。", 
            "凄绝天西，剩方诸泪满。"
        ], 
        "title": "台城路 其二 哀张紫帆", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "春晴骀岩。", 
            "爱杂花生树，香随路转。", 
            "为探幽、未访茆庵，正藜杖泥松，芒鞋尘软。", 
            "百级岩根，幸腰足、自来清健。", 
            "拜一十六丈，古佛金容，达摩罗汉。", 
            "愔愔禅房昼掩。", 
            "在薜萝深处，有碑漫漶。", 
            "取几多、拴帚棕毛，且揩藓披岚，搜寻残篆。", 
            "移坐梵楼，面山展宴，尝斋馔。", 
            "归也蒲牢乍吼，暮烟撩乱。"
        ], 
        "title": "解连环", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "同是东川客。", 
            "又谁知、临沧祖饯，转劳惜别。", 
            "买得短艭沙岸舣，恰好波渌数尺。", 
            "最无那、风前铁笛。", 
            "吹彻碧空云寸裂。", 
            "看垂杨、也带愁颜色。", 
            "龙钟泪，我先滴。", 
            "如其旅况真萧瑟。", 
            "忆相逢、斗茶说饼，荷晨菊夕。", 
            "偻指西迟才几日，又屈落红春寂。", 
            "慨携手、河梁赠策。", 
            "一纸家书修未得，报平安幸代传萍迹。", 
            "归期在，桔涂月。"
        ], 
        "title": "金缕衣 别友", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "画里卜居，消不尽、寻常风月。", 
            "还暇日、呼邻聚话，茶凹酒凸。", 
            "残雨过林云不定，霁虹落涧日将没。", 
            "有前头、观瀑野人来，飞双凫。", 
            "古刹外，榕阴阔。", 
            "短亭外，杉阴窄。", 
            "又渡旁店，酒旗盈幅。", 
            "淼淼江流回几曲，巉巉石磴盘千折。", 
            "似莽苍、三百里嘉陵，雪渔笔。"
        ], 
        "title": "满江红 其一 题胡雪渔山水画", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "鬼马风旋，蓦然到、磷光万斛。", 
            "似点点、星星萤火，风中起伏。", 
            "狐拜断碑残月冷，鸱巢古木推烟绿。", 
            "忽翻空、搅起斫营声，髑髅逐。", 
            "有几队，在枫隩。", 
            "有几队，在藤谷。", 
            "有几队来去，迷如转毂。", 
            "游戏不劳韩愈送，回鴹怕被钟馗捉。", 
            "听啾啾、群唱鲍家诗，歌代哭。"
        ], 
        "title": "满江红 其二 磷火", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "渲染新图，犹略有、孟家风味。", 
            "弈局人、荒琴不御，蝉签重理。", 
            "静对盆兰花气袭，倦依篱豆茶香递。", 
            "正风吹、落叶似翻书，可人意。", 
            "朝读向，秋阴底。", 
            "暮读向，秋声里。", 
            "分刚日柔日，读经读史。", 
            "疑义偶通开口笑，讹文随订从头记。", 
            "指天边、雁字一行行，谁编次。"
        ], 
        "title": "满江红 其三 题读书秋树根图", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "那断鸿声，寒虫语，恼煞萧斋孤客。", 
            "云山重处，怅年年羁旅，梗蓬踪迹。", 
            "潘鬓稀疏，沈腰清减，消受桥霜店月。", 
            "今番归期卜，正梅花夹路，一鞭得得。", 
            "叹羞涩空囊，苍凉短剑，万般凄恻。", 
            "征轮前暂歇。", 
            "便与君、解构同朝夕。", 
            "还记取、篝灯说鬼，煮茗论花，托新知、浑如旧识。", 
            "无奈又轻别，别俊侣、情伤今昔。", 
            "此后鹤枝，借未知。", 
            "南北驿使，天涯如遇，藤幸通积臆。"
        ], 
        "title": "大酺 留别王子楚", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "薄月栖寒，朔猋觉梦，满阶枯翠冥冥。", 
            "暮鸦盘未，空际了无声。", 
            "霏过一回晴雪，瘦筠萧、槭也愁醒。", 
            "忆琴外，玉梅同调，寄语细丁宁。", 
            "倚阑。", 
            "人去后，枝摇琼屑，冷透疏棂。", 
            "问平安谁报，依旧亭亭。", 
            "横抹苍寒不断，尽幽绝、好绘丹青。", 
            "增惆怅，春风鸾尾，知更怆吟情。"
        ], 
        "title": "满庭霜 题雪竹画帧为崔劭方作", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "客意太阑珊，蓦飞来、天棘枝头啼鸟。", 
            "啼醒梦归人，依稀是，报道不如归好。", 
            "旅缘未了，而今送客邛崃道。", 
            "为问天涯芳草处，多管是愁根绕。", 
            "何须商酌前程，者谢草江花，绮年才妙。", 
            "九万里、鹏抟扶摇上，眼底瀛洲还小。", 
            "相看莫笑。", 
            "不才拟向烟波老。", 
            "一叶青蛉蓑一领，分付蛩宵沤浇。"
        ], 
        "title": "南浦 送姚晓林入都，用山中白云谱", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "君在蚕丛，扬舲去访，西泠词友。", 
            "竟悭聚首。", 
            "怀人真令人瘦。", 
            "东风吹醒参差梦，可吹得、春愁散否。", 
            "任孤山一点，寒梅栖鹤，隔林招手。", 
            "雪后。", 
            "湖光旧。", 
            "看苏白堤边，犹余烟柳。", 
            "画船尽有。", 
            "艳尘还问篙首。", 
            "灵襟莫谩伤枯寂，正可惜、花天住久。", 
            "莫只我，无缘未到六桥载酒。"
        ], 
        "title": "月下笛 闻叶汝谐谈西湖访友事，怅然赋此。用张玉田赠仇山村韵", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "建南好，乘兴踏青行。", 
            "虫果侩权村有市，蜡花开遍庙无灵。", 
            "春会记分明。"
        ], 
        "title": "忆江南 建南杂咏 其一", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "建南好，北望海冥濛。", 
            "蜃气晓团云百色，蛟雷昼激雹十峰。", 
            "光怪一重重。"
        ], 
        "title": "忆江南 其二", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "建南好，危阁绿阴中。", 
            "浅水稻田寻蛤菜，夕阳杉路采鸡堫。", 
            "载酒醉秋风。"
        ], 
        "title": "忆江南 其三", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "建南好，别有一乾坤。", 
            "凉霰不妨花馣馤，严飙翻助草精神。", 
            "冬意略如春。"
        ], 
        "title": "忆江南 其四", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "渔家乐，生小便浮家。", 
            "野岸晓风迎鹢艇，紫潭春涨试鱼叉。", 
            "处处有桃花。"
        ], 
        "title": "忆江南 其五 渔家乐", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "渔家乐，远住碧云村。", 
            "千顷荷香熏午梦，一绳棕网挂当门。", 
            "菰饭聚儿孙。"
        ], 
        "title": "忆江南 其六", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "渔家乐，织罟自营生。", 
            "霜市卖鲈新论价，烟篷蟹汤漫调羹。", 
            "依夕起歌声。"
        ], 
        "title": "忆江南 其七", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "渔家乐，风水好相逢。", 
            "罗略断流分荇霁，蓑衣冒雪钓芦中。", 
            "谋饮忆郫筒。"
        ], 
        "title": "忆江南 其八", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "田家乐，栎社话乡情。", 
            "筊卜丰年鱼入梦，春融绮甸鸟催耕。", 
            "天气半阴晴。"
        ], 
        "title": "忆江南 其九 田家乐", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "田家乐，日日饱三餐。", 
            "缫茧车翻收麦后，薅秧鼓打落梅天。", 
            "无事不平安。"
        ], 
        "title": "忆江南 其十", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "田家乐，自拟葛怀民。", 
            "菊酿瓦瓶酾白酒，稻香秋垄曝黄云。", 
            "婚嫁洽为邻。"
        ], 
        "title": "忆江南 其十一", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "田家乐，岁晚务闲居。", 
            "戏习大傩驱瘦鬼，多藏旧历当农书。", 
            "馈岁有寒菹。"
        ], 
        "title": "忆江南 其十二", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "忒殷勤，檐际一抹秋痕。", 
            "引上金粟月娥，真个也销魂。", 
            "重整罗鬟波袜，向雁绳斜处，步碎罗云。", 
            "还疑是渡凫，舞衣颠倒，如梦如尘。", 
            "飞琼伎与，回丸承溜，骋巧翻新。", 
            "嘅此生涯，尽去来、飘同轻絮，点点芳春。", 
            "踏歌和罢，了欢场、已过黄昏。", 
            "蓦又惹起，红愁碧怨、有谁怜汝，只自温存。"
        ], 
        "title": "湘春夜月 瞿印山席观绳伎", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "琐尾流离廿四霜。", 
            "年年送客在他乡。", 
            "峨崃山色雨茫茫。", 
            "驿柳依依如怨别，垂丝十尺系斜阳。", 
            "离情更比柳丝长。"
        ], 
        "title": "浣溪沙 其一 送余诠卿归雅都", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "泣露荼蘼满架香。", 
            "香缘风线入虚堂。", 
            "引来醉蝶一双双。", 
            "门外新霆惊蝶散，剧怜春色黯无光。", 
            "愁城无处可相羊。"
        ], 
        "title": "浣溪沙 其二 和胡玉津韵", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "同室纷争似战场。", 
            "不感泪眼阅兴亡。", 
            "何如从此遁渔乡。", 
            "坐雨披星常落落，烹鲜煨酒自阳阳。", 
            "钓竿闲搭在榑桑。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "螇水穿云，■边蹑露，此身忽到高峰。", 
            "凭临万景，微茫秋意浮空。", 
            "知是昨宵雨过，添新凉好咽荷筒。", 
            "怪道人，不知留客，打起疏钟。", 
            "前度清盟订后，已星分菭袂，歇了游踪。", 
            "暄萋几换，余兴翻又惺忪。", 
            "遍访石湖遗事，把吟情付与西风。", 
            "久凝伫，湿磷飞散，雨又濛濛。"
        ], 
        "title": "庆春朝慢 秋初，崔劭方约同高微兰、余诠卿宴集高剽峰", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "青衣江上，正层层苍霭，翠岚欲泻。", 
            "佛寺深藏苍翠里，别有留人小榭。", 
            "泉急漱萝，风面摆竹，清籁发岩罅。", 
            "群鸥惊起，远随帆影东下。", 
            "渔乡权当驩场，相逢旧好，屡枉看山驾。", 
            "山已租猿楼寓鹤，也许吾求暂假。", 
            "稚瓞吹羹，绀茄佐酒，薄醉消长夏。", 
            "离枝红处，一声都了吟罢。"
        ], 
        "title": "百字令 其一 登凌云绝顶", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "寒消三九，甚江城爆竹，岁华草草。", 
            "客邸光阴容易过，一过一番人老。", 
            "烧烛检香，呵冰涤砚，自遣闲怀抱。", 
            "邻家儿女，欢声终夜翻倒。", 
            "明日怎又新年，料知淑气，处处催黄鸟。", 
            "应有暖风如我意，吹得官梅开早。", 
            "寒具留宾，春椒逐颂，强作团圞笑。", 
            "对花诉与，冰须添了多少。"
        ], 
        "title": "百字令 其二 除夕守岁", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "莺花无主，看百般红紫，怎生愁苦。", 
            "蜂蝶纷纷凋瘵尽，莫怪春无情意。", 
            "忆否当年，杜鹃桥上，忏欲曾重诉。", 
            "危阑休倚，夕阳红尽将暮。", 
            "漫道金粉楼台，衣香人影，多少闲歌舞。", 
            "乐极悲来曾一瞥，又变祅氛处处。", 
            "狼顾鹰瞵，波谲云诡，魂荡蚕丛路。", 
            "周遑鬼运，此愁那便销去。"
        ], 
        "title": "百字令 其三", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "黤霪骑月，闷恹恹使我，乱愁无际。", 
            "佳节重阳愁里过，消领枯禅滋味。", 
            "栖雀惊寒，旅鸿送响，终夜不成寐。", 
            "祷晴应准，卜期再补秋禊。", 
            "补禊虽已歉迟，笑歌随意，也当西原会。", 
            "簪菊佩萸仍故事，重整者番游屐。", 
            "厨近壶飧，友联园绮，一醉情应慰。", 
            "凭高念远，文通恨赋休寄。"
        ], 
        "title": "百字令 其四 朽月苦雨，空负登高，展期十九，补作重阳", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "早凉天，天欲暝。", 
            "藻井桐阴青冷。", 
            "颓墙外，正机杼缫缫，做番凄景。", 
            "一声尖、一声紧。", 
            "只有离人怕听。", 
            "易添恨，恨渺渺予怀，天涯路梗。", 
            "还问王孙，何自苦、悲秋成病。", 
            "替螀絮雨，对蚻啼咽，有几许情韵，都在梦初醒。", 
            "倾耳惊心，更深人静。", 
            "最难忘、鸦髻儿时，篱落呼灯弄霜影。"
        ], 
        "title": "秋宵吟 蟋蟀", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "淡淡湖天。", 
            "只荻花千里，不似春鲜。", 
            "自从孤零，怕拖秋色，那知羁苦偏在霜边。", 
            "悠悠梦冷潇湘水，省往事、更许谁怜。", 
            "问鸳鸯。", 
            "几生修到，良好因缘。", 
            "离群吊影凄然。", 
            "剩缡碎羽，飞并何年。", 
            "摩空惊猎，趁风曳橹，萧寥最是，远塞荒烟。", 
            "漫漫不见南归路，纵归去、恨也绵绵。", 
            "倦欲眠。", 
            "撇云飘下菰田。"
        ], 
        "title": "惜黄花慢 孤雁", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "烛影摇魂，琴心写怨，幽悰历乱无绪。", 
            "梦回月下清砧，书断霜前碧树。", 
            "素心人远，知更在、何时欢聚。", 
            "且权把、寸寸相思，先付与云归处。", 
            "帘幂幂、残花香腻。", 
            "檐扑扑、碎玲风细。", 
            "可怜烂锦年华，犹恋仓皇袱被。", 
            "炎凉阅尽，有种种、来去问谁。", 
            "家笼竹、蜚声吹起，那人愁思。"
        ], 
        "title": "东风第一枝 次孙伯勃秋思韵", 
        "type": "词", 
        "yun": null
    }, 
    {
        "author": "张荣珉", 
        "era": "清", 
        "subtype": null, 
        "text": [
            "弥伦天地翼纲常，首先孝悌经为详。", 
            "修齐平治皆本此，谁欤实力身担当。", 
            "吾乡夙以忠义著，人才每得江山助。", 
            "孝行人争说谢公，至今乡里尚腾誉。", 
            "同邑推官有谢子，系公五世直系嗣。", 
            "公卿宾客诗酒仙，吏隐闽江共需次。", 
            "缅怀祖德徵题诗，备述先人乌鸟私。", 
            "一幅丹青手示我，激昂慷慨扬清眉。", 
            "道是先人孝行卓，泥涂轩冕人磊落。", 
            "工书直欲驾苏黄，知医名噪江南北。", 
            "天性纯挚亦谦蔼，济时畜有三年艾。", 
            "母病风痹十八春，亲侍汤药未解带。", 
            "曾旌清代宣宗朝，天语丝伦一字褒。", 
            "愿以诗歌继邑乘，阐发幽光庶孔昭。", 
            "我闻斯言式遗像，肃然起敬心景仰。", 
            "屈指六千四百日，相依为命尽孝养。", 
            "晨昏寒暑忧患共，母痛亦痛惊厥梦。", 
            "肉可剜兮身可代，家世浑忘孰轻重。", 
            "恨不化作身外身，千万菩提呵护频。", 
            "寸草春晖断复续，假龄默默天与神。", 
            "方之古贤谁近似，望云终使闾空倚。", 
            "卧冰哭竹亦一时，常变久暂何能拟。", 
            "心香一瓣神为驰，祇恨苍苍生我迟。", 
            "不获亲承杖履教，披图亦复空尔为。", 
            "几多绣虎雕龙笔，争挥珠玉积篇帙。", 
            "掷地谁作金石声，毕竟推官善继述。", 
            "广求图诗体图意，两可风世彰大义。", 
            "愧我未足扬幽潜，俚吟勉酬桑梓谊。"
        ], 
        "title": "谢君冶盦以其高祖孝子公（霖）侍疾图属题，敬题七古一首奉教", 
        "type": "古风", 
        "yun": null
    }, 
    {
        "author": "张一麟", 
        "era": "清", 
        "subtype": null, 
        "text": [
            "老子擎天手。", 
            "到年来、婆娑风月，无心圭卣。", 
            "绣佛长斋隐人海，万事秕糠尘垢。", 
            "但甘为、哀鸿奔走。", 
            "酒肉朱门道旁骨，为郎君、积德求佳偶。", 
            "宾欲醉，筵无有。", 
            "桃花流水春深后。", 
            "见新人、心肠菩萨，同符君舅。", 
            "玉镜台前青绫幛，昧旦双双上寿。", 
            "更准备、催妆几首。", 
            "织就天孙宫样锦，问而翁、被得苍生否。", 
            "君子曰，众人母。"
        ], 
        "title": "贺新郎 贺汪伯唐子娶妇", 
        "type": "词", 
        "yun": null
    }, 
    {
        "author": "张一麟", 
        "era": "清", 
        "subtype": null, 
        "text": [
            "用九乾元见在田。", 
            "海虞瑶岛咏胡天。", 
            "武襄门第月长圆。", 
            "西洛才名称国宝，东莱博议本家传。", 
            "戴铜面具拜张仙。"
        ], 
        "title": "浣溪沙 贺狄巽公长郎九乾新婚", 
        "type": "词", 
        "yun": null
    }, 
    {
        "author": "张ꜷ英", 
        "era": "清", 
        "subtype": null, 
        "text": [
            "聚首既云乐，每忧分手时。", 
            "分手忽在即，离思何可支。", 
            "堂上白发亲，容颜日以衰。", 
            "大人虽强饭，辛苦独自持。", 
            "慈母况抱病，常藉药饵资。", 
            "荏苒卅八年，骨肉长相随。", 
            "一旦欲暌隔，恋恋不忍辞。", 
            "视彼投林鸟，回翔绕故枝。", 
            "嗟余独远行，何日重牵衣。", 
            "举头见明月，哑哑慈乌啼。", 
            "溪流为呜咽，花影亦离披。", 
            "弟妹设酒筵，殷勤劝一卮。", 
            "举盏属弟妹，挥泪重致词。", 
            "游子日以远，亲心日以悲。", 
            "承欢慎朝夕，步履谨持维。", 
            "亲身日以康，子心日以夷。", 
            "千里虽去远，魂梦常相依。", 
            "丁宁再三属，不必问归期。", 
            "努力事高堂，慎莫说相思。"
        ], 
        "title": "留别弟妹", 
        "type": "古风", 
        "yun": null
    }, 
    {
        "author": "张ꜷ英", 
        "era": "清", 
        "subtype": null, 
        "text": [
            "堕溷飘茵遇各殊，难凭巧拙判荣枯。", 
            "可怜绝艳天孙锦，尽作障泥不作襦。", 
            "倾城何必尽名姝，月范花模总过谀。", 
            "此意深知惟宋玉，《高唐》赋后赋《登徒》。"
        ], 
        "title": "偶成", 
        "type": "古风", 
        "yun": "虞"
    }, 
    {
        "author": "张ꜷ英", 
        "era": "清", 
        "subtype": null, 
        "text": [
            "吾家弱妹已四十，怪底吾衰鬓萧瑟。", 
            "半生旧事付云烟，岁月骎骎去何急。", 
            "忆昔垂髫侍亲侧，四女娟娟最珍惜。", 
            "名花入槛尽骈枝，娇鸟能言皆比翼。", 
            "我年十四好读书，一编相与时咿唔。", 
            "读书常苦识字少，索解不得心烦纡。", 
            "是时家贫乏衣食，穷巷萧条鲜行迹。", 
            "严君挟策事壮游，慈母持门瘁心力。", 
            "午炊晓汲未觉劳，得暇便欲拈柔毫。", 
            "就中三妹最精锐，昼日苦短常终宵。", 
            "我长频年苦多病，经月连旬废妆镜。", 
            "书卷纵横列枕衾，病里耽吟觉心净。", 
            "妹年最稚性尤敏，漱玉含珠出灵性。", 
            "五龄解辩《黄花》诗，十岁能工《海棠咏》。", 
            "深闺窈窕春日长，软尘不到瑶琴旁。", 
            "诗怀杳杳入霄汉，幽梦瑟瑟飞潇湘。", 
            "身世浑忘溷尘俗，罗绮何荣脂粉辱。", 
            "班、宋长怀绝代才，施、嫱空陋千秋目。", 
            "转眼倥偬人事劳，告归最苦鸟辞巢。", 
            "六年秦馆犹联袂，一去燕台慨系匏。", 
            "哀乐中年苦相逼，雁断乌啼剧凄恻。", 
            "恶劫偏多儿女魔，终天莫报劬劳德。", 
            "虞渊堕日不可探，我处塞北君江南。", 
            "消沈心志各已久，我困米盐君井臼。", 
            "郎署委蛇守一官，故乡迢递无千亩。", 
            "牵萝补屋愿已迟，羡尔偕隐犹联枝。", 
            "清贫绝称孟光志，比屋好咏灵均辞。", 
            "矫矫谭公振时器，骨性清醇似吾弟。", 
            "身外升沈未足论，尘中契合嗟何易。", 
            "即今燕婉和且平，参昴肃肃瑶光明。", 
            "佳儿娇女各争秀，相对便足怡吾情。", 
            "人生行乐苦不足，况乃襟期厌庸福。", 
            "得失寻常付一人，荣华变幻纷千族。", 
            "兰陵三月东风香，樱笋味美琼筵张。", 
            "弟归千里姊同舍，长歌短倡倾壶觞。", 
            "我望江乡欲飞至，梦里云山寄遐思。", 
            "万绪俄生九折肠，卅年最忆童时事。", 
            "愿祝西池锡大年，相将订我玉台编。", 
            "汉家十志长生箓，刘氏全书不老丹。", 
            "太息吾衰事难竟，简策丛残多未定。", 
            "考俗思陈列国风，无邪欲正中闺行。", 
            "阃内非凭文字传，少时艰苦亦堪怜。", 
            "百龄扰扰终何补，一世悠悠未足信。", 
            "我倡新诗为子寿，夙志应须早成就。", 
            "他日编书集一门，白头重与绳衍谬。"
        ], 
        "title": "寄若绮妹即寿四十初度兼示婉紃妹仲远弟", 
        "type": "古风", 
        "yun": null
    }, 
    {
        "author": "张ꚼ英", 
        "era": "清", 
        "subtype": null, 
        "text": [
            "乡关望不极，离别日已久。", 
            "不尽倚闾情，空馀泪盈袖。", 
            "东风滞归鸿，离思苦相逗。", 
            "飒飒北窗风，迢迢水添漏。", 
            "辗转不成眠，遥夜长如昼。", 
            "霜天鸣杜宇，淡月下窗牖。", 
            "虹桥在何许，缥缈不能渡。", 
            "嫦娥怜寂寞，指点虚无路。", 
            "朦胧云雾起，倏忽百馀里。", 
            "不闻风涛声，归心静如水。", 
            "扶桑标旭日，浮霞散罗绮。", 
            "回看半掩扉，依旧苍筤里。", 
            "绣闼尚依稀，屏开篆缕微。", 
            "帘栊鹦鹉报，阿弟笑牵衣。", 
            "连袂趍瑶砌，承欢出锦帏。", 
            "刍尼晨报喜，镫蕊夜悬辉。", 
            "寒梅香乍坼，话雨西窗夕。", 
            "新茗瀹龙团，琼芝泛苍柏。", 
            "日暖画堂前，飞觞醉绮筵。", 
            "椿萱同介寿，姊妹各披笺。", 
            "酒酣携紫佩，飞花点衣袂。", 
            "散步下阶墀，风细鸟声碎。", 
            "草色漾新痕，松风拂深翠。", 
            "流连心神怡，此乐不可再。", 
            "云烟倏渺渺，惊雷堕天表。", 
            "肃然动魂魄，曙色横窗晓。", 
            "乡国杳何之，帐冷残镫小。", 
            "似闻慈母语，絮絮犹未了。"
        ], 
        "title": "志梦", 
        "type": "古风", 
        "yun": null
    }, 
    {
        "author": "张麟书", 
        "era": "清", 
        "subtype": "七言律诗", 
        "text": [
            "梦寐难忘姑射姿，春山无伴每相思。", 
            "谁将暖律翻三弄，却遣芳魂逗一枝。", 
            "浅濑影疏人小立，曲帘香动鸟先知。", 
            "赏疏不待花如雪，好在寒冰未解时。"
        ], 
        "title": "早梅", 
        "type": "律诗", 
        "yun": "支"
    }, 
    {
        "author": "张ꚼ英", 
        "era": "清", 
        "subtype": "五言律诗", 
        "text": [
            "一白月光满，苍筤疏影横。", 
            "花欹香鬓薄，露裛葛衣轻。", 
            "蛩语迎风急，萤飘点水明。", 
            "小窗帘半卷，银汉望盈盈。"
        ], 
        "title": "纳凉", 
        "type": "律诗", 
        "yun": "庚"
    }, 
    {
        "author": "曹溶", 
        "era": "清", 
        "subtype": null, 
        "text": [
            "眼前万事随流水，闺中也洒英雄泪。", 
            "泪罢拊雕阑，玉情生暮寒。", 
            "主人空放诞，屡见金釭烂。", 
            "休恃酒如泉，解忧须少年。"
        ], 
        "title": "菩萨蛮  与侍儿", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "宫样晚妆鲜，一队湘兰弱。", 
            "道是才人撮合成，妩媚终难学。", 
            "箫管闹花场，舞袖摇金雀。", 
            "漫信雏年不怨春，意思灯前觉。"
        ], 
        "title": "卜算子  伊璜再携歌姬过", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "孤簟隔花凉，双燕催人起。", 
            "香径秋波瞥地生，绿皱眉峰底。", 
            "咫尺对芙蓉，未许鸳鸯倚。", 
            "若问从今闷若何，心在重门里。"
        ], 
        "title": "卜算子  偶见", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "客里适逢君，十指如冰玉。", 
            "陶令无弦太寂寥，辜负樽中绿。", 
            "画里又逢君，紫绮临修竹。", 
            "何处青山解惜人，好奏归鸿曲。"
        ], 
        "title": "卜算子  题琴士隐庵画像", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "隔墙弦索无心听，挑灭银灯。", 
            "暗忆平生。", 
            "白发萧萧酒易醒。", 
            "月华风定芭蕉冷，楼上三更。", 
            "不住鸡声。", 
            "一枕江南梦未成。"
        ], 
        "title": "采桑子  云塞秋夜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "春曳歇马行山道，重见凉飙。", 
            "雁字相挑。", 
            "回首钱唐北上潮。", 
            "颓阳漠漠黄沙苦，鬓影初凋。", 
            "忆弄诗瓢。", 
            "落尽灯花又一宵。"
        ], 
        "title": "采桑子  怀香侯", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "解曳贪著吴宫锦，花族双靴。", 
            "山画长蛾。", 
            "待诉衷情隔绛河。", 
            "新词填就勤分付，众里惊波。", 
            "道字偏讹。", 
            "惹得周郎顾转多。"
        ], 
        "title": "采桑子  查伊璜两度出家姬作剧", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "踏歌未晓歌中意，豆蔻初含。", 
            "豆蔻初含。", 
            "飞到杨花便不堪。", 
            "罗巾欲乞题红句，眉语相探。", 
            "眉语相探。", 
            "懊恼檀郎梦已酣。"
        ], 
        "title": "采桑子  姑苏顾氏席上小鬟", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "芭蕉几阵檐前雨，瘦尽多情。", 
            "小小溪亭。", 
            "一种离愁画不成。", 
            "梅花断碣江天远，枯泪犹零。", 
            "莫听瑶筝。", 
            "恐有何戡旧日声。"
        ], 
        "title": "采桑子  寄赤豹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "古藤花下银釭满，紫凤斜飞。", 
            "贾涕沾衣。", 
            "吹彻秦箫事已非。", 
            "图书只似蓬蒿冷，碧甃双扉。", 
            "宫漏霏微。", 
            "说剑青灯客未稀。"
        ], 
        "title": "采桑子  巩都尉席上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "编云作队，避人惯在深帘内。", 
            "已许相看，却又移灯远翠盘。", 
            "腰肢渐瘦，惜春不耐清明后。", 
            "莫和秦筝，要听香喉第一声。"
        ], 
        "title": "减字木兰花  沈家歌姬", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "霜酣千树，踏遍洞庭西去路。", 
            "不会伤秋，只当花林烂漫游。", 
            "山桥野岸，尚有垂杨青一半。", 
            "落尽金风，看入谁家锦字中。"
        ], 
        "title": "减字木兰花  红叶", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "月波秋泻，松冷穿窗罅。", 
            "散步湖干渔笛下，的是含情者。", 
            "夜来蟋蟀如年，浮花倦理觥船。", 
            "吟遍满阶黄叶，奈他心在秋边。"
        ], 
        "title": "清平乐  冬夜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "云屏十二，仙客曾同醉。", 
            "草没建炎碑上字，岁月凭谁语。", 
            "腊痕水出平堤，鵁鶄只检花栖。", 
            "抖擞喉间秀句，雪斜犹倚楼西。"
        ], 
        "title": "清平乐 题壁 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "铜驼巷陌，较逊吴天碧。", 
            "乳燕未来香寂寂，王粲成闲客。", 
            "鬓丝新点春霜，佛楼冷尽行装。", 
            "少许麴生风味，费他一夜回肠。"
        ], 
        "title": "清平乐 题壁 其二", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "偶来津馆，望里冰花满。", 
            "月白梦回鸡不管，只觉铜壶缓。", 
            "云芽细煮孤铛，蓬山隔了层城。", 
            "任说铁肠难挽，泪痕还到银筝。"
        ], 
        "title": "清平乐 题壁 其三", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江千尺，晚来风景秋萧瑟。", 
            "斜阳槛外，数行金戟。", 
            "杯干重把栏干拍，楚宫垂柳怜孤客。", 
            "怜孤客，飞仙安在，唤他吹笛。"
        ], 
        "title": "忆秦娥  坐黄鹤楼上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "衣锦军中恨如麻，美酒近难赊。", 
            "春衫湿透，唐家司马，不为琵琶。", 
            "抱琴却到谁行宿，山影绿窗纱。", 
            "夜长天倦，数声檐铁，瘦尽梅花。"
        ], 
        "title": "眼儿媚  旅情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "缓步藏春进酒来，好风微觉画裙开。", 
            "料是君家常作使，莫嫌猜。", 
            "送恨将心吹玉管，含羞当面整金钗。", 
            "轻薄未应嫌杜牧，且徘徊。"
        ], 
        "title": "摊破浣溪纱  忆广南胡家歌姬", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "定场娘子霜栖鬓，先唱渭城花。", 
            "重翻宫调，开元旧曲，知付谁家。", 
            "此身似燕，春巢画栋，秋宿平沙。", 
            "相如抽管，长门写怨，输与红牙。"
        ], 
        "title": "青衫湿  田戚畹家姬东哥甲申后为教师遇之有感", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "红桥旧日深情地，一片玉箫吹。", 
            "画蛾青敛，著人多处，不在歌时。", 
            "教师催出，齐登绣毯，摆落游丝。", 
            "曲终帘掩，堂前黄月，占断相思。"
        ], 
        "title": "青衫湿  广林饮李太虚寓中出家姬作剧", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "流苏尽日垂珠箔，门外紫苔斑。", 
            "唤茶鹦鹉，金笼前后，徐露青鬟。", 
            "自怜纤指，大家风调，写尽幽閒。", 
            "绣台深挂，拨残香兽，一片寒山。"
        ], 
        "title": "青衫湿  记湖上弹琴之会", 
        "type": "词", 
        "yun": null
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "百战雄心在，千秋宝气扬。", 
            "风霜凝惨色，神鬼泣寒芒。", 
            "电掣青锋冷，虹横碧落长。", 
            "良才未沦没，光彩识干将。"
        ], 
        "title": "古剑", 
        "type": "律诗", 
        "yun": "阳"
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "梦里关山近，休歌《行路难》。", 
            "五更频涉远，千里独冲寒。", 
            "绕膝仍相聚，牵衣不尽欢。", 
            "钟声忽惊断，欹枕泪阑干。"
        ], 
        "title": "夜梦还家", 
        "type": "律诗", 
        "yun": "寒"
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "绝壁几千尺，名山忆太行。", 
            "嗟予当远道，赖汝慰高堂。", 
            "那更重分手，相看欲断肠。", 
            "谁怜双鬓影，一半点秋霜。"
        ], 
        "title": "婉紃妹将有山右之行作此赠之", 
        "type": "律诗", 
        "yun": "阳"
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "薄暮消残暑，扁舟路渐赊。", 
            "河声催落日，野色点明霞。", 
            "岸曲林容黯，风回楫影斜。", 
            "沈忧销未得，凭眺独咨嗟。"
        ], 
        "title": "自馆陶入都舟行杂咏 其一", 
        "type": "律诗", 
        "yun": "麻"
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "一片长河水，苍茫接远天。", 
            "我来经几度，系缆绿杨边。", 
            "野鸟烟中没，孤帆树杪悬。", 
            "星光杂渔火，迢递满前川。"
        ], 
        "title": "自馆陶入都舟行杂咏 其二", 
        "type": "律诗", 
        "yun": "先"
    }, 
    {
        "author": "张ꜷ英", 
        "era": "清", 
        "subtype": "五言律诗", 
        "text": [
            "客行时已久，离思入斜曛。", 
            "木落乌啼树，风高雁入云。", 
            "人家依岸仄，鸡犬隔篱闻。", 
            "指点西山近，浮峦净翠雯。"
        ], 
        "title": "自馆陶入都舟行杂咏 其三", 
        "type": "律诗", 
        "yun": "文"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "时值严寒，木叶无多，争陨飘风。", 
            "百颗榴实，霜边坠紫，一棚枸杞，云里垂红。", 
            "妆点凄晨，流连卒岁，多少穷愁闭户中。", 
            "寒齑饭，但前村觅火，荒圃挑崧。", 
            "平生淡泊为功。", 
            "愧无策谋生还未工。", 
            "且西园洒墨，研经读史，东郊习射，挟矢弯弓。", 
            "麟阁标名，燕颔封爵，只索殊恩属乃公。", 
            "偏多事，为伤时感遇，咄咄山翁。"
        ], 
        "title": "沁园春 其一 已卯冬日寒斋感兴", 
        "type": "词", 
        "yun": "东"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "怀庆城东，竹树清阴，亭馆初开。", 
            "荼蘼架压，丛花铺雪，湘筠角小，新笋惊雷。", 
            "三里平芜，千里夏木，云气堆浓王屋隈。", 
            "寻幽径，似南京犀浦，如豆青梅。", 
            "使君却费尊罍。", 
            "叹解俎盘桓真快哉。", 
            "喜林泉位置，手芟杨柳，宾朋啸咏，杂坐莓苔。", 
            "屐齿泥深，帽檐红落，还与殷勤劝酒杯。", 
            "银蹄滑，笑诸公高兴，冒雨归来。"
        ], 
        "title": "沁园春 其二 怀州王明府园亭", 
        "type": "词", 
        "yun": "灰"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "有美一人，特地钟情，愁城病魔。", 
            "向迷楼芳草，闲寻堕珥，竹西明月，缓度轻歌。", 
            "若个能怜，从前是恨，半掩残缸卸绮罗。", 
            "支馀梦，怅洗脂抹黛，密约蹉跎。", 
            "欣逢才子来过。", 
            "正三五清光分外多。", 
            "喜同心钿合，黄金可铸，并头银蒜，锦幔成窝。", 
            "教鹊为桥，呼鸳作枕，今夜双成唤奈何。", 
            "眉痕细，倩词场彩笔，画远山螺。"
        ], 
        "title": "沁园春 其三 赠周逸僧纳姬同程穆倩赋", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "数点孤梅，伴我余生，斜倚西风。", 
            "喜主人归里，花如倩盼，群乌啼树，雨前却微濛。", 
            "春梦婆憨，祝鸡翁返，似胜东坡瘴海东。", 
            "方鼾睡，耐半天霹雳，飞坠空中。", 
            "蓬山橐笔相从。", 
            "今已作，人间亡是公。", 
            "任峥嵘后辈，文章班马，清闲老友，丘壑夔龙。", 
            "锦字填词，素筝浊酒，廿载升沉了不同。", 
            "他年约，拟共寻五岳，雪笠霜筇。"
        ], 
        "title": "沁园春 其四 残腊里居写怀用尔斐韵柬孝峙", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "瓶冻知寒，拥褐挑灯，夜吼狂风。", 
            "叹曰为改岁，三星在罶，我来自备，零雨其濛。", 
            "白帢逃明，绿蓑垂钓，伍子塘南角里东。", 
            "雄心在，记射雕没羽，上谷云中。", 
            "十年漆沮之从。", 
            "牛马走，羞衬太史公。", 
            "想苏卿窖底，往还惟雁，管宁陌上，腹尾皆龙。", 
            "迁谪惊魂，揩磨老眼，别墅寻花尚可同。", 
            "消残历，看故园报赛，暂阁游筇。"
        ], 
        "title": "沁园春 其五 尔斐见和用韵再酬", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "畴昔盛年，四五词家，谑月嘲风。", 
            "自烽烟澒洞，故人凋谢，白杨萧飒，离黍迷濛。", 
            "天壤之间，犹存吾辈，坐看川流泻东。", 
            "全无绪，只矮檐曝背，寒日方中。", 
            "雪吟花醉能从。", 
            "披蠹简吾师河上公。", 
            "更彭城三老，声华是凤，柳州八及，少长为龙。", 
            "纵感存亡，还娱健在，行见儿孙小字同。", 
            "陶暮景，向蒲汀系缆，藓磴支筇。"
        ], 
        "title": "沁园春 其六 答赠孝峙尔玉尔斐兼悼天鹿三用前韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "客老蓟门，筚篥城头，顿起悲风。", 
            "但晓餐入直，沙飞浩浩，暮还休沐，霾暗濛濛。", 
            "虎观寒飙，凤城华鬓，空说扶桑日正东。", 
            "随清跸，献铙歌朱鹭，天乐回中。", 
            "鼎湖攀鬣难从。", 
            "偕痛哭褒公与鄂公。", 
            "竟一朝放费，塞翁失马，百年瞬息，山穴寻龙。", 
            "畚锸须埋，形骸可略，阮籍刘伶酒社同。", 
            "真险绝，几飘零异域，万里扶筇。"
        ], 
        "title": "沁园春 其七 自嘲和孝峙尔斐四用前韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "远嶂云千叠。", 
            "望层峦、空烟半卷，似明还灭。", 
            "上有清泉飞一道，最可解人炎热。", 
            "石锁处、溪流如咽。", 
            "下有衫松迷小径，挂潺湲、树顶悬晴雪。", 
            "鸿濛后，气犹结。", 
            "谁人识得逃名决。", 
            "向深山、结茅种竹，人踪具绝。", 
            "恶木丛中行惯，不怕门前虎穴。", 
            "闲处听、杜鹃啼血。", 
            "若向画图呼欲出，想斯人、肌骨真清彻。", 
            "长往者，是豪杰。"
        ], 
        "title": "贺新郎 其一 题汪尔张画", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "乌鹊刚栖了。", 
            "坐新秋、月痕如线，汉光如晓。", 
            "水上凉风吹不止，又有高梧夹道。", 
            "问更漏、已敲多少。", 
            "阶下新开花似雪，细端相、抹丽花还小。", 
            "何今夕，香犹早。", 
            "轻风一阵云如扫。", 
            "晚波凉、青菱正绽，红莲欲老。", 
            "整理吟怀待黄菊，拟向东篱倾倒。", 
            "那更有、多愁怀抱。", 
            "紫蓼白蘋无限景，向清江、一笛惊鸥鸟。", 
            "人何在，在天表。"
        ], 
        "title": "贺新郎 其二 秋夜", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "怪杀东风薄。", 
            "入春来、吹残柳絮，海棠都落。", 
            "一片落花拈不起，和雨和烟相躩。", 
            "谁可解、愁怀漠漠。", 
            "刺绣无心分五色，叹无声、祗见针儿阁。", 
            "翻欲恼，养娘恶。", 
            "鸳鸯一对溪边掠。", 
            "怕情牵、只言风悄，半遮帘幕，生得腰肢原自瘦，近觉宵来更弱。", 
            "梳短鬓、懒随时作。", 
            "心字香烧心已碎，算同心、还是心心各。", 
            "记郎语，善谐谑。"
        ], 
        "title": "贺新郎 其三 题汪尔张画", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "古树阴相属。", 
            "步长坡、百劳初语，白鸥新浴。", 
            "早稻初坚香似蜜，无价可方新谷。", 
            "休更说、人间梁肉。", 
            "黄雀飞飞犹未老，待秋深、蒸取脂如玉。", 
            "芙蓉下、倒醽醁。", 
            "空江采得莼成束。", 
            "棹轻舠、中流啸咏，放歌林曲。", 
            "渔老纶竿垂不止，忘却尘区荣辱。", 
            "我亦覆、一枰棋局。", 
            "荷锸躬耕风味苦，傲隆中、颇有良苗绿。", 
            "梁甫句，问谁续。"
        ], 
        "title": "贺新郎 其四 村居", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "垂柳风斜。", 
            "隔墙黄蝶，吹入人家。", 
            "客散旗亭，燕离芳榭，多似杨花。", 
            "频将浅碧笼纱。", 
            "须好护、幽兰吐芽。", 
            "问酒情深，寻花病懒，泪上琵琶。"
        ], 
        "title": "柳梢青 春思", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "淡墨云舒卷。", 
            "旅怀孤、郁蒸三伏，剧难消遣。", 
            "秋水轩前看暴涨，晓露着花犹泫。", 
            "贪美睡、红蚕藏茧。", 
            "道是分明湖上景，苇烟青、又似耶溪浅。", 
            "留度暑、簟纹展。", 
            "萧闲不羡人通显。", 
            "笑名根、膏肓深病，术穷淳扁。", 
            "衮衮庙牺谁识破？", 
            "回忆东门黄犬。", 
            "沧海阔，吾其知免。", 
            "埋照刘伶扬酒德，倒松醪、好把春衣典。", 
            "词赋客，烛频剪。"
        ], 
        "title": "金缕曲 其一 雪客秋水轩晓坐，柬檗子、青藜、湘草、古直（六月二十日）", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "帘额虾须卷。", 
            "借秋风，横吹二竖，为君硬遣。", 
            "病后清吟知更妙，砚匣墨花初泫。", 
            "惊烂漫，冰纨火茧。", 
            "梦入华胥安乐国，唤同游，共踏蓬莱浅。", 
            "东海市，画图展。", 
            "醒来呼殿阁巍显。", 
            "坐斜晖，经营药裹，求卢问扁。", 
            "下社城边期较猎，遥指溪台名犬。", 
            "亲未老，一官方免。", 
            "闽峤横戈烽堠靖，唱饶歌，朱露镕坟典。", 
            "棠在否，勿轻剪。"
        ], 
        "title": "金缕曲 其二 雪客病起,访之,兼怀其尊人栎园侍郎,再用前韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "小阁书千卷。", 
            "恣搜探，牙签曾叠，烟排墨遣。", 
            "五夜漏沉还入奏，露拂旌旗微泫。", 
            "驺役苦脚跟重茧。", 
            "三十八年簪笏旧，冠◇班，侪辈资都浅。", 
            "方叔在，壮猷展。", 
            "晏婴曾以其君显。", 
            "让先生，老成医国，今之仓扁。", 
            "弱女绣奁多爱惜，归送何时牵犬。", 
            "禽何累，谁人能免。", 
            "清庙明堂涂已罢，纪都尔，盛事追尧典。", 
            "词更快，借并剪。"
        ], 
        "title": "金缕曲 其三 芝麓宗伯见和长调,用原韵奉酬", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "愁况蕉心卷。", 
            "羡英雄，高怀盛德，云鬟散遣。", 
            "试到玉钩斜上看，野草烟迷两泫。", 
            "飞不尽，银蚕金茧。", 
            "猛可回头堪一笑，寂如僧，休说钟情浅。", 
            "耽贝叶，自开展。", 
            "禅灯遍地微而显。", 
            "是何殊，神农岐伯，降而陀扁。", 
            "短发数茎馀老病，难怪月砂白犬。", 
            "求棒喝，也教饶免。", 
            "万事都抛沉醉耳，解腰渔，忙向沂曹典。", 
            "鸾翮锻，不须剪。"
        ], 
        "title": "金缕曲 其四 客次咏怀,柬快庵,绎堂,亦庵,眉山诸同馆", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "天外青霞卷。", 
            "惜芳辰、蹉跎浑似，女儿迟遣。", 
            "褪却峰黄惊蝶睡，晓镜涕痕长泫。", 
            "心绪学、吴娘缫茧。", 
            "幽砌海棠粘露白。", 
            "断肠人、暗泣残红浅。", 
            "鲛帕重，湿难展。", 
            "远山青比螺纹显。", 
            "望凌云、珊瑚作网，罘罳映扁。", 
            "隐约笙璈空际落，静里仙家吠犬。", 
            "悲世路、黄尘不免。", 
            "王粲楼头磨岁月。", 
            "走长杨，借马寻桓典。", 
            "燕市雪、冰才剪。"
        ], 
        "title": "金缕曲 其五 酬方虎、古直见和，给柬季深、毂梁，五用前韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "鱼直蘧偏卷。", 
            "但传闻、锋车绣斧，重臣分遣。", 
            "杼轴空时民力尽，寡妇秋原泪泫。", 
            "何处贡、八蚕成茧。", 
            "薄薄酒，香聊送日，福难消，莫怪杯中浅。", 
            "山远近，翠屏展。", 
            "诸公台阁文章显。", 
            "自归来、悬壶村巷，牛医非扁。", 
            "检点行囊存犊鼻，游倦相如字犬。", 
            "谅渴病、今生可免。", 
            "白木柄边书簏敝。", 
            "授生徒，饭罢翻经典。", 
            "畦畔韭、雨中剪。"
        ], 
        "title": "金缕曲 其六 南归,留别缄斋,梦敦,意辅三馆文，乙未本房王北山给谏所拔", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "帆影舒还卷。", 
            "放兰桡，绰乎馀裕，谁留谁遣。", 
            "桑柘垂檐禾◇亩，南国霜融露泫。", 
            "邻屋采一筐秋茧。", 
            "更把纶竿临野渡，水痕收，沙嘴寒潮浅。", 
            "团扇洁，待时展。", 
            "著书敢以才名显。", 
            "爱渔村，莼肥茎滑，橘殊形扁。", 
            "宋鹊韩卢空发，纵愧杀◇车载犬。", 
            "狡兔尽，淮阴萱免。", 
            "祖帐东郊真达者，赠珠玑，字字华而典。", 
            "西蜀锦，巧裁剪。"
        ], 
        "title": "金缕曲 其七 张湾将发,芝麓宗伯追送,馈赠长调宠行,叠元韵谢别（九月初二日）", 
        "type": "词", 
        "yun": "铣"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一枕沧浪。", 
            "在故园老矣，总胜他乡。", 
            "庭柯留晚照。", 
            "寒雁待秋霜。", 
            "菱角美，芋头香，赛洛浦伊鲂。", 
            "已惯听萧萧暮雨，曲唱吴娘。", 
            "西陵刻烛飞觞。", 
            "彷古人八达，佐史三章。", 
            "醉同陶令卧，醒亦次公狂。", 
            "看两鬓渐苍苍。", 
            "遇斗酒须尝。", 
            "更相期、中秋月白，重九花黄。"
        ], 
        "title": "意难忘 雅集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "无个事，吹送鲤鱼风。", 
            "药圃农岐收鹤虱，花阴邹楚笑鸡虫。", 
            "我自倒郫筒。"
        ], 
        "title": "望江南 清暑 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "无个事，谢客当深山。", 
            "橘刺浑如鹰爪快，苔钱都作鹿皮斑。", 
            "衰病此林间。"
        ], 
        "title": "望江南 清暑 其二", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "无个事，闲煞玉人箫。", 
            "西楚战场乌啄骨，南村渔舍草齐腰。", 
            "忽忽六时消。"
        ], 
        "title": "望江南 清暑 其三", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "槐市花黄，长杨赋、金闺登荐。", 
            "回首近、恩深侍从，至尊垂眷。", 
            "高阁曾燃藜杖火，官厨忝预樱桃宴。", 
            "说匡诗、一夜袅炉烟，闻称善。", 
            "惭逐队，瀛洲院。", 
            "频召入、蓬莱殿。", 
            "痛天昏地坼，崩雷掣电。", 
            "遗诏仅留金殿秘，御容难向桥山见。", 
            "正消魂、银海雁孤飞，霜如练。"
        ], 
        "title": "满江红 长安古意", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "似仙人、逃劫保馀年，天意与安排。", 
            "记行踪飘泊，薄游梁宋，稳渡江淮。", 
            "若使当时醉死，早向北邙埋。", 
            "未了名山债，犹着芒鞋。", 
            "暗数生平忧患，判此身付与，饿虎馋豺。", 
            "却弹棋卧簟，葵薁对清斋。", 
            "饮甘瓜、苧衣无汗，碧油停、离席傍金钗。", 
            "难忘是、太丘酒伴，小住为佳。"
        ], 
        "title": "八声甘州 秋日怀旧柬友", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "满天飞絮，正夏初临也，晴和时节。", 
            "嘶断玉骢斜照里，乱扑银鞍如雪。", 
            "竹粉新含，蜂黄渐褪，巧剪雏莺舌。", 
            "先裁白苧，楝花开后微热。", 
            "且放小艇随流，言寻胜侣，酒茗香清绝，鹅炙鱼羹供一饱，蔬笋不妨频摘。", 
            "剑吼龙堆，轻翻鹿苑，往事闲中说。", 
            "留春春去，似人容易离别。"
        ], 
        "title": "念奴娇 立夏日同友人集王丹麓斋中", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "盼芳洲。", 
            "有白蘋几许，分绕绿溪幽。", 
            "树老藏鸦，芦深避雁，渔歌唤起沙鸥。", 
            "轻梦随一枝短橹，睡过了、枫叶伍塘秋。", 
            "怪煞西风，故将残柳，绾住闲愁。", 
            "堪叹驹阴如驶，挽江边逝水，佳丽难留。", 
            "云散巫峰，雨昏湘浦，魂消燕子矶头。", 
            "亲曾见，偎红倚翠，就今日、霜鬓对寒篝。", 
            "暗数当年豪举，分付东流。"
        ], 
        "title": "一萼红 秋兴", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "雁字起江干。", 
            "红藕花残。", 
            "月明昨夜照更阑。", 
            "酒醒忽惊秋色近，回首长看。", 
            "零露晓风寒。", 
            "乡梦须还。", 
            "凤城衰柳不堪攀。", 
            "木落秦淮人欲去，无限关山。"
        ], 
        "title": "浪淘沙 秣陵秋旅", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "幽涧却红尘。", 
            "石上长留草木春。", 
            "万壑千岩回合处，嶙峋。", 
            "莫遣渔郎更问津。", 
            "宠辱总非真。", 
            "鸡犬桃源好卜邻。", 
            "似我馀生甘采药，前因。", 
            "梦里卢生解笑人。"
        ], 
        "title": "南乡子 题画", 
        "type": "词", 
        "yun": "真"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "八十庞眉叟。", 
            "见从来、衣冠优孟，功名刍狗。", 
            "炯炯双眸惊拍案，似听涛飞石走。", 
            "叹此老、知名已久。", 
            "大将黄州开广宴，倒银瓶、击节频呼柳。", 
            "排战舰，下樊口。", 
            "长江浪急风清后。", 
            "束轻装、归舟一叶，帆移星斗。", 
            "画角牙旗频入梦，犹在辕门使酒。", 
            "诸巨帅、皆为吾友。", 
            "白发瘦驴燕市月，少年人、能识苍颜否。", 
            "歌未阕，起为寿。"
        ], 
        "title": "贺新郎 其一 赠柳敬亭", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "萧寺眠长夏。", 
            "恰频来、荆高垆畔，搊笋舞蔗。", 
            "变换浮云怜世态，嬉笑深于怒骂。", 
            "瞥眼过、何须悲咤。", 
            "曾记余生飘泊处，画船移、百幅乌丝写。", 
            "差意气，轹颜谢。", 
            "鹅黄新酿酣将泻。", 
            "但婆娑、鄂公祠庙，白公亭榭。", 
            "今日弹冠归故物，鞅掌紫薇官舍。", 
            "还有客、呼天问夜。", 
            "湖水流脂山减黛，小楼空、人逐东风嫁。", 
            "仍梦到，两峰下。"
        ], 
        "title": "贺新郎 其二 感旧东西樵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "黑雾迷南裔。", 
            "赋归来、公乎无渡，重关昼闭。", 
            "漂泊天涯供啸咏，诗律少陵偏细。", 
            "狂欲叱、高岑奴隶。", 
            "寒夜饮酣空八极，检奚囊、酒脯当除岁。", 
            "山水癖，暂留憩。", 
            "远游可耐风尘际。", 
            "忆家乡、数峰明灭，郎官青髻。", 
            "袍笏堆床推望族，旧是江田门第。", 
            "还不少。", 
            "绿瓜丹荔。", 
            "飓毋波恬潮信小，倚危楼、松竹交戏。", 
            "蔽归去，梦雪初霁。"
        ], 
        "title": "贺新郎 其三 题郎官山雪霁图，赠陈伯驺", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "草满平泉莎满径，池荷竞斗新妆。", 
            "一尊我辈自飞扬。", 
            "鸥乡销鬓白，蚁梦撇腰黄。", 
            "归路秋声闻络纬，城南竹树都荒。", 
            "量烟审雨意茫茫。", 
            "频年呼马走，后日唤牛郎。"
        ], 
        "title": "临江仙 南园池亭携尊赏荷，即席分韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "高柳暗藏鸦。", 
            "池塘试听蛙。", 
            "丽樵边、戍鼓休挝。", 
            "佳景正逢樱笋候，人半醉，泼新茶。", 
            "宿酿不须赊。", 
            "婆娑烛影斜。", 
            "叹吾衰、种故园瓜。", 
            "羊仲支颐求仲笑，无好梦，到京华。"
        ], 
        "title": "唐多令", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "愚谷逃虚，廉泉止渴，浮名敢驾徐刘。", 
            "记袍寒有赠，剑秃无仇。", 
            "蟋蟀凄吟戍垒，浇残沥、霜气横秋。", 
            "休更弄，西邻短笛，唤起闲愁。", 
            "忘忧。", 
            "且宜长啸，正葵含黄靥，幕敞青油。", 
            "笑封侯取印，尽曲如钩。", 
            "乐此蔬畦瓜架，新篘熟、弟倡兄酬。", 
            "归田好，谁偕坐卧，立鹭眠鸥。"
        ], 
        "title": "凤凰台上忆吹箫 研露堂小集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "有酒如淮，问东郊梧竹，可许温存。", 
            "园林残暑刚退，好放清尊。", 
            "酿秋急雨，润池边、石气云根。", 
            "须臾见，虹明水净，夕阳返照山村。", 
            "吹落荷珠万斛，正香浮碧浪。", 
            "月度黄昏。", 
            "莫教谢傅屐齿，印破苔痕。", 
            "莼羹鲈鲙，尽栖迟、静里乾坤。", 
            "君勿怪，参军蛮语，挥毫曾赋天孙。"
        ], 
        "title": "汉宫春 客园晚集，即席赋呈钱龙门先生", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "有客复有客，相约问林泉。", 
            "忽逢清晓急雨，酿就插秧天。", 
            "风底楝华吹尽，池畔荷花未放，莎岸刺吴船。", 
            "奇石堪呼丈，野史自编年。", 
            "题咏处，墨似漆，笔如椽。", 
            "名贤多少佳句，遗迹至今传。", 
            "十八公符松萝，九万里，宽鹏运不换囗囗囗。", 
            "曝背南轩日，销夏北窗眠。"
        ], 
        "title": "水调歌头 游北山同亭彦赋，赠草堂主人", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "闲寻猿鹤，系澄溪小艇，霜清今夕。", 
            "好月未亏悬水面，桥外波光已白。", 
            "蟹舍黏萍，鸭阑护草，倚徙亭边石。", 
            "扫除三径，客园不施逋客。", 
            "惆怅年少场中，管弦嘈沸，俯仰皆陈迹。", 
            "珍重晚寒留半臂，托兴浑如博弈。", 
            "擪笛梅边，搊筝莺语，疑在岐王宅。", 
            "阿环微醉，酒边衰鬓堪惜。"
        ], 
        "title": "念奴娇 客园宴集", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "蔷薇院。", 
            "丁香幔。", 
            "一春好景凭谁看。", 
            "游丝织。", 
            "浓阴碧。", 
            "画楼风起，飞经狼藉。", 
            "惜。", 
            "惜。", 
            "惜。", 
            "真珠钏。", 
            "玻璃砚。", 
            "麻姑细写霜纨扇。", 
            "东墙隔。", 
            "秦台客。", 
            "萧声宛转，似曾相识。", 
            "忆。", 
            "忆。", 
            "忆。"
        ], 
        "title": "钗头凤 春怨", 
        "type": "词", 
        "yun": null
    }, 
    {
        "author": "戚学标", 
        "era": "清", 
        "subtype": "七言律诗", 
        "text": [
            "谭守先闻武略垂，将军决策较神奇。", 
            "顿教案堵民如故，不使沈舟贼得知。", 
            "极浦鸳鸯迷古阵，高城燕雀集空祠。", 
            "角巾徒步吴门日，愁绝烧荒部曲诗。"
        ], 
        "title": "新河戚武毅公祠", 
        "type": "律诗", 
        "yun": "支"
    }, 
    {
        "author": "戚玾", 
        "era": "清", 
        "subtype": "五言律诗", 
        "text": [
            "寒食生多感，谈诗觅旧盟。", 
            "积花充鸟饿，删竹让窗明。", 
            "湖水春帆乱，山坟野祭晴。", 
            "累累孤客意，浇酒亦难平。"
        ], 
        "title": "寒食过友人夜饮", 
        "type": "律诗", 
        "yun": "庚"
    }, 
    {
        "author": "戚玾", 
        "era": "清", 
        "subtype": "五言律诗", 
        "text": [
            "野处兄兼弟，遥寻到草堂。", 
            "菜羹存土性，镫气见春光。", 
            "小隐时名去，深贫世务忘。", 
            "流连因手足，不独在壶觞。"
        ], 
        "title": "八弟自南村过问", 
        "type": "律诗", 
        "yun": "阳"
    }, 
    {
        "author": "戚玾", 
        "era": "清", 
        "subtype": "五言律诗", 
        "text": [
            "痛饮酬明月，天涯共此楼。", 
            "客狂能受酒，山浅不藏秋。", 
            "好叶当人落，迂泉让石流。", 
            "更阑吟各就，醉墨为僧留。"
        ], 
        "title": "同绥岩明府饮盱山拥碧楼题恒止上人壁", 
        "type": "律诗", 
        "yun": "尤"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "烟波宽几许。", 
            "抖擞青蓑垂钓去。", 
            "恰流水、桃花时节。", 
            "对西塞山前，一双飞鹭。", 
            "高风可溯。", 
            "倩生绡、三尺留取。", 
            "看历历，笔床茶灶，泛宅画中住。", 
            "今古。", 
            "逃名渔父。", 
            "怕东华、软红如雾。", 
            "江湖自结鸥侣。", 
            "正柳下移船，菰边分路。", 
            "美人共兰渚。", 
            "又何必天家赐与。", 
            "仙槎上，此生有分，鼓枻带笭否。"
        ], 
        "title": "其年曰：离奇怪诡，笔墨之妙在此。如鼓天风海涛之曲，令我三日耳聋又 为杞园题浮家图", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "抹丽凝香，池塘过雨，屈注明河天际。", 
            "雪酒银桃，六月燕山风味。", 
            "倩数声、玉笛吹来，似一串、骊珠掷碎。", 
            "看盈盈、初日芙蕖，双瞳剪水两眉翠。", 
            "青衫留落旧客，遮莫娇丝脆管，难令沉醉。", 
            "几点萤光，犹照苍苔无寐。", 
            "好宫调、贺老教成，倦心情、屏风立地。", 
            "漫流连、入破伊州，记枫香曲子。"
        ], 
        "title": "绮罗香 宋牧仲座上闻歌", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "柳密藏鸦，堂空语燕，大好夭桃天气。", 
            "蝶粉初消，二月东风破睡。", 
            "镜奁映、笔格珊瑚，砚匣伴、眉妆翡翠。", 
            "最怜他，腕底横斜，乌丝闲写丽情字。", 
            "珍珠指下乱撒，弹入明光一曲，声随流水。", 
            "儿女喁喁，点缀小窗幽致。", 
            "妒两行、银雁轻飞，堕万里、玉关清泪。", 
            "记夜深、金鸭烧残，迷离香雾里。"
        ], 
        "title": "绮罗香 沈融谷新娶夫人，善琴书，同人共赋", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "千年神物，是天宝元音，宣和遗谱。", 
            "零乱金徽苦。", 
            "想阅遍繁华，蘧然今古。", 
            "流水高山，弹不尽、喁喁儿女。", 
            "当此际、燕市重游，白发郎官知汝。", 
            "续鸾胶，调凤咮，早韵磬、琤琮响泉凄楚。", 
            "百衲还堪鼓。", 
            "似海岸窈冥，成连径去。", 
            "危柱哀弦，抵多少、惊沙飞雨。", 
            "再等到、蛇蚹纹成，又是几番旦暮。"
        ], 
        "title": "潇湘逢故人慢 张晴峰脩雷琴成有赠", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "十丈蒲帆，一篙秋水，仙舟天际。", 
            "绣虎才人，珥貂贵客，归作承欢计。", 
            "当年射策，五云日下，胪唱魏公第二。", 
            "羡璧人、天街衣马，夹道争看如蚁。", 
            "紫宸朝罢，讲筵初御，金碗天浆亲赐。", 
            "东观深严，北门清切，待署黄麻纸。", 
            "君恩暂许，湖山佳处，添个宫袍莱子。", 
            "须珍重、黑头卿相，碧纱名氏。"
        ], 
        "title": "永遇乐 送孙屺瞻学士归省", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "谁凿鸿蒙，最惊人处，芙蓉千丈。", 
            "激荡疑潮，崩腾似马，罗列儿孙状。", 
            "八荒雷雨，一天苍翠，缥缈灵旗想像。", 
            "待清秋、凭陵绝顶，画里秦川如掌。", 
            "潼关孤耸，黄河东注，俯览翻增惆怅。", 
            "飒飒天风，冷泠环佩，九节仙人杖。", 
            "咄哉韩子，苍龙回驭，那得褰衣长往。", 
            "耐可拉、青莲居士，三峰高唱。"
        ], 
        "title": "永遇乐 和人望华山", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "萧瑟关门，西风吹雪，貂裘都偃。", 
            "蚁垤行人，羊肠驿路，哀角边声怨。", 
            "鱼海冰寒，龙沙戍断，历乱蓬根飞卷。", 
            "怅青衫、暮云驱马，望尽苍苍脩坂。", 
            "绝壁祠堂，赵家良将，入夜灵旗如电。", 
            "折戟沉沙，老兵拾得，磨洗前朝辨。", 
            "塞雁南飞，滹沱东注，可惜英雄人远。", 
            "问谁是、封侯校尉，虎头仍贱。"
        ], 
        "title": "消息 和锡鬯度雁门关", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "过雨长天，早露重闲阶，新月如沐。", 
            "射角明河，垂檐珠斗，苔影上人眉绿。", 
            "流萤谁扑。", 
            "霜纨小扇银塘曲。", 
            "浑无寐。", 
            "风度。", 
            "药栏戛戛响脩竹。", 
            "漏残酒醒，篆冷烟销，隐壁秋虫，似伴幽独。", 
            "拂莓墙、花香作阵，秋兰绰约疑空谷。", 
            "故国难穷千里目。", 
            "悠然归兴，只在黄叶村中，白苹乡里，数间茅屋。"
        ], 
        "title": "秋霁 本意", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "新涨碧于天，近清明，做弄横塘晴晓。", 
            "轻燕掠波圆，靴文细、一片曲尘谁扫。", 
            "鱼梭织影，跳珠只似荷钱小。", 
            "催雨东风寒又暖，绿遍长堤芳草。", 
            "漫漫别浦潆洄，惊画船箫鼓，鸥眠未了。", 
            "雁齿接红桥，渔庄远、何处鸣榔声到。", 
            "断烟渺渺。", 
            "斜川如带平芜悄。", 
            "扑面杨花飞作阵，添入浮萍多少。"
        ], 
        "title": "南浦 春水，用玉田词韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "片月映寒汀，碧澄澄，人对江山清晓。", 
            "绿净绕柴扉，晴几上、巳有垂杨先扫。", 
            "芦花似雪，连拳鹭占圆沙小。", 
            "淡抹遥天浑一色，夹岸粘云衰草。", 
            "百川争赴长河，看鱼床灯火，黄昏近了。", 
            "白露老蒹葭，清歌发、无数采莲船到。", 
            "平湖浩渺，芙蓉落尽空潭悄。", 
            "又是霜明波冷后，此际捞虾人少。"
        ], 
        "title": "南浦 秋水，再叠前韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "倒薤披离，朱丝零乱，土花苔叶交亚。", 
            "龙文覆斗，天色垂阴，温润玉情堪把。", 
            "千秋作者。", 
            "字里认、当年司马。", 
            "叹经过、华屋山丘，阅人良自多也。", 
            "辛苦临邛书剑，倩何人昆刀，刻镂风雅。", 
            "凌云赋就，卓女妆成，十样蛮笺亲打。", 
            "纤纤欲下。", 
            "早逗漏、明红一罅。", 
            "好留伴、砚匣琉璃，冷光朝暮相射。"
        ], 
        "title": "花发沁园春 咏司马相如私印", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "万点残红，五更微雨，夜来初葬倾国。", 
            "暗落无声，飞流不定，染就明霞一色。", 
            "鲛姝泪织。", 
            "似淡抹、胭脂还湿。", 
            "最好是、啖影游鱼，倏然身住花宅。", 
            "莫也神仙作剧，赚溪边渔人，归路难识。", 
            "一篙渡阔，千尺潭深，根叶漫从寻觅。", 
            "珊瑚浪掷。", 
            "任送下、东溟无力。", 
            "荡空濛、水气花光，赤城云起相射。"
        ], 
        "title": "花发沁园春 赋得流水桃花色", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "黄流注。", 
            "送扁舟似叶、凌云渡。", 
            "虫书犹记当年，想见良工心苦。", 
            "何人称杜举。", 
            "都不管、华堂几朝暮。", 
            "但茫茫醉了还醒，梦里居然千古。", 
            "因思博望去远，纵苜蓿卜萄，回首非故。", 
            "太乙炉开，朱提液冷，好泛明河深处。", 
            "问此去、盈盈一水，曾否有、黄姑相逢语。", 
            "慢学他、羽化神奇，酌尽天浆无数。"
        ], 
        "title": "尉迟杯 咏朱碧山银槎照蔡松年词填", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "寒星黯淡，青铜色、出匣惊飞风雨。", 
            "龙鳞三尺，虎气千年，彷佛精灵堪语。", 
            "记得当时，曾带故人荒陇，此道于今如土。", 
            "挹神光、重见冠裳楚楚。", 
            "宾旅。", 
            "鸣佩中原历聘，只解识、寸心相许。", 
            "回首苏台，鱼肠忽起，散乱长铍无数。", 
            "试吊要离坟草，鸱夷潮水，一样英雄难诉。", 
            "对州来君子，恩仇忘否。"
        ], 
        "title": "望远行 咏延陵季子剑", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "惊风凄切。", 
            "满江干一片，冻云吹折。", 
            "飘万点、不辨东西，枉赚得，行人鬓丝添雪。", 
            "明月光中，隐沙岸、鸿声清绝。", 
            "更闲随钓艇，暗入柴门，伴人骚屑。", 
            "助他怒潮呜咽。", 
            "卷兴亡旧恨，浪花明灭。", 
            "笑垂杨、只解飞绵，难点上征衫，迷离成铁。", 
            "露冷蒹葭，还记得、绿芽如发。", 
            "问故家、秋娘何在，风流总歇。"
        ], 
        "title": "解连环 咏芦花遥和钱舍人", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "数点寒铓，入眼离离土花碧。", 
            "是咸阳王者，神兵亲铸，沉沙千载，耕夫重得。", 
            "黯黮黄金色，试磨洗、犹堪穿石。", 
            "笑平原、计误冯亭，围合邯郸几轻掷。", 
            "暗想当年，武安初将，疾声撼赵壁。", 
            "早沙虫猿鹤，一军都化，粘云衰草，战场如昔。", 
            "鬼哭西风里，最惨澹、天阴月黑。", 
            "乍摩挲，线齿银阑，怕带青磷迹。"
        ], 
        "title": "一寸金 咏长平遗镞", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三山围铁瓮。", 
            "孙郎后、今古几英雄。", 
            "忆北府参军，寄奴王者，金戈铁马，横据江东。", 
            "凌歊上、歌风追汉帝，置酒宴群公。", 
            "一代伟人，龙行虎步，十年征战，洛下关中。", 
            "祇今凭吊处，佛狸祠下路，烟树冥濛。", 
            "为念寻常巷陌，社鼓连空。", 
            "算碻磝战地，几多白骨，金焦名胜，两点青峰。", 
            "惟见惊涛满眼，东去匆匆。"
        ], 
        "title": "风流子 京口怀古", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "大江流日夜，寒潮急、寂寞打空城。", 
            "想玉树曲终，梁尘争落，金钗垂后，斜月低横。", 
            "如今但、荒台存瓦砾，废殿走鼯鼪。", 
            "桃叶渡头，半篙春水，莫愁湖畔，一片秋声。", 
            "南唐成往事，摄山看断碣，梦里三生。", 
            "千载澄心堂纸，拨灯书名。", 
            "叹衣冠王谢，高低禾黍，文章庾鲍，冷落沙汀。", 
            "依旧龙蟠虎踞，渺渺峰青。"
        ], 
        "title": "风流子 金陵怀古", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "胥门悬落日，东风软、人立小斜廊。", 
            "是越女靓妆，舞停歌罢，捧心无赖，展转回肠。", 
            "难重问、钱江烟水白，槜李阵云黄。", 
            "歌吹海中，荒哉旦暮，温柔乡里，老矣君王。", 
            "勾章烽火急，见姑苏台畔，长剑如霜。", 
            "谁念鸱夷相国，目断危樯。", 
            "早轻装一舸，浮家远去，功成身退，磊落行藏。", 
            "回首故宫花草，难遣茫茫。"
        ], 
        "title": "风流子 姑苏怀古", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "英雄开草昧，山衣锦、万弩射潮低。", 
            "彼吴越一王，高车驷马，威灵五季，玉册金泥。", 
            "惊回首、西陵烟月淡，葛岭断霞飞。", 
            "三竺六桥，老髯曾醉，斜风细雨，和靖频题。", 
            "六飞南巡后，西湖比西子，绿拆红欹。", 
            "惟忆金明池水，禾黍离离。", 
            "想德寿重华，两宫游幸，绮罗弦管，缭绕苏堤。", 
            "千载江山如故，还使人悲。"
        ], 
        "title": "风流子 钱塘怀古", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "吾衰屏尘杂，弱翰颇好弄。", 
            "边州病寒瘁，凌秋墨池冻。", 
            "流览欧赵录，日月聊自送。", 
            "拟补夹漈疏，孰慰宣和痛。", 
            "披剥裨聪明，蒐讨辞倥偬。", 
            "庋藏虽百编，零落亦已众。", 
            "侧思恒山陲，蛇蚓结昏霿。", 
            "阴林上危岑，乱沫走虚洞。", 
            "谷张饥狼罝，书听巢鸟哢。", 
            "岿然翼灵祠，扫士消怨恫。", 
            "中多琬琰章，扁刻见深砻。", 
            "薤叶美离披，银钩凛森动。", 
            "远溯贞观初，宋碑略成讽。", 
            "书流晚媕媚，那许称伯仲。", 
            "妙迹未充囊，古色屡回梦。", 
            "浑河隔雄关，资尔出飞鞚。", 
            "摹拓幸遄归，真气绕梁栋。", 
            "入手蜡痕香，悬足龟跌空。", 
            "匣芸驱粉蠹，贉缥装紫凤。", 
            "遗文非细务，俗儒敢相控。", 
            "祀典倏纷拿，目睫任群閧。", 
            "海岳罗座间，一笑竭春瓮。"
        ], 
        "title": "遣胥至曲阳拓北岳庙碑", 
        "type": "古风", 
        "yun": "送"
    }, 
    {
        "author": "曹溶", 
        "era": "清", 
        "subtype": null, 
        "text": [
            "释氛理时服，顿辔西郊阴。", 
            "荒陬非乐邦，得友谐所钦。", 
            "猛志惜暇日，独居多伤心。", 
            "选徒越农圃，敷席荫飞岑。", 
            "欢宴不知疲，昃景招鸣禽。", 
            "反顾丹甍高，诸天布黄金。", 
            "凿石象祇园，双树垂清森。", 
            "宁意甲马场，黯黯孤壑深。", 
            "奔湍吹白沙，迫冬仍浸淫。", 
            "徐悟区中隘，率性惟幽寻。", 
            "行帐因风翻，长笛和哀吟。", 
            "三复河清篇，覆爵还自斟。"
        ], 
        "title": "游云岗寺", 
        "type": "古风", 
        "yun": "侵"
    }, 
    {
        "author": "曹溶", 
        "era": "清", 
        "subtype": null, 
        "text": [
            "出门复入门，游子席不温。", 
            "生来贵适志，难与妻孥论。", 
            "大江东注洗胸臆，低眉缩手空逼仄。", 
            "苦雨沾泥旧井颓，杨花落尽无颜色。", 
            "发兴欲坐隋堤头，朱楼挟瑟打我愁。", 
            "绿枪金甲塞州县，固应逸士甘扁舟。", 
            "已卷书囊宿郊外，日高打鼓临春流。", 
            "忽闻介马中宵动，千人走哭爷娘送。", 
            "填街惊踏波沸天，重关断锁谁能控。", 
            "不惜骨肉委尘沙，何况罗绮夹梁栋。", 
            "军将原无取卵心，遗民自抱伤弓痛。", 
            "此信传来已三四，长年收棹无行意。", 
            "我本山中麋鹿人，且免预他忧乐事。", 
            "呜呼广陵破后才三夏，客强主弱尤堪讶。", 
            "市倡可使酒可饮，榷场鹾舶霸天下。", 
            "势剧易繁终易涣，隔水遥将舆地看。", 
            "芜城不复入新词，蜀冈烟柳旋零乱。", 
            "如今不飞亦不伏，有眼但见鸣金镞。", 
            "驱车何处定粗安，百钱底就君平卜。"
        ], 
        "title": "出门行", 
        "type": "古风", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "我本禾中民，暂作姑苏客。", 
            "一年一度归去来，每见人情不如昔。", 
            "恶雨连春蚕箔难，湖田侵水桑苗残。", 
            "乡村苦盗市苦没，家无斗米衣裳单。", 
            "成群游手贪言乱，传讹倾刻腾郊闬。", 
            "识者稍为违俗行，辄起千人横目看。", 
            "乘间但欲恣焚掠，此岂有意存炎汉。", 
            "负贩低昂物价贵，里正胥徒热可畏。", 
            "挂屋空遗一卷书，面色如灰少生气。", 
            "亲知恤我招我返，具区烟浪滔天远。", 
            "吴语轻浮莫久居，长卿倦辙今须挽。", 
            "狐有首丘岂不忆，满室蓬蒿除未得。", 
            "伯通故迹依然在，佣保随时宁敢悔。"
        ], 
        "title": "故里吟", 
        "type": "古风", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "选日届山宇，意适常有馀。", 
            "喧寂两无染，乃得还其初。", 
            "古草幽更绿，巢鸟鸣阶除。", 
            "独往泉上游，人境忽已疏。", 
            "檐表得微路，高下随所如。", 
            "肃肃清昼阑，月出松林虚。", 
            "解带聊宴息，岂曰非我居。"
        ], 
        "title": "韬光庵和高忠宪公韵", 
        "type": "古风", 
        "yun": "鱼"
    }, 
    {
        "author": "曹溶", 
        "era": "清", 
        "subtype": null, 
        "text": [
            "北鄙寡同俦，中情正枯槁。", 
            "谬蓄四方略，救溺甚援嫂。", 
            "束缚无所施，空堂对衰草。", 
            "有美三吴杰，险要动深讨。", 
            "良马碧玉鞍，兴到踏丰镐。", 
            "土既经时，行李湿秋潦。", 
            "西南征调繁，万里赋纳藁。", 
            "囊有本务书，利病满怀抱。", 
            "采掇及细流，访我平城道。", 
            "艰辛戈戟间，匡坐说苍昊。", 
            "撞钟得洪音，太朴去纤缟。", 
            "汲古沃其根，枝叶倍姣好。", 
            "下视班张徒，炫目但虚藻。", 
            "是月凉露零，长边静杲杲。", 
            "旨酒共话言，愁绪惄如捣。", 
            "我性本浮游，悠忽将终老。", 
            "外物丧本真，进德未能早。", 
            "蒙君下针砭，宿疾期一扫。", 
            "自知良独难，人鉴庶为宝。"
        ], 
        "title": "答顾宁人", 
        "type": "古风", 
        "yun": "皓"
    }, 
    {
        "author": "曹溶", 
        "era": "清", 
        "subtype": null, 
        "text": [
            "寇祸烈兹土，举目无故观。", 
            "百里一空城，蓬蒿郁相蟠。", 
            "村妪土中出，肘肉伤雕残。", 
            "生长不识布，石灰暖我寒。", 
            "匍匐向前途，力尽酸肺肝。", 
            "苦菜萌已晚，采之不能餐。", 
            "撤屋备朝薪，露处难久安。", 
            "边境既流离，内地何由完。", 
            "宸聪听还卑，讨论穷众端。", 
            "减赋息长徭，万方用腾欢。"
        ], 
        "title": "悯荒二首 其一", 
        "type": "古风", 
        "yun": "寒"
    }, 
    {
        "author": "曹溶", 
        "era": "清", 
        "subtype": null, 
        "text": [
            "游民轻去乡，担釜卧沟侧。", 
            "未知何方好，奔走昧南北。", 
            "无乃吏政苛，聊欲避所逼。", 
            "持檄疾招来，计口给汝食。", 
            "诚恐失初心，展转成盗贼。", 
            "踉跄返前村，日影正曛黑。", 
            "面目半已改，父子不相识。", 
            "劝汝秉锄犁，陇上艺黍稷。", 
            "妇女勿娇惰，轧轧当户织。", 
            "壮者习弯弓，努力卫邦国。", 
            "人事苟修诗，天道岂终极。"
        ], 
        "title": "悯荒二首 其二", 
        "type": "古风", 
        "yun": "职"
    }, 
    {
        "author": "曹溶", 
        "era": "清", 
        "subtype": null, 
        "text": [
            "横山山人出无车，浩兴欲往钟山隅。", 
            "葛衣炙日仅掩骭，腹底万卷聱牙书。", 
            "奇书岳渎鲜能载，况此风雪桥边驴。", 
            "雪昏石滑骤欹侧，前却俄顷纷趑趄。", 
            "中途一蹶在平地，长耳狡诈奔荒墟。", 
            "仕路艰危靡不有，陷阱往往生巾裾。", 
            "万物之灵尽如此，驴也学步师其馀。", 
            "山人前年宰邗邑，阳侯毒啮不得舒。", 
            "堤成泽国始平陆，遍挽鱼鳖归耰锄。", 
            "岂徒民疾快完聚，车马孔道皆安徐。", 
            "无钱竟触长官怒，一朝谤箧遭驱除。", 
            "多才自昔召倾覆，更乃傲骨丘山如。", 
            "瘦驴效尤聊复尔，未若此辈深而狙。", 
            "山人熟识倚伏理，细事那足烦嗟歔。", 
            "长干六月暑气合，画桡宛转衔清渠。", 
            "三日行药两日卧，趫健不异少壮初。", 
            "慎勿悔此暂时失，诗肠遽使添郁纡。", 
            "堕驴一笑古有诸，会看治象开皇舆。"
        ], 
        "title": "堕驴行简叶星期", 
        "type": "古风", 
        "yun": null
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "沙飞柳色怨春还，醉泊吴关复楚关。", 
            "差慰故乡离别梦，乱云黄叶似燕山。"
        ], 
        "title": "送周月如守瑞州", 
        "type": "绝句", 
        "yun": "删"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "天涯兵动惜分携，人去虔州路更西。", 
            "试看山中红叶下，五溪秋热鹧鸪啼。"
        ], 
        "title": "江上与彦远别", 
        "type": "绝句", 
        "yun": "齐"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "虎观当年视草人，客装憔悴秣陵春。", 
            "片帆忽为思家去，六月江清采白蘋。"
        ], 
        "title": "送程瑞伯还楚 其一", 
        "type": "绝句", 
        "yun": "真"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "锦袖珠鞭白鼻騧，醉眠多在酒胡家。", 
            "好携朱雀桥边月，遍踏黄陵庙口花。"
        ], 
        "title": "送程瑞伯还楚 其二", 
        "type": "绝句", 
        "yun": "麻"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "涧水南流雪有阴，冲风打桨散幽禽。", 
            "谁知马背秋衣薄，不耐山中积翠深。"
        ], 
        "title": "雨中渡玉溪", 
        "type": "绝句", 
        "yun": "侵"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "廿年裘马半从军，羞见羊家白练裙。", 
            "自笑归装轻似叶，不妨多载岭南云。"
        ], 
        "title": "观工人琢砚二首 其一", 
        "type": "绝句", 
        "yun": "文"
    }, 
    {
        "author": "曹溶", 
        "era": "清", 
        "subtype": "七言绝句", 
        "text": [
            "南唐官务久凋零，海国重来倚玉屏。", 
            "不信穷途知己有，一双鸲鹆眼常青。"
        ], 
        "title": "观工人琢砚二首 其二", 
        "type": "绝句", 
        "yun": "青"
    }, 
    {
        "author": "张仲炘", 
        "era": "清", 
        "subtype": null, 
        "text": [
            "红桑花落，黄竹歌停，惊飙飞度天关。", 
            "病里愁多，宵长梦也无閒。", 
            "人閒未知何世，阻沧波、空对丛菅。", 
            "最悽念，是城边北斗，湖上西山。", 
            "衣影十年销尽，几深杯、夕引长铗朝弹。", 
            "往事沈吟，伤心饼菜春盘。", 
            "孤桐料无人赏，但哀时不赋猗兰。", 
            "背残照，渐江头、吹送暮寒。"
        ], 
        "title": "声声慢 和叔问", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "绿醑湔愁，青袍换岁，十年抛顿鞭笏。", 
            "椒杯醉醒，几费却，春风词笔。", 
            "门巷通深辙。", 
            "庭阶冷、薜萝自洁。", 
            "且伴取，桃根短楫，杏叶轻鞍，秦淮饱看风月。", 
            "田园计，输靖节。", 
            "况未见羲皇，那论怀葛。", 
            "江关暮齿，梦翠微、犹带残雪。", 
            "黄竹歌声歇。", 
            "笙竽静，舞衣尚热。", 
            "云掩九阍，春望迢迢，凄凉旧时环玦。"
        ], 
        "title": "江南春 宣统纪元新春试笔，用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "流水凝酥，晴霞弄晓，微香吹上衫笏。", 
            "浓情似绮，细写入，何郎诗笔。", 
            "芳径邀游辙。", 
            "春容斗、缟衣丽洁。", 
            "有几许，银屏展梦，翠袖围春，笛边醉玩新月。", 
            "巡檐笑，刚令节。", 
            "看绿倚长松，紫萦纤葛。", 
            "茸脂薄韵，更艳夺、瑶台肌雪。", 
            "帘底新妆歇。", 
            "犹微带，宿酲酒热。", 
            "莫是昨宵，萼绿华来，偷遣玉奴璚玦。"
        ], 
        "title": "江南春 红梅和云门，再用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "青镜窥春，绛灯笼夜，曼吟才掩诗奁。", 
            "凤篝微暖，沈水又新添。", 
            "斟取霜篘旧酿，金波酽、痕满衣衫。", 
            "东风转，梅先绽蕊，香已透重帘。", 
            "当年。", 
            "行乐事，宵深擘荔，春浅传柑。", 
            "有绮窗儿女，閒坐能谈。", 
            "十载飘零久惯，休重话、丹凤城南。", 
            "遨头去，佳山胜水，合署散人衔。"
        ], 
        "title": "满庭芳 初春即事和云门", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "料峭东风吹面，酒和春共醒。", 
            "尚记得、堕珥瑶阶，尘香浅，小步芳亭。", 
            "梅花依然笑靥，云阴翳、旧日鸾镜青。", 
            "更背人、凤箧重窥，空千纸、麝墨红泪盈。", 
            "遍数浪游倦程。", 
            "蓬山万里，何缘再见飞璚。", 
            "夜笛歌清。", 
            "枕屏畔、几回听。", 
            "珠帘细温尘梦，总未省、曲中情。", 
            "迢遥绛城。", 
            "鸳机锦字断，残漏零。"
        ], 
        "title": "绮寮怨 早春有忆，用美成韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "兰心待展，柳眼犹迷，看芳蕊先坼。", 
            "天生丽质。", 
            "弄猩艳、点染繁华江国。", 
            "酒醒人未眠，一夜绣衾成孤特。", 
            "趁良宵、共素娥携手，把盏浮白。", 
            "欲向西施香径，邓尉仙岩，醉题纱壁。", 
            "欲问词仙、兴健否，肯同我，旖旎春夕。", 
            "美人歌打桨，幽鸟唤提壶迎客。", 
            "绮怀空，但旧癖未消，吟赏耽溺。"
        ], 
        "title": "花发状元红慢 红梅花下，同云门兼约邓尉之游，用刘几韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "园林深，楼台好。", 
            "地阔春先到。", 
            "轻烟笼瓦，宝月窥帘弄清照。", 
            "麝薰麟带重，酒沁螺杯小。", 
            "正千金买夜，莲漏谩催晓。", 
            "陌尘稀，社会了。", 
            "旧梦长安道。", 
            "冰绡织句，翠管调歌又江表。", 
            "醉吟迷柳缬，雅语舒兰抱。", 
            "待花时，更探山经杳。"
        ], 
        "title": "早梅芳近 元夕集瞻园，用美成韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "恹恹酒病。", 
            "心事没人省。", 
            "风动流苏残困醒。", 
            "落尽釭花红冷。", 
            "荒苔卧月庭阴。", 
            "绕阑信步沈吟。", 
            "不道露华如水，斑斑湿遍愁襟。"
        ], 
        "title": "清平乐 梦中得句云“镇夜思量较可，只是露凉如水，莫到中庭”，不省其为何调也，因广其意赋此", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "浊酒无聊又一倾。", 
            "夜深白月冷生棱。", 
            "坠欢翠雀楼边水，残唾红鸳被底冰。", 
            "春半去，泪孤横。", 
            "凄凄邻笛不堪听。", 
            "莫言凤泊鸾飘苦，薄命如今未是卿。"
        ], 
        "title": "鹧鸪天 重过阊门感旧", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "黯千林雾织。", 
            "依旧是、不雨不晴天色。", 
            "残红寸茵积。", 
            "荡层阴、争奈东风无力。", 
            "春城绣陌。", 
            "任五陵、年少浪迹。", 
            "自西园散后，钗影钏声，望断油壁。", 
            "还又催人节序，万户沈沈，禁烟寒食。", 
            "榆钱乱掷。", 
            "浑难计，买春值。", 
            "遍重门尽是，萋迷芳草，天涯何处旧识。", 
            "但荒鸦，啼暝悽损，柳丝嫩碧。"
        ], 
        "title": "瑞鹤仙 闰花朝作", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "无花便觉春无色。花开无奈多攀摘。", 
            "况是雨风吹。枝头红更稀。", 
            "开时人不惜。落去无人拾。", 
            "侥倖剩残枝。花开还有时。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "红紫丛丛斗宝妆。", 
            "鹧鸪声里渐斜阳。", 
            "倚阑独立看蜂忙。", 
            "薄酒易醒迟选梦，好春无计早还乡。", 
            "已抛前事又思量。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "风日清嘉，甚倦倚画屏，望空愁绝。", 
            "燕随春去，应更无人能说。", 
            "早难道、芳约终虚，盼素鳞又杳，瑞脑重爇。", 
            "露桃落尽，直到黄梅时节。", 
            "迟回揽衣对镜，问带围瘦减，为谁磨折。", 
            "年年断魂驿柳，缄情宫叶。", 
            "仨阑干、伴人一霎，烟雨又、纷飞似屑。", 
            "长念旧日，无端地、花下轻别。"
        ], 
        "title": "三部乐", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "清露沾衣香润。", 
            "花飞春尽。", 
            "早知明月尚多情，悔未傍、雕阑近。", 
            "过却东风芳讯。", 
            "锦书难问。", 
            "十年一梦便能醒，已不是、青青鬓。"
        ], 
        "title": "一落索", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "夜来微雨，庭草回新绿。", 
            "流莺为谁啼老，劝秉西窗烛。", 
            "无处堪容小隐，翠筱森如玉。", 
            "行窝权筑，穷途休管，肯学当年步兵哭。", 
            "长安闻到似弈，冷劫留残局。", 
            "槐国几换春秋，梦影飙轮速。", 
            "何似金尊酒满，一醉陶然足。", 
            "高歌林谷。", 
            "斜阳今古，曾照伊谁旧华屋。"
        ], 
        "title": "六幺令", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "一张机。", 
            "女桑叶老乳莺飞。", 
            "春丝更比柔荑白，簇新机杼，无边光景，不似旧年时。", 
            "两张机。", 
            "织花先选好花枝。", 
            "寻常卉叶难相称，兰花嫌俊，梅花嫌瘦，宜配耍花儿。", 
            "三张机。", 
            "千端万绪苦颦眉。", 
            "纤纤细把金钗擘，机头才理，心头一点，越觉乱如丝。", 
            "四张机。", 
            "呕呕轧轧响参差。", 
            "篝镫彩伴深宵聚，一般花色，千般情绪，各自费禁持。", 
            "五张机。", 
            "寥天雁断锦书稀。", 
            "中间待织回文字，愁伊不识，无人能会，笔画省些儿。", 
            "六张机。", 
            "鸳鸯织就悄寻思。", 
            "年来只是纷飞惯，如何偏恁，双双栖宿，独立泪痕滋。", 
            "七张机。", 
            "七襄异样彩纷披。", 
            "无端改制天孙锦，盘花结朵，翻云覆雨，蓦地触相思。", 
            "八张机。", 
            "金刀在手故迟迟。", 
            "深情比似谁长短，凭教裁剪，莫将错断，长是两分离。", 
            "九张机。", 
            "相将寄与作春衣。", 
            "一梭一缕思萦系，回肠九曲，随伊千转，谁为告君知。"
        ], 
        "title": "九张机", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "小楼深锁，璚窗绮户，春色尚沈沈。", 
            "筝柱弦温，棋枰玉冷，红袖来劝芳斟。", 
            "乱花过、庭芜自碧，耐絮语、枝底和双禽。", 
            "十里烟波，万家镫火，都付閒吟。", 
            "欢事觉来如梦，对金杯满引，白发愁侵。", 
            "燕市春场，秦淮月榭，飘荡还又而今。", 
            "倦飞绕、南枝几匝，浩歌里、空负故山心。", 
            "未识明年，过逢底处开襟。"
        ], 
        "title": "一萼红 花步饯春，同古微剑丞", 
        "type": "词", 
        "yun": "侵"
    }, 
    {
        "author": "张仲炘", 
        "era": "清", 
        "subtype": null, 
        "text": [
            "檐声碎滴，渐润洒双扉。", 
            "笋敲碎玉，蕉飐绣旗，沈寂虚帏。", 
            "残醉消，疑梦入、秋声馆里，晚凉衰鬓偏知。", 
            "问谁其。", 
            "窗前细剪镫花，连宵漫数归期。", 
            "奈更云容翳尽，含睇长哦，杜若骚辞。", 
            "愁满纸。", 
            "素浪阔，空江去棹稀。"
        ], 
        "title": "四园竹 对雨用美成韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "渐觉秋宵永。", 
            "悄无人，霜纨在手，短檠孤映。", 
            "一点凉蟾分素照，可奈更残漏紧。", 
            "况明夜、阴晴难定。", 
            "记得朱阑春树底，看飞鸦、乱啄浮云影。", 
            "沈恨杳，梦犹省。", 
            "浪游未减江湖兴。", 
            "共轻鸥，随潮去住，雨蓑烟艇。", 
            "双鬓逢人低不惯，谩趁杯醪醉醒。", 
            "笑皮骨，如今空剩。", 
            "黄鹄矶边山亦好，只无缘、长向江头凭。", 
            "松菊在，羡陶令。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "嫩寒剩。", 
            "正宝月奁收，妆配新整。", 
            "傍锦鞯迎笑，酣春斗芳靓。", 
            "缟衣不藉东风暖，藓路珠尘静。", 
            "似当年，梦醒罗浮，翠禽曾听。", 
            "谁唤倩魂醒。", 
            "尽幻作璚瑶，玉香千顷。", 
            "怨草幽花，旧吴苑翠华冷。", 
            "馆娃人面今何许，颦黛应羞竞。", 
            "醉春游，莫放斜阳到暝。"
        ], 
        "title": "探芳信 晓行邓尉山中看梅", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "潘郎老也，河阳镜里，换尽愁丝。", 
            "盼断鹿车何处，奠椒桨、泪染鹃枝。", 
            "漫今生、好梦缔将离。", 
            "问当初、谁共凄凉月，恁无端、如此分携。", 
            "应是封侯无骨，人閒难著情痴。", 
            "惆怅离鸾歌罢，斜阳片碣，彤管留题。", 
            "祗恐双鱼信杳，夜台深、难寄相思。", 
            "待何年、同息汉阴机。", 
            "纵输君、环佩归来早，算飘零、一样天涯。", 
            "碎雨淋铃听惯，声声递入秋帏。"
        ], 
        "title": "青山湿遍·余初娶于舅氏，妇陈结缡甫五月，昙花遽遗，榇尚旅殡吴淞十五年。断梦夜长，追忆黯然销魂矣。纳兰容若往制此，谓写黄门之哀，龙壁山人、金梁外史、半塘老人俱和之。悼往伤今，辄复继声。词成覆读，不知是字是泪也", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "太液澄波，愁红换了，败荷零露。", 
            "凉蝉起舞。", 
            "自窥人，耿无语。", 
            "看花长记经游地，但衰泪、风前几缕。", 
            "怅哀鸿唳角，天涯残梦，旷望何许。", 
            "沙路。", 
            "空延伫。", 
            "甚落尽江枫，便成羁旅。", 
            "残春社燕，为谁花底来去。", 
            "砧声一夕催离别，奈凭到、危阑最苦。", 
            "酒醒后，又乱山，遮断不见愁处。"
        ], 
        "title": "月下笛", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "枥马林乌闹岁华。", 
            "宜春小帖墨欹斜。", 
            "卧听吉语祝邻娃。", 
            "初雪白惊垂老鬓，残镫红入隔年花。", 
            "东风如梦燕还家。"
        ], 
        "title": "浣溪沙·乙巳元日立春", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "影横窗，苔鬟翠羽，声声唤春晓。", 
            "倦蜂频到。", 
            "怜片蜡红簪，还弄疏照。", 
            "碎钿满地虬枝古，罗浮仙梦老。", 
            "惹暮雪、沾香茸袖，黄昏飘冻草。", 
            "东风岭头恨开迟，孤蓬路、老鹤天寒霜缟。", 
            "帘底月，依然见、翠眉痕小。", 
            "年时访、野桥细雨，空怅望、天涯春去了。", 
            "怕起舞、一声飞玉，凭阑人又杳。"
        ], 
        "title": "花犯·西池探梅，和梦窗韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "木兰舟，桃叶浪。", 
            "来往撇波江上。", 
            "空载恨，不拦愁。", 
            "夕阳红尽头。", 
            "断肠花，随意草。", 
            "芳计一年须早。", 
            "休掩泪，且衔杯。", 
            "相逢能几回。"
        ], 
        "title": "更漏子", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "香霏绮陌尘，粉压荒阑雪。", 
            "暮寒吴馆悄，箫声绝。", 
            "东风浪蕊，玉手怜亲折。", 
            "一春歌酒阔。", 
            "翠烛分烟，那堪断送芳节。", 
            "离尊红泪，点点啼成血。", 
            "斜桥歌扇雨，花迎接。", 
            "樨杨旧眼，一夜心先切。", 
            "争怕流莺说。", 
            "此情为谁，暗中长恁伤别。"
        ], 
        "title": "满路花·吴中寒食日春赛极盛，客居阖户不出。适叔问、古微丈以和清真近词见示，切情惆怅，辄复继声", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "飘粉帘栊朱户静。", 
            "红雨阑时，一簇墙头杏。", 
            "禁瘆光阴寒食近。", 
            "家家陌上青骢影。", 
            "芳草连天成绣径。", 
            "门外桃花，门里红相映。", 
            "欲说去年今日恨。", 
            "吴江未有潮来信。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "霜林战寒色，凉月凄其。", 
            "城角尚恋斜辉。", 
            "西窗蜜炬共谁剪，啼红潸尽罗衣。", 
            "依前断魂路，看花迎帆席，柳拂星旗。", 
            "蛮笺写怨，寄惊鸿、欲下还迟。", 
            "回忆醉眠葱茜，相见过黄昏，犹道休归。", 
            "谁信狂踪旧迹，钿筐蜡泪，残梦都迷。", 
            "十三弦语，诉华年、锦瑟应齐。", 
            "但尊前沈恨，行云暗隔，斜照楼西。"
        ], 
        "title": "夜飞鹊·西风起矣，残燕如客。追怀昔游，不知涕之沾襟也。和清真韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "波影直。橹背画秋无力。", 
            "惆怅素书成决绝。断鸿将梦觅。", 
            "何处暮笳声咽。一楞透帘残月。", 
            "枕畔潸红犹未灭。双鸾偎镜泣。"
        ], 
        "title": "谒金门", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "沧波镜空似沼，灿楼台倒绮。", 
            "听笙鹤、夜过穹窿，彩虹飞跨天际。", 
            "黛蛾扫、双鬟浅画，尘潭蘸影秋容霁。", 
            "背冰弦歌罢，斜阳一缕飘坠。", 
            "无数鸳鸯，乱引画舸，趁新妆倦倚。", 
            "露汀外、香褪红衣，石鳞沈恨荒翠。", 
            "腻游仙、山灵劝客，碎琴抚、霜鸿流水。", 
            "梦恹恹、酒醒天涯，顿忘身世。", 
            "瑶源咫尺，野眺年年，只有看山美。", 
            "谁信道、香炉伏枕，老去吟望，鬓影低垂，暗孤欢事。", 
            "丛丘鹿走，沧桑经眼，碧鲸翻海掀天色，渺惊蓬、送老知何地。", 
            "伤心到此，登临坐石分苔，泪抛苑花红纬。", 
            "娥池怨粉，响屧虚廊，报漏声正迟。", 
            "看落尽、凌风珠唾，旧霸青山，占断人閒，画阑十二。", 
            "烟收越网，云开秦镜，吴王宫里沈醉处，惹漂花、碧染悲秋袂。", 
            "峰头冷雁声声，一曲猗兰，寄愁万里。"
        ], 
        "title": "莺啼序·琴台秋感，用梦窗丰乐楼韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "碧剪镫啼，红揩镜笑，秋光煖护钗蝉。", 
            "冷蚁浮杯，醉蜂簪帽，露华点点香残。", 
            "素心金铸，泪绡里、斜阳半阑。", 
            "晚妆帘卷，小结盘虬，弄影婵娟。", 
            "犹疑老圃尊前。", 
            "浓麝沈薰，背理羞鸾。", 
            "点屐霜腴，扶纱烟瘦，东篱载梦轻还。", 
            "一壶凉讯，雁声逗、西风鬓斑。", 
            "澹然凝对，真色罗屏，野服黄冠。"
        ], 
        "title": "庆春宫·西园赏菊，镫畔一丛，冷艳动人，醉折花枝，感吟成调", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "彩鸾帘箔。", 
            "荡清愁似水，绣篝香薄。", 
            "早暗雨、滴碎空阶，动罗箑素商，井梧先觉。", 
            "醉卧西园，鬓丝惹、堕红残萼。", 
            "剪镫花自酌，一纸旧书，怨鸿难托。", 
            "情怀晚来更恶。", 
            "叹南飞倦羽，空恁飘泊。", 
            "向晚蛩、与说相思，问扇底柔荑，几时重握。", 
            "宝粟沈薰，碎梦绕、阑干西角。", 
            "只檐声、夜深点点，伴人泪落。"
        ], 
        "title": "解连环", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "飞霞点镜，酥雨障尘，空帘洗尽愁色。", 
            "那更半池残月，漂花戏鱼食。", 
            "嗟秋燕，镇如客。", 
            "漫说与、茂陵岑寂。", 
            "茜纱暗、倦倚蕉云，翠簟频藉。", 
            "不见眼中人，罥袖蛛尘，芳墨黯题壁。", 
            "尚记那回笼烛，嬉游小乔宅。", 
            "骄骢过，嘶巷陌。", 
            "忍问讯、旧狂踪迹。", 
            "柳鸿近、梦里归来，扶醉还识。"
        ], 
        "title": "应天长·此客岁涵碧庄寻梦，和清真旧制也。叔问丈见之，为翻谱数字，音节顿异。弁阳翁云：词不难作而难于改，语不难工而难于协。附录于此，以谂声家", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "岫眉澹锁愁黛，小帘梦断东风路。", 
            "箫声暮巷，尘驰宝勒，花笼蜜炬。", 
            "冻柳舒荑，瘦梅藏韵，九街春煦。", 
            "看红幡影转，钗头彩胜，还写遍，宜男句。", 
            "肠断凌波洛浦。", 
            "醉围春、秦筝绣柱。", 
            "歌前酒畔，千桃妆靥，盘花红缕。", 
            "阆苑迁莺，谢巢归燕，吟怀何许。", 
            "祗南枝绛蜡，横窗送喜，入新年语。"
        ], 
        "title": "水龙吟·立春日偶赋", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "一片吴坊叠鼓音。", 
            "椒盘无味酒慵斟。", 
            "玉梅红袅鬓边簪。", 
            "别袖漫沾沧海泪，扁舟不系故园心。", 
            "风帘残烛独沈吟。"
        ], 
        "title": "浣溪沙·余自客金阊，五见岁华矣。每以小词纪之。丙午岁不尽夕，闻箫鼓声，不寐。明日感占此解", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "轻煖轻寒，谢巢愁损双栖燕。", 
            "东风只解绊杨花，往事和天远。", 
            "半镜流红涴遍。", 
            "荡愁心、伤春倦眼。", 
            "数峰窥户，约略残颦，一眉新怨。", 
            "寥落空尊，少年曾预西园宴。", 
            "流光销尽雨声中，此恨凭谁遣。", 
            "容易林禽又变。", 
            "绿尘飞、蔷薇弄晚。", 
            "恹恹睡起，澹日花梢，无人庭院。"
        ], 
        "title": "烛影摇红·晚春连雨，感怀", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "竹坞遮尘，菱波当日。", 
            "尚支秋力。", 
            "梦绕回阑，依依看成碧。", 
            "游蓬路渺，谁解劝、红香留客。", 
            "吟寂。", 
            "梁燕倦归，识经年栖息。", 
            "青芜断陌。", 
            "荒翠愁漪，冰绡泪堪藉。", 
            "残阳似画故国。", 
            "望城北。", 
            "三十六鸥盟冷，输与浣纱重历。", 
            "料再来何处，应老袜罗颜色。"
        ], 
        "title": "惜红衣·（前缺）夏日池荷盛开，香云弥望，载酒吟眺，每徘徊不忍去。今岁重过，数花向残，欹徙丛薄閒，感而赋之。用白石无射宫自度曲韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "西堂残烛灺。", 
            "荡帘波沈沈，镜天无罅。", 
            "细浪方尊，绕桂丛犹记，赏秋阑夜。", 
            "露脚飞迟，双鬓妥、花飘凉麝。", 
            "望里琼空，依约年时，半镫萤话。", 
            "春老兰情哀谢。", 
            "叹旧奁题香，怨红销帕。", 
            "扇底圆姿，问故山眉意，澹蛾谁画。", 
            "倦眼霄程，还自觑、仙軿来下。", 
            "那更苍龙侵晓，瑶台梦惹。"
        ], 
        "title": "三姝媚·中秋夜感遇成歌", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "冻椒残粉，愁褪封枝雪。", 
            "亭亭汉宫妆罢，斜倚缃屏栗。", 
            "唤起南云翠羽，此恨谁知得。", 
            "吹香凭热。", 
            "黄昏疏影，沈卧氍毹满堂月。", 
            "玉尊江上聚别，酒醒空陈迹。", 
            "还对半额娇花，鬓影和愁织。", 
            "一自罗浮梦渺，寂寞骖鸾客。", 
            "啼红无力。", 
            "谁家羌管，点点苍苔怨罗袜。"
        ], 
        "title": "六幺令·落梅", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "横塘路。", 
            "还是戏蝶穿花，乱莺辞树。", 
            "年年香陌东城，断肠总在，天涯尽处。", 
            "黯吟伫。", 
            "惆怅谢堂栖燕，旧窥帘户。", 
            "衣篝尚惜残薰，乍寒乍煖，春禽弄语。", 
            "容易韶光轻老，海棠如绣，杨花飘舞。", 
            "年少坠欢题笺，红泪应故。", 
            "伤高纵目，愁诵兰成句。", 
            "凭谁问、凌波缥缈，双鸳娇步。", 
            "梦逐行云去。", 
            "恨春掇送，无聊意绪。", 
            "霜发缘千缕。", 
            "沈醉醒、潇潇黄昏疏雨。", 
            "小园竟日，一池萍絮。"
        ], 
        "title": "瑞龙吟·古微丈依饯春词见示，率和一解，用清真韵", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "重阳无雨。", 
            "向别径侦秋，灵祠载酒。", 
            "满地紫苔，半庭黄叶，掩映夕曛如绣。", 
            "不似少游风景，对此那堪回首。", 
            "低回久。", 
            "叹惠陵古木，寒鸦依旧。", 
            "偕友。", 
            "登高去，恅愺心情，问有人知否。", 
            "落帽且嘲，采萸聊祓，已在酒阑时候。", 
            "思量一年一会，今日之游已彀。", 
            "人散后。", 
            "欲拈毫题壁，西风正骤。"
        ], 
        "title": "喜迁莺 重九小饮丞相祠堂", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "秋雨凄凄天欲暮。", 
            "一滴一声苦。", 
            "挨坐到灯昏，人已无憀，况近芭蕉住。", 
            "惨白芙蓉开几树。", 
            "不是遣愁处。", 
            "愁是并秋来，秋老将归，怎不和秋去。"
        ], 
        "title": "醉花阴 秋雨书问", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "青羊一变，又骎骎厄到，中原文物。", 
            "八道狼氛连海角，破坏幽燕半壁。", 
            "矗矗琼楼，翁翁玉宇，高处寒如雪。", 
            "踌躇四顾，可有回天英杰。", 
            "也曾搔首问天，问天无语，孤愤凭何发。", 
            "瑶草琪光乱成阵，怎不豪情都灭。", 
            "三尺吴钩，几编乐府，俯仰悲霜发。", 
            "宵分人情，忍看剑外残月。"
        ], 
        "title": "念奴娇 其一 雷仲宣庚子感怀，次坡韵见示，依韵奉答", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "棠舟兰桨，向银塘荡入，水云深处。", 
            "四面花光同一色，惯与鹭鸥为伍。", 
            "纤佩欲烟，淡妆浣露，欲效霓裳舞。", 
            "闹红不到，晚随凉月同住。", 
            "仿佛仙子凌波，亭亭小立，含意憨无语。", 
            "一阵野风吹欲堕，香泄水边琳宇。", 
            "藕雪轻丝，萧薰冷酌，款客成佳趣。", 
            "素鬟互唱，几回消尽残暑。"
        ], 
        "title": "念奴娇 其二 水亭观白莲", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "雪天如醉，有明明灭灭，半林残照。", 
            "引得游蜂煞蘦乱，似讶东风太早。", 
            "瘦影扶春，婹香破冻，遣尽闲烦恼。", 
            "万缘俱静，愿我与花长好。", 
            "绝忆锦里废园，蛎墙低处，魂断无昏晓。", 
            "隔住鹭泾飞不去，清梦几时才了。", 
            "竹意相怜，松情自慰，遥索巡檐笑。", 
            "绮窗客到，吮毫再续吟稿。"
        ], 
        "title": "湘月 早梅", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "一春寂寂春人恼。", 
            "燕子来迟春已老。", 
            "环庭芳草碧无痕，糁地落花红莫扫。", 
            "别离况味都尝饱。", 
            "怎奈又编离别稿。", 
            "春蚕亦■有穷时，独怪青丝抽牙了。"
        ], 
        "title": "玉楼春 春尽日", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "枯柿翻风，残梅溅雨，黄昏不住啼鸮。", 
            "问卜琼茅，酸辛知是今朝。", 
            "卅年欢戚皆成幻，细思量、怎不魂销。", 
            "甚潘郎，皤然老矣，有涕如潮。", 
            "逢逢腊鼓催年亟，正鸾离珠镜，凤惨玉箫。", 
            "杳杳泉台，酒从何处来浇。", 
            "痴情欲把哀弦诉，算哀弦、诉也无聊。", 
            "尽灯前，四卷楞伽，诵到深宵。"
        ], 
        "title": "高阳台 悼亡，室人李慧，字淑芳，殁于光绪丁未十二月二十四日", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "香舆桀英箫鼓。", 
            "薄命例、成风絮。", 
            "错嫁将军如腐鼠。", 
            "莲花池里，昙花庵侧，都是堪伤处。", 
            "文人好事挦滇故。", 
            "曾访五华为沅叙。", 
            "稗史已残无可补。", 
            "前圆圆曲，后圆圆曲，乃付银筝度。"
        ], 
        "title": "青玉案 读陈沅传 其一", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "无端春去闲花落。", 
            "蓦飞过、秋千角。", 
            "人倚秋千浑不觉。", 
            "觉来无着，邻莺曾约，还去将春捉。", 
            "骤寒向晚颠风作。", 
            "处处芳林桐一虐。", 
            "韶景轻抛真是错。", 
            "自伤迟暮，青衫如昨，有泪痕斑驳。"
        ], 
        "title": "青玉案 其二", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "小园花事太匆匆。", 
            "浑不见春红。", 
            "沉沉院落溶溶月，隔珠帘、一样玲珑。", 
            "雅素不妆，秾华汰尽，悄倚粉墙东。", 
            "冰魂飘泊尚流踪。", 
            "蝶意也都慵。", 
            "重门云护无人到，只诗情、息息相通。", 
            "冷雪几枝，余香一线，无语咒斜风。"
        ], 
        "title": "一丛花 梨花将谢漫赋", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "迷濛天色和云冻，冻破遥林松影。", 
            "几队鸟拼飞，尚绕枝未定。", 
            "晴光了无信。", 
            "才一抹、残曛又暝。", 
            "送到角声，怎吹不散，霓寒成阵。", 
            "甚市。", 
            "远愁沽，晚来也、欲饮一杯瓶罄。", 
            "壁简去征诗，当凫花良酝。", 
            "社盟原未冷。", 
            "应不少、爪郎嘲咏。", 
            "风正紧，独自跢跦，在梅边闲等。"
        ], 
        "title": "徵招 雪意", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "茜镛纱轻，碧棂纸脆，不宜冬晚。", 
            "为翻新样，添换琉璃片片。", 
            "任信风、吹过重翻，总疑遮煮一层绢。", 
            "只书墙暖日，玲珑透影，砚冰能泮。", 
            "烂漫。", 
            "供清玩。", 
            "似云母画屏，花浓目眩。", 
            "燕寝凝香，最便消寒琼宴。", 
            "纵周遭、掩映如云，仍朗朗隔窗易辨。", 
            "到春时、窗外桃开，好觑春人面。"
        ], 
        "title": "琐窗寒 其一 花户油窗", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "东坼瓦凇，香温炉篆，最宜朋酒。", 
            "岁涂当丑，小聚槃科如斗。", 
            "莫再谭、而今何世，而今犹是唐虞否。", 
            "且相沿旧例，琴歌棋局，联驩还又。", 
            "雅有。", 
            "仝岑友。", 
            "■数点梅花，按图数九。", 
            "尖叉闲斗，差与聚星为偶。", 
            "有许多、丽语清词，欧苏合铸为一手。", 
            "付与他、画壁旗亭，可流传久久。"
        ], 
        "title": "琐窗寒 其二 消寒第四集", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "悄芳园、松阴欲堕，疏疏颇适人意。", 
            "旗枪摘向松阴里，沾上一襟凉翠。", 
            "闲无事，唤便了、来寻安铫支炉地。", 
            "行行且止。", 
            "任敲火石眉，调泉井底，趁着晚天霁。", 
            "偶触拨，幸草劳新身世。", 
            "因而于此憀憩。", 
            "轻瓯相对祛烦虑，想到槐南应悔。", 
            "休也未。", 
            "莫再恋、芬华久被嚣尘累。", 
            "披图自咥。", 
            "姑濯笔抄经，焚香颂佛，更与鹤随喜。"
        ], 
        "title": "迈陂塘 题赵松雪煎茶图 其一", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "甚闰余、平分春色，花期分外明媚。", 
            "暖风拂面香尘腻，宝马钿车成市。", 
            "信多丽，与耆旧、同来疑入江南地。", 
            "韶光弹指。", 
            "计祝罢灵芬，月刚一币，乐事又重举。", 
            "花丛里，开遍深红浅紫。", 
            "此间最好谐戏。", 
            "年年游迹都如梦，梦也无头无尾。", 
            "吾衰矣。", 
            "剩老眼、看花不少伤春意。", 
            "好春难再。", 
            "今题竹哦松，更须尽兴，莫负此良会。"
        ], 
        "title": "迈陂塘 其二", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "春来路。", 
            "在杏萼梅梢，东风一度。", 
            "有多情燕子，探春对花舞。", 
            "招来旧雨与新雨，莫便分宾主。", 
            "快安排，茶臼诗筒，花间久住。", 
            "游卷渺难据。", 
            "嘅人日草堂，五年未赴。", 
            "今日嫩情，又阻浣溪步。", 
            "丽春更有花无数，再去寻工部。", 
            "自丁宁，未可芳期又误。"
        ], 
        "title": "探芳信 丙辰人日葺薆园怀工部草堂", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "避嚣小隐林深处，近在少城城畔。", 
            "屡浼蚁营，屋烦蜗载，题作慰蹉跎馆。", 
            "回廊涉遍。", 
            "上树杪茅茨，一揩倦眼。", 
            "燕燕莺莺，自来自去谁拘管。", 
            "浮生莫慨蓬转。", 
            "者闲适风景，让我先占。", 
            "新绿最阴，颓红閟馥，都与好怀相绾。", 
            "尘缘隔断。", 
            "有两版丛书，足供消遣。", 
            "高卧北窗，觉羲皇未远。"
        ], 
        "title": "齐天乐 其一 葺薆园粗完题壁", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "当年曾访凌云去，小住海棠香国。", 
            "轳辘井边，秋千亭畔，簇簇疏花如雪。", 
            "萧晨蕙夕，剩清怨几分，闲情一霎。", 
            "春睡醒来，梦华破碎秋心仄。", 
            "光阴回首都幻，又古鹳重缔，饱有秋色。", 
            "冷艳弄晴，素馨吹息，销尽红尘炎热。", 
            "无言脉脉。", 
            "有篱豆吟蛩，伴伊幽寂。", 
            "画箔低垂，玉阶凉露白。"
        ], 
        "title": "齐天乐 其二 胡玉津邀同宋芸子、赵尧生、邓华溪、邓雨人、路金坡、江子愚宴集天倪阁赏白秋海棠", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "翩翩浊世佳公子，无怪得名能早。", 
            "拨乱多才，爱人以德，自是神仙通晓。", 
            "知音太少。", 
            "惜海上成连，悕弹古调。", 
            "冷落鱼龙，黾蛙阁阁闹津要。", 
            "葭吹春风到了。", 
            "听双双乾鹊，绕庭喧噪。", 
            "渐入中和，惊红骇绿，恰好岁星临照。", 
            "居然蓬岛。", 
            "定饭熟胡麻，果荐安枣。", 
            "迭晋匏宣，祝使君寿考。"
        ], 
        "title": "齐天乐 其三 寿吕字彬", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "人生知己从来少，笑我交游更寡。", 
            "况是衰龄，适丁危季，同甲问谁属马。", 
            "天缘幸假。", 
            "有丙午三人，又娴骚雅。", 
            "寄兴闲园，望云依恋潞公驾。", 
            "石湖亦驰名者。", 
            "诗注熙朝事，播为佳话。", 
            "月后销沉，岂知今日，再见吟迷联社。", 
            "暮秋清暇。", 
            "正酒绿灯红，连宵未罢。", 
            "醉墨淋漓，补当年图画。"
        ], 
        "title": "齐天乐 其四 戊午九月同王咏斋、张子高仿行宋文潞公，丙午同甲会", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "风描碧髓，露染璃酥，应是天工巧。", 
            "二分春早。", 
            "争炫出，楚楚缃花清峭。", 
            "疏香吹到。", 
            "正竹里、炉烟袅袅。", 
            "比他代，醉绿昌明，沁诗脾更好。", 
            "也学千双淡扫。", 
            "对清人宫树，倍争窈窕。", 
            "云魂月貌。", 
            "单只是，不夜鹤心知道。", 
            "徘徊绝倒。", 
            "吴淞创、锡嘉名妙。", 
            "可能低唱斗茶歌，赚周郎不晓。"
        ], 
        "title": "解语花 黛黛花，吴淞茗名。与赵尧生同赋", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "七十平头矣。", 
            "记少年、零丁孤露，不胜况瘁。", 
            "食指伙颐难一饱，笑煞昌黎五鬼。", 
            "处处是，揶歈滋味。", 
            "自愧鼠鼋生计拙，误穷途、莫下万双泪。", 
            "恐挫了，元龙气。", 
            "关河狼迹寻知己。", 
            "但凭著、随身竿木，逢场游戏。", 
            "幕府栖迟岁月老，我瑀琳书记。", 
            "瞬息沧桑如鼎，那更有桃源可避。", 
            "倒不如长作平原会。", 
            "消块垒，梦腾醉。"
        ], 
        "title": "金缕曲 其一 七十生日自述", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "自恨逢君晚。", 
            "卅年前、闻风倾倒，曾披行卷。", 
            "镕铸古今珠一串，才分今无其选。", 
            "早博取、湘潭青盼。", 
            "并世知交星散尽，只寥寥、残客称同伴。", 
            "结吟社，通情款。", 
            "明年此知谁健。", 
            "但相期、花前月下，清尊频劝。", 
            "麦秀黍离休再赋，留着一枝斑惯管。", 
            "待占领、彬彬文苑。", 
            "我对渊云甘俯首，幸骈邻、好共咨疑难。", 
            "道珍重，加餐饭。"
        ], 
        "title": "金缕曲 其二 赠宋芸子", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "瑟瑟西风，无端吹坠，半池红腻。", 
            "惨绝舞衣，犹向曲阑依。", 
            "零香剩粉，浑不似、旧时妩媚。", 
            "知否。", 
            "花底双鸳，也为花蕉萃。", 
            "清盟易替。", 
            "芳梦难回，寥寥甚无俚。", 
            "愁丝几缕，梏入秋心里。", 
            "剩有荒黄月，只炤枯槃铅涕。", 
            "且摘将紫菂，权当作相思子。"
        ], 
        "title": "惜红衣 残荷和江子愚", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "碧落融融，帖寒玉、倒浸二分月色。", 
            "正罢璇阁晚妆，下阶步虚白。", 
            "焚真降、下风遥拜，有入骨、相思莫释。", 
            "穿榭虫声，依廊花影，愁老蟾魄。", 
            "黯然诉、不尽幽情，诉一番、更一番凄绝。", 
            "细语自怜自问，问今夕何夕。", 
            "冷露湿衣娇欲颤，情烟丝、扶入珠箔。", 
            "却把心事重重，吹入横笛。"
        ], 
        "title": "琵琶仙 拜月", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "露点苔纹，雨跳荷盖，开到新秋兰雪。", 
            "想蝶褪粉轻，鲛弹泪热。", 
            "尚酝几丝幽怨，逗眉月、纤纤更清绝。", 
            "玲珑透过，噀花风过，三来十斛。", 
            "低缀。", 
            "乍明灭。", 
            "爱嫩蕊静娟，妙香腻滑。", 
            "在薜荔墙阴，卜葡架隙。", 
            "取瀹碧瓷花乳，伴凉夜、萤窗又岑寂。", 
            "正帘垂、银蒜秦停，玉柱一声啼鴂。"
        ], 
        "title": "催雪 珍珠兰", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "虫秋闲昼。", 
            "正小亭漠漠，轻阴犹逗。", 
            "未到黄昏，人凭阑干，青翠冷粘吟袖。", 
            "秋心惯向斜阳卷，怎不与、斜阳同瘦。", 
            "隔疏帘、误认婵娟，漫约茗窗话旧。", 
            "正是愁来时候。", 
            "怅屏风遮断，问愁知否。", 
            "写韵题笺，墨点参差，难寄相思一斗。", 
            "芙蓉未放梧桐老，只凤尾、霜前雁后。", 
            "夜凉不雨也飕飕，孤梦甚时才就。"
        ], 
        "title": "疏影 芭蕉", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "惨淡秋容苦。", 
            "有狼籍，野云飞散还聚。", 
            "菊荒松暝，清清冷冷，寂无人语。", 
            "深深槅掩红蛮，掩不住、过墙砧杵。", 
            "更遥空、阵黑归鸦，悠然拚没烟树。", 
            "自怜中酒情怀，不胜骚屑，怎禁秋暮。", 
            "泬寥天气，冥濛山色，夕阳何处。", 
            "者回盼断霜晴，独自听、暗虫叨絮。", 
            "说题糕节近，要酿造满城风雨。"
        ], 
        "title": "宴清都 秋阴", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "右卫城东寺，香台积雁毛。", 
            "一川融夏雪，众壑舞松涛。", 
            "落照牛羊小，悬崖日月高。", 
            "欲留谈胜谛，长剑愧粗豪。"
        ], 
        "title": "牛心山寺", 
        "type": "律诗", 
        "yun": "豪"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "我友今安在，江村积潦深。", 
            "苦吟过百战，高枕获初心。", 
            "夙约花筹冷，闲愁戌管阴。", 
            "定知游辙倦，鸡黍或相寻。"
        ], 
        "title": "怀潘次耕", 
        "type": "律诗", 
        "yun": "侵"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "细路循溪转，苍然易夕阴。", 
            "城荒衔素壁，潭静带孤琴。", 
            "野刹烟中见，危滩雨后深。", 
            "桐君如可遇，便许掷华簪。"
        ], 
        "title": "桐庐道中", 
        "type": "律诗", 
        "yun": "侵"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "易世江湖在，疲民喘息难。", 
            "罚轻群盗狎，兵动百城残。", 
            "野葛荣疏雨，山楼放晓寒。", 
            "却思全盛日，清事满鱼竿。"
        ], 
        "title": "南昌", 
        "type": "律诗", 
        "yun": "寒"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "问族平原旧，空堂乃贮书。", 
            "好山支枕后，幽草倚栏初。", 
            "春气亲茶鼎，林香散壁鱼。", 
            "一瓻曾古制，来往莫教疏。"
        ], 
        "title": "访陆绳仲", 
        "type": "律诗", 
        "yun": "鱼"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "薄暮穿松磴，盘崖路转通。", 
            "竹深山磬冷，雁过雪楼空。", 
            "樵侣时相引，筇枝意漫同。", 
            "近传多虎迹，归兴转匆匆。"
        ], 
        "title": "入北山深处 其一", 
        "type": "律诗", 
        "yun": "东"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "树影疑无地，庵居恰有泉。", 
            "溪冰危客渡，石籁响寒烟。", 
            "翠湿常愁雨，山荒不记年。", 
            "未能留信宿，猿鸟共愀然。"
        ], 
        "title": "入北山深处 其二", 
        "type": "律诗", 
        "yun": "先"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "就麓开幽栈，登登翠不穷。", 
            "有时行树杪，终古在烟中。", 
            "架壑翻忘险，飞流总嵌空。", 
            "最愁多窅折，无处著渔翁。"
        ], 
        "title": "南湾", 
        "type": "律诗", 
        "yun": "东"
    }, 
    {
        "author": "曹溶", 
        "era": "清", 
        "subtype": "五言律诗", 
        "text": [
            "几折嶙峋上，烟云杳霭间。", 
            "侵衣见苍翠，沸耳听潺湲。", 
            "俗爱三春闹，余欣半日闲。", 
            "从兹蜡两屐，揽胜始虞山。"
        ], 
        "title": "游虞山", 
        "type": "律诗", 
        "yun": "删"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "霁色溪回塔院明，春衫初试出郊行。", 
            "松阴远送啼莺合，磴道青随踏草平。", 
            "颓后讲台云自入，馔成香粒昼相迎。", 
            "身惊学佛升堂晚，跃马看花误一生。"
        ], 
        "title": "同维思芝麓石鸣入山寻道公留雪浪轩竟日纪事", 
        "type": "律诗", 
        "yun": "庚"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "乍归禾里客怀酸，仅识城东旧讲坛。", 
            "曲港欲邀仙舸宿，山风不动塔铃寒。", 
            "一身与世悲空寂，初地从僧借羽翰。", 
            "春晦更看游骑少，夜凉花雨撼栏杆。"
        ], 
        "title": "晚入东塔禅房", 
        "type": "律诗", 
        "yun": "寒"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "彩绶新加小邑清，单车将指让乡行。", 
            "却钱刘宠功名狭，存菊陶潜意气平。", 
            "暑馆有花催酿秫，旅床无梦到销兵。", 
            "交期尽浣风尘去，骏马吴钩万里情。"
        ], 
        "title": "答连江令秦景天 其一", 
        "type": "律诗", 
        "yun": "庚"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "酌罢幽泉啸碧梧，天南倾盖惜征途。", 
            "封侯岁尽双蓬鬓，卧雪人归一酒垆。", 
            "曲里高山聊自傲，愁中沧海更谁扶。", 
            "尺书报我非无意，落月深村听鹧鸪。"
        ], 
        "title": "答连江令秦景天 其二", 
        "type": "律诗", 
        "yun": "虞"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "避兵曾说到江东，十幅春帆下北风。", 
            "烽火依然连郡国，文章真解误英雄。", 
            "梦回老友蓬蒿里，泪尽军州鼓角中。", 
            "岁月奔驰还话别，异时搔首望征鸿。"
        ], 
        "title": "李云田以虔州怀予诗见示奉答", 
        "type": "律诗", 
        "yun": "东"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "武原狂客闭关居，花外新传尺素书。", 
            "重见伟长留撰述，不教元亮擅篮舆。", 
            "玉山暖映春风动，铁甲晴收水国虚。", 
            "痛定较量流寓事，皋桥遗迹定何如？"
        ], 
        "title": "酬徐子能山人", 
        "type": "律诗", 
        "yun": "鱼"
    }, 
    {
        "author": "曹溶", 
        "era": "清", 
        "subtype": "七言律诗", 
        "text": [
            "灞陵原上百花残，堤树无枝感万端。", 
            "攀折竟随宾客尽，萧疏转觉道途寒。", 
            "月斜楼角藏乌起，霜落河桥驻马看。", 
            "正值使臣归去日，西风别泪望长安。"
        ], 
        "title": "秋柳", 
        "type": "律诗", 
        "yun": "寒"
    }, 
    {
        "author": "曹一士", 
        "era": "清", 
        "subtype": "五言排律", 
        "text": [
            "落日彭城上，秋原多古人。", 
            "有怀孟尝客，言访雍门村。", 
            "飒飒风动树，悠悠樵负薪。", 
            "焉知墓中骨，气压东西秦。", 
            "无弦发哀弹，千载声如闻。", 
            "寄谢弹铗子，三窟徒纷纭。"
        ], 
        "title": "访雍门村", 
        "type": "排律", 
        "yun": null
    }, 
    {
        "author": "曹一士", 
        "era": "清", 
        "subtype": "五言律诗", 
        "text": [
            "仲氏遗村古，祠堂济水阴。", 
            "结缨千载志，负米一生心。", 
            "斜日聊扪碣，清飙乍拂镡。", 
            "车裘非我有，此义到于今。"
        ], 
        "title": "谒仲子庙", 
        "type": "律诗", 
        "yun": "侵"
    }, 
    {
        "author": "曹一士", 
        "era": "清", 
        "subtype": "七言律诗", 
        "text": [
            "百折孤忠奉至尊，黄杨闰后厄还存。", 
            "臣心似水甘分谤，天语如雷敢负恩。", 
            "直恐汉廷成党祸，重教楚泽有冤魂。", 
            "三吴父老频遮道，圣世何烦叫九阍。"
        ], 
        "title": "即事呈沧洲师 其一", 
        "type": "律诗", 
        "yun": "元"
    }, 
    {
        "author": "曹一士", 
        "era": "清", 
        "subtype": "七言律诗", 
        "text": [
            "刍牧艰难罪不辞，烟消日出秣陵时。", 
            "再生顶踵皆君赐，三黜功名是数奇。", 
            "归梦千山惊虎豹，家园八口客耘耔。", 
            "国恩未报身焉往，鶗鴂鸣残鬓欲丝。"
        ], 
        "title": "即事呈沧洲师 其二", 
        "type": "律诗", 
        "yun": "支"
    }, 
    {
        "author": "曹一士", 
        "era": "清", 
        "subtype": "七言律诗", 
        "text": [
            "飘零绿羽向秋阴，风雨时能惠好音。", 
            "老去诗篇多错落，闲来佛语费沉吟。", 
            "十年庑下高人迹，万里秦山故国心。", 
            "惆怅云霄空有志，病躯拟共息长林。"
        ], 
        "title": "鹦鹉", 
        "type": "律诗", 
        "yun": "侵"
    }, 
    {
        "author": "曹一士", 
        "era": "清", 
        "subtype": "七言律诗", 
        "text": [
            "龙沙漠漠草荒荒，嘹唳冰弦落雁王。", 
            "作阵阴山呼伴侣，离群葱岭入微茫。", 
            "欲弹闺阁刀镮泪，可寄关山锦字行。", 
            "听到一声边月白，受降城上有新霜。"
        ], 
        "title": "听弹塞上鸿", 
        "type": "律诗", 
        "yun": "阳"
    }, 
    {
        "author": "曹溶", 
        "era": "清", 
        "subtype": null, 
        "text": [
            "一抹玉沙平野，且莫停杯斝。", 
            "有时卧雪，有时歌雪，恣高人陶写。", 
            "吹火打蓬堪画，在让玉山下。", 
            "谁家曲水，谁家辋水，又相随来也。"
        ], 
        "title": "西地锦  题虞山蒋文从雪泛卷", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "客囊清减似穷秋，典尽酒家裘。", 
            "桃花竞笑，鹿车还后，楚馆日悠悠。", 
            "定研兰露裁新句，分付雪儿讴。", 
            "最是今年，两番上巳，偏少晋人游。"
        ], 
        "title": "少年游 寄项嵋雪 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "禾兴溪上草连天，不见翠楼烟。", 
            "黑头潘令，满襟离怨，赢得唾珠圆。", 
            "送归野艇无多日，皓魄已初弦。", 
            "春信将阑，可能相就，开榼海棠前。"
        ], 
        "title": "少年游 寄项嵋雪 其二", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "云峰百尺引苍虬，著意写芳秋。", 
            "斜晖窈窕，蟪蛄啼出，才子不能留。", 
            "虾须如有神山隔，画栋只藏愁。", 
            "旧日池塘，情波无尽，难荡木兰舟。"
        ], 
        "title": "少年游  游横山园悼李舒章", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "楸枰敲罢拂花茵，相对玉嶙峋。", 
            "龙劫修来，秦灰不染，拾得太平身。", 
            "当歌难舍鸬鹚杓，日日要沾唇。", 
            "重阳节后，淋漓烟月，未减芳春。"
        ], 
        "title": "少年游  寿客", 
        "type": "词", 
        "yun": "真"
    }, 
    {
        "author": "曹溶", 
        "era": "清", 
        "subtype": null, 
        "text": [
            "莲影频催象拍，粉香难透虾须。", 
            "人间恨事可消除，惟有聪明最苦。", 
            "数对雏莺自语，一行弱柳谁扶。", 
            "醉魂飘荡忆当初，又被横波约住。"
        ], 
        "title": "西江月  再过某宅闻歌", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "马度离人地，山衔去国程。", 
            "孤身都似雪花轻。", 
            "侥倖不知春色、过清明。", 
            "小榭低金锁，重帘冷玉笙。", 
            "那家沽酒甚多情。", 
            "又被晚风催送、宿沙城。"
        ], 
        "title": "南柯子  旅恨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "映尘兰心巧，穿窗柳线斜。", 
            "斛珠买遍五陵花。", 
            "记取十分春暖、在君家。", 
            "画鼓刚挝了，瑶笙较嫩些。", 
            "此宵易惹病根芽。", 
            "怨杀天边银汉、一痕沙。"
        ], 
        "title": "南柯子  王家歌姬", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "乍入消魂径，旖旎相期不定。", 
            "名园花气恼人多，困来无力，不敌金猊静。", 
            "轻翻宿火寒犹凝，甲煎嫌他硬。", 
            "今宵似有怜惜，隔帘送出春情性。"
        ], 
        "title": "青门引  焚香", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "绣幄笼寒穿小径，帘外微风定。", 
            "劝酒碧笙娇，玉漏将残，如梦如春令。", 
            "青衫江上凭谁赠，艳曲连宵听。", 
            "久已割柔肠，翠影侵人，添却当年病。"
        ], 
        "title": "醉花阴  席上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "嫩柳亭前黄几许，雪密莺无语。", 
            "指冷入瑶弦，画烛微昏，只觉情如缕。", 
            "人生最时离时苦，问故园归路。", 
            "不惜马蹄忙，香草连天，拟逐东风去。"
        ], 
        "title": "醉花阴  春怨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "簟捲清湘寒影皱，香逼蜂须透。", 
            "花信忆金盘，密约虽迟，倾国还依旧。", 
            "玉栏风露端阳后，尘土淹衫袖。", 
            "几日费清醪，强欲留春，又怕因春瘦。"
        ], 
        "title": "醉花阴  云暑五月初见芍药", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "庚信才多无著处，堤上微云度。", 
            "莫看紫桃花，相趁游蜂，画屧声中去。", 
            "三台催盏牙樯暮，到玉钩残路。", 
            "须念有情难，苦论兴亡，直是书生误。"
        ], 
        "title": "醉花阴  同辰六红桥泛舟", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "青鸟信沉沉，泪滴罗襟。", 
            "落红无力上瑶簪。", 
            "最是横塘风乍紧，吹散柔心。", 
            "玉盏惜空斟，冷落从今。", 
            "梦回人倚画床阴。", 
            "借问谁家香阁里，占得春深。"
        ], 
        "title": "浪淘沙  閒情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "野岸石桥滨，雪色初匀。", 
            "扬鞭一试紫骝新。", 
            "记取黄沙沉戟地，不是花茵。", 
            "持酒酹芳辰，年少腰身。", 
            "罗衣低拂五陵尘。", 
            "回首微闻相痛惜，楼上佳人。"
        ], 
        "title": "浪淘沙  询孔子威坠马", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "痴绝此渔翁，不钓三公。", 
            "吴南越北柳阴浓。", 
            "万事且须看脚下，海阔山空。", 
            "百怪舞蛟龙，雨雨风风。", 
            "热肠敛手是英雄。", 
            "欲展丝纶还有待，人在图中。"
        ], 
        "title": "浪淘沙  题吴园次收绘小像", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "清月唤愁心，酒罢空吟。", 
            "隔墙斜堕海棠阴。", 
            "故国千门难锁梦，归路沉沉。", 
            "莺啭旧时音，芳树成林。", 
            "自从离后损瑶琴。", 
            "欲寄青山添黛色，莫待春深。"
        ], 
        "title": "浪淘沙  夜思同芝麓作", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "不脱木棉裘，闲倚空楼。", 
            "呼儿整顿旧觞筹。", 
            "残雪溪门刚待扫，莫放扁舟。", 
            "绿意逗帘钩，欲上还休。", 
            "黄莺无力啭香喉。", 
            "春正关人何事也，依约心头。"
        ], 
        "title": "浪淘沙  初春", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "有客乘船气吐霓，千山先禁子规啼。", 
            "玉壶沉酿微风起，斑管笼鹅落日低。", 
            "离紫逻，得青泥，纳凉刚值藕花堤。", 
            "定裁乐府刘生曲，寄我相思到越溪。"
        ], 
        "title": "鹧鸪天  送项嵋雪游山阴兼讯刘蓝臣", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "泪点为诠红，曾踏天街柳絮风。", 
            "执手松庄春恨晚，冥濛，倦向河山数晋宫。", 
            "逃世转情浓，破衲闲披觱篥中。", 
            "说是道人终不信，豪雄，白发难令酒榼空。"
        ], 
        "title": "南乡子  访傅青主", 
        "type": "词", 
        "yun": "东"
    }, 
    {
        "author": "曹溶", 
        "era": "清", 
        "subtype": null, 
        "text": [
            "沙路骤骅鞯，爱觅君家暖室眠。", 
            "定向袁闳传旧样，天然。", 
            "花吐冰芽分外鲜。", 
            "皓腕怯馀寒，夜夜张灯玉影圆。", 
            "不用绣帷遮朔气，缠绵。", 
            "借得三春到酒边。"
        ], 
        "title": "南乡子  许家土窟中有侍饮者", 
        "type": "词", 
        "yun": "先"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "郎是金台旧客，误人锦瑟华年。", 
            "臂上香痕频怨别，泪珠滴透红绵。", 
            "愁把青铜频照，从今又舞孤鸾。", 
            "墙外三声啼鸟，窗前一架花残。", 
            "垂柳丝丝空自袅，何曾系得郎船。", 
            "绿绮朱弦凄楚，不堪重听哀弹。"
        ], 
        "title": "河满子 离情", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "翡翠开笼，茱萸锁匣，江头叫断林鸦。", 
            "梦华胥佳日，错认京华。", 
            "邗沟榻下浇醽醁，银灯换菊影交加。", 
            "黄垂蒂重，粉含苞浅，染雨烘霞。", 
            "魂销多少悲笳。", 
            "叹永丰坊畔，烟柳横斜。", 
            "况竹西冷落，红树苍葭。", 
            "浔阳蚶鲊宫亭酒，人何处，泪湿琵琶。", 
            "虾帘月落，洞箫风细，回首天涯。"
        ], 
        "title": "金菊对芙蓉 悔斋赏菊，怀舟次客江右", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "冬来荻老荷稀。", 
            "雁高飞。", 
            "不记东西，何处梦依依。", 
            "夜里。", 
            "缘底事。", 
            "叫霜威。", 
            "几度江南，秋老又思归。"
        ], 
        "title": "上西楼 寒夜闻雁", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "铜狄迷烟，金茎泻露，壮怀今已无成。", 
            "西风摇落，老大倍关情。", 
            "回首蓬莱万里，青藜焰、只剩枯檠。", 
            "千秋后，谁知我者，惟有曲先生。", 
            "心惊。", 
            "秋浪发，鲸吞鼍吼，水上横行。", 
            "望蟂矶突兀，犀浦分明。", 
            "遥忆茱萸插罢，都尝遍、香稻黄橙。", 
            "孤踪在，江城客馆，醉卧月三更。"
        ], 
        "title": "满庭芳 其一 丁未九日，芜湖赭山登高，有怀里中诸友", 
        "type": "词", 
        "yun": "庚"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "数点归鸦，一江流水，织成片片离情。", 
            "蒲帆高挂，偏带夕阳轻。", 
            "回首来时旧路，凝望处、隔岸山青。", 
            "青山外、寒林落叶，去雁两三声。", 
            "长亭。", 
            "人别后，疏灯明灭，孤枕凄清。", 
            "恨征途愁醉，酒也难醒。", 
            "何处悲笳乍起，荒村里、匹马人行。", 
            "城头上，晚钟敲断，新月淡初生。"
        ], 
        "title": "满庭芳 其二 旅况", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "夏昼初长，园林新摘枇杷熟。", 
            "晓莺寻宿。", 
            "爱我垂杨绿。", 
            "小小江村，芳草眠黄犊。", 
            "溪流曲。", 
            "客来茅屋，索酒忙童仆。"
        ], 
        "title": "点绛唇 夏日山中", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "一派风霜，文章气、傲然孤立。", 
            "方几上、微吟诗缓，读书声急。", 
            "诸葛纶巾能对垒，淮阴赤帜都空壁。", 
            "旧编中、兵法十三章，谁能识。", 
            "花下雨，沾衣湿。", 
            "秋露后，垂成滴。", 
            "向楼台望远，暮烟空碧。", 
            "壮日有声成虎啸，穷时无泪随猿泣。", 
            "愿生平、一仿鲁连高，诸侯客。"
        ], 
        "title": "满江红 耳热后慷慨忽发，用幼安韵", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "悲哉为情，风日高寒，忽已深秋。", 
            "见绕篱隙地，草生卷耳，近墙修竹，蔓引牵牛。", 
            "草木无知，诗篇有恨，半是凄凉半是愁。", 
            "谁慰我，有囊中蜀锦，匣里吴钩。", 
            "豪时弦索歌喉。", 
            "听家乐、相期醉未休。", 
            "喜一天星斗，中元佳节，千林红紫，九日寻游。", 
            "荷盖犹擎，菊英方绽，身在林泉兴自幽。", 
            "徘徊处，称葛巾野服，不羡轻裘。"
        ], 
        "title": "沁园春", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "绿杨影里晓云酣。", 
            "柔绪浴春蚕。", 
            "独怜堤草平如剪，寻芳信、豆蔻初含。", 
            "醉眼微留双晕，粉香才卸单衫。", 
            "碧天如水水拖蓝。", 
            "花气透疏帘。", 
            "涛笺锦字何由寄，弹红泪、小印亲函。", 
            "痴梦浑如燕子，轻身飞到江南。"
        ], 
        "title": "风入松", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "白露方滋，修荻半湾，丹枫一林。", 
            "想伊人长啸，栏干频倚，鲈才破玉，菊已含金。", 
            "秋老生悲，风来偏快，囊括湘流有赋心。", 
            "舒怀抱，借湖山作带，江海为襟。", 
            "提壶不厌相寻。", 
            "松影合、幽居觉更深。", 
            "爱不渝霜雪，岁寒敦好，时闻笙鹤，空谷传音。", 
            "谡谡涛生，亭亭盖偃，气概清贞贯古今。", 
            "听忘倦，任青乎赤也，供我微吟。"
        ], 
        "title": "沁园春", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "新绿无边，结茅欲傍长林住。", 
            "钓船归去。", 
            "家在烟生处。", 
            "不是高人，肯走荒村路。", 
            "深深渚。", 
            "桃花千树。", 
            "檐角零星雨。"
        ], 
        "title": "点绛唇 题画", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "春光到早。红杏花将老。", 
            "屋角辛夷含瓣小。一夜东风放了。", 
            "僻居不惹黄埃。竹溪生满苍苔。", 
            "莫把柴门就掩。邻家醉酒归来。"
        ], 
        "title": "清平乐", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "独向清溪垂钓饵，残芦夹岸萧萧。", 
            "西风吹紧任蓬飘。", 
            "枝摇怜弱骨，花袅怯宫腰。", 
            "不识芦中人在否，每称贫士知交。", 
            "满江残雪覆平桥。", 
            "炊烟通一缕，夜夜宿渔舠。"
        ], 
        "title": "临江仙 秋苇", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "寒风忽起行人路。", 
            "尽卷却、征尘去。", 
            "极浦千帆林外度。", 
            "东邻索饮，归途醉语，不记从来处。", 
            "葵梢欲烂秋容暮。", 
            "酩酊难吟独醒句。", 
            "眼见平江心已许。", 
            "可能当得，鉴湖风味，独钓溪桥雨。"
        ], 
        "title": "青玉案", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "莺舌新调，鸦鬟犹亸，湘裙欲整还拖。", 
            "懒散心情，朝来愁画双蛾。", 
            "绣帘风约摇桦烛，对菱花、倦眼生波。", 
            "尽娇憨，动人些子，元不争多。", 
            "魂消一曲清歌却，似曾相识，争奈伊何影，好难描、空劳石黛三螺。", 
            "灯前小立，红妆换笑还嗔，唤弟称哥。", 
            "暗相怜，纤腰无力，又著蛮靴。"
        ], 
        "title": "高阳台 观女伶", 
        "type": "词", 
        "yun": "歌"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "粉墙如月透疏篁。", 
            "冰簟筠帘风味凉。", 
            "叶底吟蝉清昼长。", 
            "浴鸳鸯。", 
            "惊起荷花隔岸香。"
        ], 
        "title": "忆王孙 夏景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "两意不相猜，赢得双环顾。", 
            "密约倩谁传，鹦鹉能私语。", 
            "频梦到青楼，忘却相逢处。", 
            "红浅破桃花，一枝幽窗雨。"
        ], 
        "title": "生查子 春晴", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "秋山冷，苔石气崚嶒。", 
            "一缕残钟知过树，千岩幽响不离灯。", 
            "人似住山僧。"
        ], 
        "title": "望江南 秋景 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "秋砧远，深夜响孤城。", 
            "冻月一痕分照影，寒风十里细传声。", 
            "楼角数严更。"
        ], 
        "title": "望江南 秋景 其二", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "晓露雕栏湿，轻风弱柳斜。", 
            "朱楼画槛认伊家。", 
            "曾驻七香车。", 
            "翠箔昏筛月，红绡晚护花。", 
            "盈盈玉笋惯涂鸦。", 
            "无绪抱琵琶。"
        ], 
        "title": "巫山一段云 却寄", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "桐影下帘帷。", 
            "山乱斜晖。", 
            "远峰螺黛欲含眉。", 
            "残柳无情丝当絮，争奈风吹。", 
            "孤雁荻花湄。", 
            "病也堪悲。", 
            "水侵菡萏怨深谁。", 
            "绿水人家鱼篆浅，燕子飞归。"
        ], 
        "title": "浪淘沙 秋景", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "疏柳催黄，岩桂香流晴昼。", 
            "晚禾酣、稻畦如绣。", 
            "浮萍吹断涟漪皱。", 
            "雪藕花残，秋架垂红豆。", 
            "时节重登高，青山依旧。", 
            "去年人、渐成白首。", 
            "问西风直恁殷勤，向东篱深处，剪破黄花口。"
        ], 
        "title": "锦缠道 重阳", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "城南泥水路，蒹葭满、白露晓苍苍。", 
            "想茅屋数间，中央宛在，青蓑箬笠，何处鸣榔。", 
            "渔歌发、斜风杨柳岸，细雨薜萝墙。", 
            "鹭立晚汀，点开波面，鸦翻乱叶，界破残阳。", 
            "伊人高卧处，有茶铛丹灶，布被绳床。", 
            "遥指软红十丈，应笑人忙。", 
            "似烟波钓叟，浮家泛宅，鱼虾结伴，云水为乡。", 
            "谁道桃花片片，误却刘郎。"
        ], 
        "title": "风流子 题刘岱儒葭水山房", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "斜阳欲下。", 
            "学西流弱水，如电倾泻。", 
            "未免多情，弄影苍然，回光更恋亭榭。", 
            "明霞几缕霜天赤，掩映作、江山图画。", 
            "最撩人、乌桕丹枫，常是借他声价。", 
            "依约黄昏近矣，齐飞并孤鹜，秋色潇洒。", 
            "莫向楼头，赚得愁人，一地迷离生怕。", 
            "平芜衰草凄凉处，有多少、暮云归马。", 
            "倩开元、小李将军，海岸断红描写。"
        ], 
        "title": "疏影 咏落照遥和钱舍人", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "春前数点。", 
            "向水边林下，孤影凌乱。", 
            "圆磬开时，一抹檀心，明霞晕去还浅。", 
            "分他崖蜜余甘后，怕金粟、如来窥见。", 
            "映短篱、初月微昏，迢递暗香门掩。", 
            "蜂冻寒声细细，偶来觅蕊处，飞入难辨。", 
            "莫是仙人，泪滴铜盘，幻作此花生面。", 
            "谁家少妇年年织，织不到、乳莺娇茜。", 
            "趁夜灯、移近樽前，验取珀光浓淡。"
        ], 
        "title": "疏影 黄梅遥和武曾", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "丝萦别浦。", 
            "似嫩荷出水，青青如许。", 
            "弱蒂牵风，乍密还疏，不碍蜻蜓来路。", 
            "何人种向西窗外，添几点、黄昏微雨。", 
            "若遣伴、翠盖红衣，玉井更无寻处。", 
            "谁把嘉名锡汝。", 
            "傍荭塘蓼岸，歌罢金缕。", 
            "浅碧初匀，手弄柔波，淡沲难成珠露。", 
            "深秋怕作阑珊别，共三十六陂凄楚。", 
            "且逐他、荇叶田田，一曲风潭清暑。"
        ], 
        "title": "疏影 咏金丝荷叶", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "渭上西风，渔床晚照，铁网千丝初举。", 
            "翡翠迷离光映水，一片苔痕凄楚。", 
            "咸阳遗制，花天月地楼台，蜂黄蝶粉重重护。", 
            "细字虫鱼绣断，依稀金缕。", 
            "未央抛掷何年，昆吾村外，湿磷入夜偷聚。", 
            "惯点缀、鲛宫眉妩，问飞燕、菱花曾贮。", 
            "思伴侣、铜驼陌上，黄昏听尽潇潇雨。", 
            "算流落人间，玉箱也出茂陵去。"
        ], 
        "title": "八宝妆 咏未央宫铜奁", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "数间茅屋。", 
            "荒原悄、纡回樵径幽独。", 
            "半竿斜照乱鸦啼，早陇头归牧。", 
            "点几树、丹枫似簇。", 
            "空林堕叶声声续。", 
            "喜野老忘机，共领略、清泉白石，闲伴麋鹿。", 
            "入画范缓倪迂，柴门双掩，静对千尺飞瀑。", 
            "绳床高卧听秋风，问何荣何辱。", 
            "漫料理牛衣◆◆。", 
            "凝寒未到深溪谷。", 
            "倩浊醪、消长夜，醉里生涯，悠然良足。"
        ], 
        "title": "霜叶飞 村居", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "皓魄初圆，罡风犹劲，剪破彤云万里。", 
            "桂影扶疏，嫦娥清冷，白玉楼头似水。", 
            "银花作阵，火树迷空，照见离离珠蕊。", 
            "想蜀天积雪，峨嵋崖下，佛灯如此。", 
            "何须问、双凤云间，六鳌海上，箫鼓声中燕喜。", 
            "竹叶横窗，松阴满径，有个幽人在里。", 
            "白眼谁同，青樽易歇，赤脚层冰游戏。", 
            "应难寻、千树梅花，长笛一声而已。"
        ], 
        "title": "苏武慢 元宵雪后作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "窈窕纹纱，参差曲槛，无计消他长夏。", 
            "金钲匿影，石燕穿云，缥缈灵旗来也。", 
            "隐隐轻雷度时，不惜真珠，抛残盈把。", 
            "似湘妃游泳，玉徽零乱，冰弦弹罢。", 
            "又疑是、破阵钱塘，青天飞去，雪霰一时交下。", 
            "介山昨夜，风雨黄昏，霹雳车凭谁借。", 
            "怊怅方塘，碧筒出水初圆，怎禁狼藉。", 
            "助新凉、午梦绳床，彷佛声飘鸳瓦。"
        ], 
        "title": "惜余春慢 雨雹", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "梧影初回，槐角风凉，引入华胥。", 
            "见蝴蝶园中，翩翩晒粉，邯郸道上，衮衮骑驴。", 
            "蕉鹿慵看，樱桃空啖，拟上蚍蜉王者书。", 
            "南柯郡、有同昌嘉礼，觅醉何如。", 
            "排空驭气归欤。", 
            "更袅袅、巫云送我车。", 
            "问风雨连宵，西施曾葬，凤凰再降，萧史焉居。", 
            "黍米山川，蘧庐将相，一瞬悲欢付子虚。", 
            "醒来后，对豆棚茗碗，半晌踌躇。"
        ], 
        "title": "沁园春 长夏少事，抚枕辄睡，梦境荒忽，不一而足，因集古人梦事成篇", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "席帽单衫，击缶呜呜，岂不快哉。", 
            "况玉树声销，低迷禾黍，梁园客散，清浅蓬莱。", 
            "荡子辞家，羁人远戍，耐可逢场作戏来。", 
            "掀髯笑、谓浮云富贵，曲蘖都埋。", 
            "纵横四座嘲诙。", 
            "叹历落、嵚崎是辨才。", 
            "想黄鹤楼边，旌旗半卷，青油幕下，樽俎常陪。", 
            "江水空流，师儿安在，六代兴亡无限哀。", 
            "君休矣，且扶同今古，共此衔杯。"
        ], 
        "title": "沁园春 赠柳敬亭", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "检点形骸，牙齿空存，凋零可哀。", 
            "似潮啮危岩，谽谺欲堕，虫雕败叶，次第成灰。", 
            "活玉巢边，大郎游戏，狗窦从君出入来。", 
            "昌黎曰、倘岁常落一，两纪奚猜。", 
            "只愁三五为侪，拼一夜、霜风散早梅。", 
            "彼伏生床上，传经诘曲，张君柱下，觅乳徘徊。", 
            "语怕成讹，食还喜软，遮莫廉颇善饭哉。", 
            "柔能久、但吾生舌在，暂此衔杯。"
        ], 
        "title": "沁园春 病齿戏作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "所谓伊人，一水盈盈，欲往从焉。", 
            "见雁影萧条，烟波上下，渔歌欸乃，笭箵便娟。", 
            "雨笠烟蓑，瘿瓢竹杖，衰柳残荷望渺然。", 
            "橹声断、恰门横短港，巷面青山。", 
            "一觞一咏流连。", 
            "殊不似、扁舟雪夜还。", 
            "况高议云生，尊同北海，胜流狎集，客比西园。", 
            "鸿爪遭逢，萍踪聚散，绝胜他人交十年。", 
            "拼沉醉、问中秋好月，可照湖干。"
        ], 
        "title": "沁园春 泛舟明湖，访仲愚留饮即事，有李道思、刘伯叙继至", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "袅袅亭亭，何处折来，芙蓉一枝。", 
            "是青溪女士，写生妙手，花光粉腻，游戏为之。", 
            "纵使无情，也应有恨，月白风轻欲堕时。", 
            "堪怜处、傍沙汀芦岸，掩冉丰姿。", 
            "多愁多病蛾眉。", 
            "便画出、伤心寄阿谁。", 
            "忆红楼倦绣，轻拈小笔，乌丝罢咏，淡抹唇脂。", 
            "更费雌黄，枝头点染，添个翩翩蝴蝶儿。", 
            "吹能起、笑拂蝇成误，老眼迷离。"
        ], 
        "title": "沁园春 题美人画芙蓉", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "不见澄庵，六年于兹，思如之何。", 
            "忆大明湖畔，论心握手，之莱海上，痛饮高歌。", 
            "以子襟怀，消人鄙吝，叔度汪汪千顷波。", 
            "分袂后、想生平意气，暗里蹉跎。", 
            "惊闻二竖相苛。", 
            "早伏枕、山中岁月多。", 
            "幸清漳第近，时过小阮，人来不夜，问讯无他。", 
            "拼事医王，未驱穷鬼，且负青青六尺蓑。", 
            "长安市，怅故人疏放，老子婆娑。"
        ], 
        "title": "沁园春 读子厚新词却寄三首 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "凭藉飞鸿，贻我一编，花间草堂。", 
            "喜风流旖旎，小山珠玉，惊心动魄，西蜀南唐。", 
            "更爱长篇，嵚崎历落，辛陆遥遥一瓣香。", 
            "吟哦久，妒金荃佳句，遂满奚囊。", 
            "休论小弟行藏。", 
            "叹笔砚、年来已尽荒。", 
            "纵劳他精卫，难填闷海，倾来米汁，莫润愁肠。", 
            "鸟亦伤心，花能溅泪，独对东风舞一场。", 
            "如何是、羡扁舟渔父，芦荻苍苍。"
        ], 
        "title": "沁园春 读子厚新词却寄三首 其二", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "读罢新词，击碎唾壶，悄然以悲。", 
            "任邯郸枕上，重裀列鼎，大槐宫里，貂锦蛾眉。", 
            "未了功名，难消磊块，不向空门何处归。", 
            "又底事、问安期高誓，乞取刀圭。", 
            "茫茫大造谁知。", 
            "况世上、原无真是非。", 
            "彼南华齐物，呼牛呼马，灵均呵壁，将信将疑。", 
            "我赋三章，为君七发，得愈头风或有之。", 
            "掀髯笑、望西山一带，暮雨迷离。"
        ], 
        "title": "沁园春 读子厚新词却寄三首 其三", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "闽海畸人，凌轹词坛，飞扬若斯。", 
            "况烟云落纸，南宫北苑，锟铻切玉，周鼎商彝。", 
            "大翮山头，鸿都门下，一艺分来自可师。", 
            "延秋路、对西风黄叶，欹帽吟诗。", 
            "沧浪遗派攸归。", 
            "除高柄、林鸿更有谁。", 
            "喜霜浓月白，共君一醉，短衣孤剑，此去安之。", 
            "三尺残阳，两行枯柳，衰草平芜有所思。", 
            "今行矣，想旧庐无恙，松菊依稀。"
        ], 
        "title": "沁园春 送蓝公漪还闽", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "表圣之徒，富贵浮云，能齐死生。", 
            "忆早年任侠，千夫辟易，中年策杖，五岳纵横。", 
            "紫塞黄榆，短衣孤剑，郁郁胸蟠百万兵。", 
            "今老矣、向荒山寄迹，汐社藏形。", 
            "牛眠好卜佳城。", 
            "便撒手、悬崖自在行。", 
            "彼麒麟赑屃，谁当不朽，烟霞没灭，我本无营。", 
            "大海潮青，岚峰月白，乐此安知后世名。", 
            "君无语，持黄金凿落，饮若长鲸。"
        ], 
        "title": "沁园春 日照李伯开作生圹成自题云“竹帛谁千古，烟霞我一丘”，余喜其能达生也，词以赠之", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "日月跳丸，虎头健儿，鸡皮老翁。", 
            "笑求仙问药，都无凭据，灵椿朝菌，一样成空。", 
            "羊角扶摇，枋榆栖止，总在茫茫噫气中。", 
            "何处问、有南柯太守，马鬣高封。", 
            "达人游戏神通。", 
            "便塳象、祁连蚁垤同。", 
            "甚珠襦玉匣，牛羊废垄，金凫银雁，禾黍秋风。", 
            "天地蘧庐，乾坤窀穸，千载王孙道未穷。", 
            "今古恨，是白杨衰草，掩尽英雄。"
        ], 
        "title": "沁园春 再赠李君聊广其意", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "散圣安禅，乌衣白袷，淡宕风流如许。", 
            "酒旗戏鼓人间世，博得萧然驴背，须眉尘土。", 
            "凌轹词坛三十载，写六代兴亡无数。", 
            "翻墨沈、历落嵚崎，看海奔鲸怒。", 
            "谁拂生绡作照，维摩清冷，坐对散花天女。", 
            "三叠霓裳，一声河满，曲项琵琶金缕。", 
            "问英雄红粉，可到相逢断肠处。", 
            "想歌阑、深卮微劝，银甲春寒，水沉香慢炷。"
        ], 
        "title": "八归 题其年填词图", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "咄汝青衫叟。", 
            "阅浮生、繁华萧索，白衣苍狗。", 
            "六代风流归扺掌，舌下涛飞山走。", 
            "似易水、歌声听久。", 
            "试问于今真姓字，但回头笑指芜城柳。", 
            "休暂住，谭天口。", 
            "当年处仲东来后。", 
            "断江流、楼船铁锁，落星如斗。", 
            "七十九年尘土梦，才向青门沽酒。", 
            "更谁是、嘉荣旧友。", 
            "天宝琵琶宫监在，诉江潭憔悴人知否。", 
            "今昔恨，一搔首。"
        ], 
        "title": "贺新凉 再赠柳敬亭", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "潦倒坛松醉。", 
            "是何人、单衣白袷，维朱与李。", 
            "十日芦沟桥下别，上巳清明之际。", 
            "看匹马、萧然高寄。", 
            "几度见诗诗总好，咏蛮花犵鸟无前辈。", 
            "石鼎倡，谁侯喜。", 
            "杜鹃声里人憔悴。", 
            "问何如、东方索米，千金裘敝。", 
            "身世顿成风六鹢，不仅文章而巳。", 
            "惭鹿鹿、遂同余子。", 
            "梦里故人频握手，送离愁几捺潇湘水。", 
            "可想见，吾怀矣。"
        ], 
        "title": "贺新凉 寄李武曾用朱锡鬯韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "练霄戛戛响天风。", 
            "卷苍岩、千树茏葱。", 
            "不见抚弦人，孤云暗逐蜚鸿。", 
            "春腮忆、小白长红。", 
            "斜阳淡、曾照翩翾步屧，篆玉香栊。", 
            "剩山肩拥黛，学得翠颦浓。", 
            "愁中。", 
            "游尘渺回首，依约是、幻影槐宫。", 
            "无奈此登临，破屐踏遍烟茸。", 
            "赋山阿、楚些能工。", 
            "难消醉，翻羡吴王老去，宴乐芳钟。", 
            "怕连宵梦，雨花落、又春慵。"
        ], 
        "title": "高山流水 琴台漫兴用梦窗韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "鹃魄长愁。", 
            "几惊涛溯夕，梦雨飘秋。", 
            "旧香囊麝散，蜕迹盌鱼留。", 
            "三山依约有青邱。", 
            "但丛干环花宫翠浮。", 
            "江南好，似月下、佩环归又。", 
            "回首。", 
            "真负负。", 
            "山枕药炉，合教郎消受。", 
            "寄臆微波，导踪灵峤，终算玉人情厚。", 
            "痴念重泉卜他生，寸丝难断冰心藕。", 
            "霜宵寒、步楸阴，袜凤知否。"
        ], 
        "title": "换巢鸾凤 题叶拜庚三生幻迹图", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "铿杖花中暂一停。", 
            "向无生处寄劳生。", 
            "云随客路衣犹润，月入僧寮户不扃。", 
            "鱼呗寂，凤团清。", 
            "山楼一榻面湖横。", 
            "不知换劫今何世，卧听松涛作雨声。"
        ], 
        "title": "鹧鸪天 夜宿玄墓山圣恩寺", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "野笳急，千山叠雪暮寒多。", 
            "甚衰红飘尽，霜风竞猎庭柯。", 
            "鸦点千群舞斜日，雁行三两点清波。", 
            "锦屏曲，兽炭貂裘，犹道春和。", 
            "无那。", 
            "且拚借，一枕浓酲，梦里婆娑。", 
            "奈此芳尊，可堪几日颜酡。", 
            "肯效梁园老词客，却寻江上冷渔蓑。", 
            "明朝便、风风雨雨，一任由他。"
        ], 
        "title": "雪梅香", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "黯吟秋。", 
            "浮沈身世渺如鸥。", 
            "嫩菊争妍，冷枫狂醉，了无愁。", 
            "迎眸。", 
            "指江邮。", 
            "迢迢白鹭水中洲。", 
            "当年此地漂泊，画船箫鼓听歌头。", 
            "燕子何处，白云孤往，海桑百感悠悠。", 
            "又横空蜃气，波谲云诡，无地埋忧。", 
            "花槛对月觞流。", 
            "贤主爱客，乐趣话林邱。", 
            "羞空腹、曲迟和柳，字怕题刘。", 
            "更寻求。", 
            "翠柏涧底停驺。", 
            "别馆小筑瓜牛。", 
            "背松写影，倚竹谈诗，浑欲一引千瓯。", 
            "漫道还乡好，西风扇底，障面尘浮。", 
            "试听梅花玉笛，访江城、不是古时楼。", 
            "况当澒洞连天，瘴霾蔽野，烟锁齐州九。", 
            "算眼前、朝士谁耆旧。", 
            "钟鼎事、合且稽留。", 
            "便小山、桂树深幽。", 
            "问相招、肯到使君不。", 
            "向烟波里，只应让我，独理纶钩。"
        ], 
        "title": "戚氏 和樊山韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "嫩寒沁，帘喧燕子，棹阻桃叶。", 
            "浓碧黏天半活。", 
            "斜阳到槛渐灭。", 
            "早禁惯、凄凉秋被叠。", 
            "水沈烬、心缕长结。", 
            "甚载酒寻春又婪尾，芳尊竟空撇。", 
            "悲切。", 
            "醉眠梦也无辍。", 
            "傍翠柳朝骢，鸣珂路、宛转笳吹咽。", 
            "伤断袂前尘，花下轻别。", 
            "凤钗易折。", 
            "临镜铜、还忆西楼园月。", 
            "红蚁分疆馀千垤。", 
            "槐阴战鼓酣未竭。", 
            "更微雨、残梨霏似雪。", 
            "镇长对、绿苑沈沈，蕙讯寂、雕栊倚遍低徊绝。"
        ], 
        "title": "浪淘沙慢 和古微韵", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "镫掩画楼深。", 
            "秋意沈沈。", 
            "雨声和笛夜鸣琴。", 
            "却盼庭花开更好，满地黄金。", 
            "抛卷且閒吟。", 
            "念远难任。", 
            "寒多无梦到重衾。", 
            "不道回家还似客，长自思寻。"
        ], 
        "title": "浪淘沙 壬子九月暂归武昌，赋寄内子上海", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "游宴地。", 
            "十年短梦愁记。", 
            "荒岩片石掩幽扃，乱云四起。", 
            "只今乾道几人知，茫茫沈恨天际。", 
            "看山厌筇倦倚。", 
            "玉骢柳底谁系。", 
            "春城一角戍旗空，但馀废垒。", 
            "似闻朝士半贞元，欢情东付流水。", 
            "遁栖老我海上市。", 
            "抚危阑、何处乡里。", 
            "顾影却羞人世。", 
            "剩长歌当哭，穷途悽对。", 
            "空吊残灰溪藤里。"
        ], 
        "title": "西河 十年前曾赋此调题徐积馀定林访碑图，今重见海上，积馀以图失补写索书前词，再赓此解", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "韵停钟虡，丝管纷喧逐。", 
            "檀槽尚留奇宝，乐府徵唐录。", 
            "甘露宫尘缥缈，玉李凋何速。", 
            "千秋完璞，兴亡阅尽，来与才人共栖宿。", 
            "延津双剑妙合，压倒东塘曲。", 
            "何用绕殿雷鸣，自拨冰蚕绿。", 
            "赢得标名阁榜，长伴书连屋。", 
            "参差弦轴。", 
            "然藜人至，认否当年旧天禄。"
        ], 
        "title": "六幺令 刘葱石得唐内库大小忽雷，因名其阁绘枕雷图，索题", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "浪游别久方蓬，酒边小坐浑疑梦。", 
            "河山举目，苍茫今古，紫金杯重。", 
            "秋气多悲，老怀都懒，无聊吟弄。", 
            "最难忘胜赏，凫潭社散，空萧寺、槐龙动。", 
            "林下追陪还共。", 
            "乱云飞、碧天微空。", 
            "昆崙睡里，丁歌申舞，莺花千种。", 
            "棋局声喧，客窗烛短，埋忧无冢。", 
            "又西风竞沸，红尘十丈，似潮头涌。"
        ], 
        "title": "水龙吟 乙卯七月重至京师和裴韵珊", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "鬓影衣香飘尽，暗送春多少。", 
            "背人山渌，湖光弄残照。", 
            "还又烟雨迷濛，段桥舞遍，杨丝乱、红谁扫。", 
            "故人老。", 
            "悽念南屏归晚，呼镫醉清醥。", 
            "画中依约簪花、旧吟帽。", 
            "莫更惊换西风，玉阑无处闲凭，梦缘都了。"
        ], 
        "title": "解蹀躞 题钱仲宣西湖访旧图", 
        "type": "词", 
        "yun": null
    }, 
    {
        "author": "张仲炘", 
        "era": "清", 
        "subtype": null, 
        "text": [
            "风露中庭饱一生。", 
            "九秋霜气忽高横。", 
            "犹为病鹤氋氃舞，绝似哀猿断续声。", 
            "奁启镜，柱移筝。", 
            "徐娘老去尚倾城。", 
            "凄清旧曲从头理，喔喔邻鸡又五更。"
        ], 
        "title": "鹧鸪天 络纬", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "露浥烟融。", 
            "是玉盘迸泪，染出春工。", 
            "亭亭佩环无语，太液西东。", 
            "阅尽苍凉天水，殢人想、颦绿羞红。", 
            "王孙旧身世，乱剪冰绡，弹满鲛宫。", 
            "白头簪未许，甚遗芳卷里，倾国偏逢。", 
            "翠销陈浅，微步难认仙蓬。", 
            "夜夜思君北渚，伴月明、还绕湘丛。", 
            "江南断肠后，梦落空洲，一笛蘋风。"
        ], 
        "title": "国香慢·赵子固水仙长卷，曹君直藏", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "载香游缆，傍云廊重舣，幽单春客。", 
            "一匊招提花外水，谁共閒鸥分席。", 
            "塔影书空，溪流饶舌，旧赏都陈迹。", 
            "点霞波镜，醉颜犹认枫色。", 
            "还记飞盖西园，秋坰小队，岸风前吟帻。", 
            "下界钟声催世换，尘梦何曾留得。", 
            "故苑惊灰，诸天凄梵，付与残僧识。", 
            "雪香桥堍，乱樱红送帆隙。"
        ], 
        "title": "念奴娇·春晚泛舟枫桥寒山寺。寺为某中丞重建。古微丈为言辛亥八月宴集于此，归舟谱此词，盖不胜黍离之悲也", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "明月空床堆半绣。", 
            "红锦交枝，泪染春冰透。", 
            "愁到天翻天亦瘦。", 
            "梦回著枕黄昏候。", 
            "故纸馨香犹在手。", 
            "何事鸳盟，一霎分新旧。", 
            "但使相逢如此酒。", 
            "烧船破栈牢相守。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "水盼兰情𢬵诀绝。", 
            "不道柔肠，抵死还成结。", 
            "暗雨帷镫香篆灭。", 
            "去年正是愁时节。", 
            "皎洁愿为明镜月。", 
            "待得圆期，已早菱花阙。", 
            "费尽锦书千万叠。", 
            "相思更与何人说。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "倚云栽，琼蕤坠粉，明霞艳成绮。", 
            "锦娇天醉。", 
            "偏煖霭辉迟，嫣破凝睇。", 
            "炫空浴日交珠佩，倾城人第几。", 
            "正隔箔、恼春如火，香台沈梦里。", 
            "玉娥为谁斗新妆，狂蜂眼，错认胡天胡帝。", 
            "窗外见，浑不似、旧红千子。", 
            "轻阴乞、紫丝步障，颠倒任、东风桃并李。", 
            "但祗恐、韶光归海，蛮愁萦绛蕊。"
        ], 
        "title": "花犯·六三园赋樱花", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "倚軨天似醉，问何地，著羁才。", 
            "堪乱雪荒壕，春鹃泪点，残梦楼台。", 
            "低徊。", 
            "笛中怨语，有梅花、休傍故园开。", 
            "燕外寒欺酒力，莺边煖阁吟怀。", 
            "惊猜。", 
            "鬓缕霜埃。", 
            "杯暗引，剑空埋。", 
            "甚萧瑟兰成，江关投老，一赋谁哀。", 
            "秦淮。", 
            "旧时月色，带栖乌、还过女墙来。", 
            "莫向危帆北睇，山青如发无涯。"
        ], 
        "title": "木兰花慢·尧化门车中赋", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "素弦尘挂壁，又弹指，作离声。", 
            "叹海燕春来，江南代北，两地逢迎。", 
            "兴亡事，天不管，便铜人、无泪也堪倾。", 
            "黯黯衰兰古道，离离芳草长汀。", 
            "神京。", 
            "回首暮云平。", 
            "慷慨重行行。", 
            "问结客幽并，高生鞍马，可抵浮名。", 
            "阳关句，休更唱，只吴山、西笑眼还青。", 
            "竹叶于人落寞，杨花似我飘零。"
        ], 
        "title": "木兰花慢·春来又将北游，赋别海上二三知友", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "年来消尽文园渴，燕馆清都。", 
            "伏枕香炉。", 
            "一卧沧波似五湖。", 
            "江南行尽知何处，天远平芜。", 
            "暮雨镫初。", 
            "面面屏山画鹧鸪。"
        ], 
        "title": "采桑子·病榻梦后作", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "旧家池馆栽无地，一角墙东。", 
            "画出霜容。", 
            "澹到秋心不许红。", 
            "夕阳著意相怜藉，媚尽西风。", 
            "蝶梦烟空。", 
            "明日登楼送塞鸿。"
        ], 
        "title": "采桑子·史馆秋蓼", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "高台百尺凌歊起。轻命危阑倚。", 
            "不辞日日望长安。多少龙楼凤阙五云端。", 
            "乌头马角君休问。天与安排定。", 
            "拟将身世付渔竿。已是北湖南埭水漫漫。"
        ], 
        "title": "虞美人", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "世乱复何依。", 
            "一枕清泉昼掩扉。", 
            "南去北来头总白。", 
            "堪悲。", 
            "祗有空王少是非。", 
            "薄雨不成霏。", 
            "独自携壶上翠微。", 
            "指点十三陵下路，萦回。", 
            "白道轻松挂落晖。"
        ], 
        "title": "南乡子", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "古帘阴。", 
            "飐船唇碎雨，华烛吐红簪。", 
            "扶月钩阑，低花竹桁，欢梦如醉消沈。", 
            "漫惆怅、城东步屧，听唤客、园柳变鸣禽。", 
            "故榭烟芜，曲坊莺老，那处重临。", 
            "回首凭春池畹，念芳时俊侣，寂寞关心。", 
            "波载花娇，岩皴玉瘦，苔屐翻阻幽寻。", 
            "甚时更、兰襟泛雪，溯溪才、妍唱换兼金。", 
            "怕约轻鸥未来，蝶径香深。"
        ], 
        "title": "一萼红·和古微丈花步里联吟纪游之作，仍依姜韵", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "梅市雪落，风光遍京洛。", 
            "还念旧狂，倚玉芳樽，眠香朱阁。", 
            "閒却调筝柔素手，凤帏畔、嫩红谁握。", 
            "叹春来、倦旅花时，天涯飘泊。", 
            "秦箫乐。", 
            "欢似昨。", 
            "楚枕约。", 
            "梦偏各。", 
            "向艳景嬉游，病恹恹也，恨锁两眉愁萼。", 
            "前日因谁暂抛了，今夕等閒又思著。", 
            "待说与教知，怕笼鹦轻觉。"
        ], 
        "title": "帝台春·春日薄游，酒边感遇，赋示霜厓", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "一别春明又八年。", 
            "归来商略买山钱。", 
            "石田茅舍阿谁边。", 
            "红杏花时辞汉苑，绿杨雨里上淮船。", 
            "雨迎花送故依然。"
        ], 
        "title": "浣溪沙·吴唐英红杏花时句，余最爱之。别京都八年矣，枨触旧游，寄慨于言", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "梨霙粉未匀，桃靥红初破。", 
            "清明寒食后，添新火。", 
            "屏风鸟度，四面山重裹。", 
            "独自凝香坐，坐久浑忘，嗒然一枕高卧。", 
            "沈思年少，买醉胡姬左。", 
            "而今双鬓改，愁深锁。", 
            "尊前一笑，坠梦风箫过。", 
            "恁时教叫我。", 
            "说甚无情，有情还念人呵。"
        ], 
        "title": "满路花·春感，和清真", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "娃乡人去苔空绿，功德庄严。", 
            "翠墨循环。", 
            "知是南朝第几泉。", 
            "小桃风绰双屏冷，杉渎桥边。", 
            "曾照朱颜。", 
            "一别金阊十五年。"
        ], 
        "title": "采桑子·为顾起潜题宋宝庆复泉井栏。余旧居吴郡杉渎桥，有咸淳亨井栏，曾见之于金石著录。故末章及之。丽娃乡亦井栏中语", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "遗构临江是。", 
            "带沧波、脂痕碧沁，露桃红地。", 
            "细雨黄昏飘断绠，滴尽冰蜍清泚。", 
            "剔苍藓、南朝零字。", 
            "一片高梧银瓶冻，问龙鸾、沈恨今何世。", 
            "秋镜老，素澜起。", 
            "一泓谁浸愁滋味。", 
            "遣鬘天、珠幡密护，织绡泉底。", 
            "凝白雕阑沈香换，那问鸳鸯锦砌。", 
            "算常帮、游春镫市。", 
            "冷濯尘缁凌波影，照娉婷、翻怕花容悴。", 
            "残月唱，付沟水。"
        ], 
        "title": "金缕曲·题旧拓咸淳亨井栏。井在吴郡杉渎桥", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "壁间髯翠滴，花浪起，皱鳞生。", 
            "看雾盎盘虬，月尊酬鹤，惨澹经营。", 
            "龙孙古来神物，问九朝、几见泰阶平。", 
            "玉立苍然不改，岁寒与汝同盟。", 
            "荒荆。", 
            "三径似渊明。", 
            "风露冷中庭。", 
            "要著意栽培，筠霜苦节，菊水颓龄。", 
            "凌霄锦官城外，把蓬莱、移在素云屏。", 
            "莫笑燕榆晚叶，须知江桂冬荣。"
        ], 
        "title": "木兰花慢·为友人题盆柏图", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "翠鸾篦，钿雀扇。", 
            "巧笑星前谁见。", 
            "檀注薄，桂膏浓。", 
            "镫花不断红。", 
            "意先投，肠已断。", 
            "写得山盟一半。", 
            "楼上月，五更钟。", 
            "行云似梦空。"
        ], 
        "title": "更漏子", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "才说归期未是期。", 
            "车轮生四角，又天涯。", 
            "春风青鬓染成丝。", 
            "长安道，谁榜北山移。", 
            "人共鸟争飞。", 
            "树头红日影，赫如旗。", 
            "问君何事独栖栖。", 
            "江湖手，输与白鸥知。"
        ], 
        "title": "小重山令", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "冷雨凄其，悲风萧条，几日酿成奇灾。", 
            "君忽赋杏殇，事难逆审。", 
            "应是昙花一现，可再世、羊环来重证。", 
            "化机幽眇，无非气运，试凭天问。", 
            "自省。", 
            "六旬近。", 
            "也蝉蜕轻抛，鸠巢拙捐。", 
            "频枨触、老怀曩时余恨。", 
            "今日为君伤逝，傃黄歇、江天泪还抆。", 
            "无可奈、强致温词，千万破愁无闷。"
        ], 
        "title": "无闷 眷西近有东野之戚，词以慰之", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "雁声断续，残更后、一檠相对枯坐。", 
            "思量往事，凄凄切切，又听叶堕。", 
            "虫喧风大，只播弄愁人一个。", 
            "聊倒樽、遣怀自酌，引梦孤衾卧。", 
            "梦逐浣花去，去去来来，被人惊破。", 
            "相思何益，问相思、可能销么。", 
            "想到团圞，最辛酸如何是可。", 
            "向双飞蛱蝶，说他生因果。"
        ], 
        "title": "凄凉犯 秋夜纪梦", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "九峰醉月，万景呼云，记曾共留鸿爪。", 
            "一旦分襟，念旧雨、时间嘉耗。", 
            "信是飞黄，腾骧远去，才华绝妙。", 
            "看蕉弹霜肃，衮补风清，功名事、让年少。", 
            "何期变起仓唐，道莼鲈乡味，尽堪终老。", 
            "摆脱朝簪，不屑共、虱群争饱。", 
            "还载笔、来游锦里。", 
            "评竹撩花恣吟啸。", 
            "无奈离多，横吹又起，促乘风归棹。"
        ], 
        "title": "梦横塘 别尧生", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "几日沉阴，疏林残叶寒成阵。", 
            "蝉鸣鸦点不胜秋，秋色和烟暝。", 
            "片片斜斜整整。", 
            "借西下、颓阳绘影。", 
            "风摇不定，渐起商声，凭阑试听。", 
            "凋尽苍颜，江南旧梦今初醒。", 
            "小园寂历饱新霜，又蓼疏葵冷。", 
            "衬出十分幽景。", 
            "好料量、擅炉荈鼎。", 
            "更携笔砚，小坐林间，著书养性。"
        ], 
        "title": "烛影摇红 黄叶和赵尧生", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "月明如水，漾满地花魂，熿斜清妙。", 
            "知入幻浮踪，乍窥人、欲嗔还笑。", 
            "几番惆怅，似画里、相看尤好。", 
            "清悄。", 
            "任丁丁、莲漏催晓。", 
            "依稀醉红不远，上阑干、芳心自抱。", 
            "犬吠邻家，惊乱尘缘草草。", 
            "彳亍屧廊，娉娉袅袅。", 
            "茅亭宿了。", 
            "蓦一觉。", 
            "梦随色相俱杳。"
        ], 
        "title": "石湖仙 腋花影", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "未到小寒，暗催芳信，又经几许昏晓。", 
            "料得南枝，应先开早。", 
            "穿竹傍篱未找。", 
            "隔林翠羽，似梦里、一声声报。", 
            "且过野桥探看，逋仙同我孤悄。", 
            "追思去年花好。", 
            "怎今年、者般花少。", 
            "不见玉人信息，共谁索笑。", 
            "莫怪旧盟易杳。", 
            "只怪得破馨风力小。", 
            "不为花劳，花迟人老。"
        ], 
        "title": "天香 初冬寻梅和胡玉津", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "汉月晕黄，沅云吹白，花与仙子同姣。", 
            "环佩珊珊，顾影嫣然含笑。", 
            "证前身、曾住蕊宫，又何事、人间轻到。", 
            "谁料。", 
            "是谪完香债，业缘未了。", 
            "不怨美人迟暮，怨迭石搏沙，托根撩草。", 
            "梅后兰前，留得芳魂袅袅。", 
            "有许多、绿意红情，都化作、冰心雪貌。", 
            "庯峭。", 
            "怕袜尘飘尽，春华又闹。"
        ], 
        "title": "月华清 水仙", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "甚茅檐竹坞，磐口孤芳，树树酣晴雪。", 
            "翻疑是藐姑射仙人，道妆殊别。", 
            "弄寒愁绝。", 
            "剩檀心、半点犹热。", 
            "间经历、破腊几风信，玉吹律时节。", 
            "年例。", 
            "风光先占。", 
            "知隔墙冻艳，早传消息。", 
            "带些些秋怨，又带得，些些酴醾春色。", 
            "垂垂白发。", 
            "惯句引、探奇吟客。", 
            "偏梦里相逢，索句伫残黄月。"
        ], 
        "title": "眉妩 腊梅", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "裂竹声中，又逢汉腊，喧传寤祭。", 
            "桦烛两行，椒浆一斝，浅醉神应善。", 
            "凭虚驰骤，云车风马，说上九天言事。", 
            "奏迎送，短长弦曲，余音绕梁飞起。", 
            "此风溯自，黄羊托始，俗尚沿今犹尔。", 
            "荔捻粉团，脯融豆乳，表敬随人意。", 
            "吉蠲致祷，也都不是，浪学王孙私媚。", 
            "但只愿，乞来利市，普分余惠。"
        ], 
        "title": "永遇乐 饯灶", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "壮不如人，算轮囷、肝胆都成孤负。", 
            "今垂耄矣，过去韶光难又。", 
            "迎春饯腊，只听得、青毡依旧。", 
            "但将一缕缕心情，寄与断霞髡柳。", 
            "我同浪仙比瘦。", 
            "甚千山万水，客游已彀。", 
            "幡然归隐，吟守一灯红豆。", 
            "年年诗祭，倘窃取、诗名不朽。", 
            "还是怕、莫遇昌黎，愿能偿否。"
        ], 
        "title": "一枝春 岁除感怀", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "今朝雪霁。", 
            "者篱角墙头，暗香渐泄，天寒未已。", 
            "有千竿修竹，容花自倚。", 
            "无语相看，领略盈盈丰致。", 
            "心独喜。", 
            "喜几日不来，风光如此。", 
            "迢递孤山里。", 
            "念老去林逋，离思难理。", 
            "一枝欲寄。", 
            "经几回攀折，莫逢驿使。", 
            "试倩春风吹，委随到彼。", 
            "梦圆未。", 
            "又被他、翠禽惊起。"
        ], 
        "title": "扫花游 薆园观梅", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "布衾如铁，倩床婆营干。", 
            "清梦自回人自暖。", 
            "笑枕函、香溢夜夜行云，也算在、那个温柔乡畔。", 
            "热中寒不到，转转旋旋，却比熏笼倚尤便。", 
            "酝藉自风流，何异鹣鹣，凭两两、相偎成伴。", 
            "恐到了、千金好春宵，就弃等闲花，爱情中断。"
        ], 
        "title": "洞仙歌 咏汤婆子，和邓华溪", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "飞絮漫天，掩纸阁、坐到宵深。", 
            "狞飙𦾶紧，萧萧竹也难任。", 
            "半晌擦檐搔瓦，与丁东铁马，并作清音。", 
            "寒侵。", 
            "怪玉楼，冻和不禁。", 
            "多少空江征棹，料征人衣碎，煮酒孤斟。", 
            "万玉腾糅，正四垂、阴霰沉沉。", 
            "听取洒篷声脆，定触拨、前端离绪，感慨遥吟。", 
            "吟未已，还理弦、弹付蜀琴。"
        ], 
        "title": "玲珑玉 雷声。用刘芙初韵", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "眉山秀拔，想公灵应与，山同不朽。", 
            "山外梅花梅外雪，正是春催三九。", 
            "重辩瑶情，斜传瑰句，引起台莱祝。", 
            "习成风尚，只今犹在人口。", 
            "翁毕觞咏而还，我来糜介，亦步人尘后。", 
            "玉版笋肥鸡粥美，更以水仙为侑。", 
            "心爇瓣香，图悬笠屐，肸能通否。", 
            "待春强半，还为同叔称寿。"
        ], 
        "title": "大江东去 寿坡词", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "残冻初销，轻阴欲暝，又见蓂开七叶。", 
            "惆怅草堂，当年杜老，犹剩梅边吟魂，曳杖来重访，算行乐、无如今日。", 
            "一般选石安棋，一般倚竹吹笛。", 
            "欲问旧游踪迹。", 
            "奈林鸟池鱼，已都不识。", 
            "十里柳风，几条莎路，惟有清尘犹昔。", 
            "往事不堪忆。", 
            "知此后、韶华易掷。", 
            "俯仰兴怀，沽春浮一大白。"
        ], 
        "title": "探春 丁巳人日集浣花草堂", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "雪里暗香，水边疏影，霏霏化为烟雾。", 
            "灵根抛未尽，料犹在、画檐低处。", 
            "坠红无数。", 
            "怅蜕后游踪，悄然谁顾。", 
            "家何所。", 
            "罗浮缥缈，是伊归路。", 
            "日暮。", 
            "栩栩梦中，尽情丝牵绊，了无头绪。", 
            "相思从此始，向纸帐、如闻凄诉。", 
            "清修自苦。", 
            "信明月前身，面尘难住。", 
            "春无主。", 
            "且邀仙蝶，过墙寻去。"
        ], 
        "title": "翠楼吟 梅魂", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "花市花如堵。", 
            "况花朝、春光当午，又无风雨。", 
            "千万春魂齐唤醒，婉娩昵人欲语。", 
            "问谁与、群芳为主。", 
            "酹醑征歌还起舞，正毋庸。", 
            "金璧酬初。", 
            "只要把、春留住。", 
            "紫骝嘶断城西路。", 
            "正沿堤、杏蕾弄旭，桃鬟浥露。", 
            "茗舍酒帘仍几处，但换了几今古。", 
            "总觉是、繁华非故。", 
            "算百五青阳未暮，趁鞭丝帽影寻诗去。", 
            "搜不尽，奚囊句。"
        ], 
        "title": "乳燕飞 二月十五日游花市", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "南园梦醒，看翩翩凤子，欹斜兰砌。", 
            "应是东皇曾属意，长就轻盈灵卉。", 
            "百和草薰，一痕藓亚，几簇嫩如水。", 
            "金铃护惜，怕被晓莺捎毁。", 
            "薄暝斗罢芳菲，粉腰娇困，扶着暖烟起。", 
            "欲与残春商久住，春也恐难轻许。", 
            "宛约柔情，旖旎倩影，不觉吟风醉。", 
            "是花是蝶，滕王彩笔难绘。"
        ], 
        "title": "壶中天 蛱蝶花", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "棠梨开了，香雪飘池阁。", 
            "白杨向西自舞，飒飒东风恶。", 
            "寒食清明到也，谢豹应觉。", 
            "啼声呜唈。", 
            "苦催春瘦，惹起愁肠周匝。", 
            "如此良辰美景，度若隙驹霎。", 
            "况又时事变迁，种种无从说。", 
            "自去荒郊祭扫，焚纸灰飞蝶。", 
            "望空踯躅。", 
            "凄不定，依约犹留冷松角。"
        ], 
        "title": "六幺令 清明", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "过春分天气，怪奢云乍护，酥雨难霁。", 
            "寒噤花迟，尚曲园昼寂，重门深闭。", 
            "燕子忙无比。", 
            "寻故垒、栖香稳睡。", 
            "睡醒来、梳羽窥帘，帘波滉漾如水。", 
            "斜凭，屡棂吟望，望野色林光，一齐都閟。", 
            "冷逼春衫，唤小童赊酒，饮教微醉。", 
            "一笑陶然起。", 
            "渐树树、橦花冻矣。", 
            "何日暖送新晴，余晖满地。"
        ], 
        "title": "曲游春 春寒", 
        "type": "词", 
        "yun": null
    }, 
    {
        "author": "张蘩", 
        "era": "清", 
        "subtype": null, 
        "text": [
            "重门深处。", 
            "听尽黄梅雨。", 
            "千遍怀人慵不语。", 
            "魂断临岐别路。", 
            "一天离恨分开。", 
            "同携一半归来。", 
            "日暮孤舟江上，夜深灯火楼台。"
        ], 
        "title": "清平乐 忆妹   见《林下词选》、《瑶华集》、《词雅》", 
        "type": "词", 
        "yun": null
    }, 
    {
        "author": "张蘩", 
        "era": "清", 
        "subtype": null, 
        "text": [
            "湘帘不捲雨濛濛。", 
            "镜台封。", 
            "晓妆慵。", 
            "春山休染，一任淡眉峰。", 
            "脉脉离情曾未惯，百里外，有人同。", 
            "盈盈一水隔难通。", 
            "思无穷，忆相逢。", 
            "记得临岐，携手话匆匆。", 
            "欲倩春潮和泪点，流取去，到吴淞。"
        ], 
        "title": "江城子 久雨忆涤庵妹（见《林下词选》）", 
        "type": "词", 
        "yun": null
    }, 
    {
        "author": "张蘩", 
        "era": "清", 
        "subtype": null, 
        "text": [
            "竹影摇窗，瓶花落案，昼景依然。", 
            "奈春困难支，宿酲未解，凤团初熟，兽碳犹燃。", 
            "漫检湘囊，笑拈银管，金屑毵毵素指传。", 
            "湘帘外，袅云烟一缕，缭绕花前。", 
            "阑干徙倚俄延。", 
            "渐粉腕娇凭小婢肩。", 
            "任宝鸭香消，懒添兰麝；", 
            "云鬟斜堕，慵整珠钿。", 
            "半晌懵腾，片时掩冉，一枕邯郸别有天。", 
            "还堪恋，怕柔肠乍冷，愿与流连。"
        ], 
        "title": "沁园春 烟（见《瑶华集》）", 
        "type": "词", 
        "yun": null
    }, 
    {
        "author": "张瓒", 
        "era": "清", 
        "subtype": "七言绝句", 
        "text": [
            "霭霭寒烟澹落晖，几行官柳绿成围。", 
            "长安春色浑无赖，鶗鴂声声唤客归。"
        ], 
        "title": "马上口占", 
        "type": "绝句", 
        "yun": "微"
    }, 
    {
        "author": "张藻", 
        "era": "清", 
        "subtype": null, 
        "text": [
            "拨火炉香飏来，卷帘梁燕飞去。", 
            "吴门六月犹寒，雨在江南何处？"
        ], 
        "title": "夏日戏作六言截句", 
        "type": "六言诗", 
        "yun": "语"
    }, 
    {
        "author": "曹溶", 
        "era": "清", 
        "subtype": null, 
        "text": [
            "白发苦相勾，肠断西湖听雨楼。", 
            "难唤柔奴吹玉笛，归休，割取天涯一段秋。", 
            "无复鹔鹴裘，好友初停日暮舟。", 
            "满载葡萄三百斛，淹留，看到酴醾绿未愁。"
        ], 
        "title": "南乡子 其一", 
        "type": "词", 
        "yun": "尤"
    }, 
    {
        "author": "曹溶", 
        "era": "清", 
        "subtype": null, 
        "text": [
            "吴地有情人，话彻联床隔几春。", 
            "眼底铜檠销夜漏，逡巡，高筑糟丘阁画轮。", 
            "富贵竟谁真，花絮同飘陌上尘。", 
            "无奈热肠闲不得，殷勤，好为青山惜此身。"
        ], 
        "title": "南乡子 其二", 
        "type": "词", 
        "yun": "真"
    }, 
    {
        "author": "曹溶", 
        "era": "清", 
        "subtype": null, 
        "text": [
            "城南水涨前村路，险被青泥误。", 
            "好风扶我画栏前，玉琢吴宫小字正当年。", 
            "王家步幛栖香满，晕逐脂痕转。", 
            "醉中不奈拍声催，从此映花骝马带愁归。"
        ], 
        "title": "虞美人 同徐敬可看林家紫牡丹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "琵琶错落亭中雨，没个忘情地。", 
            "三台催得唱黄鸡，遥想插花马背踏青泥。", 
            "朦胧倚玉频推枕，失却缠头锦。", 
            "嫌他唤我作狂生，起看夕阳城角几峰青。"
        ], 
        "title": "虞美人  陈路若窹轩酒坐", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "翠眉初荡情波转，午夜觥筹暖。", 
            "一身重叠好风吹，谁念客肠离恨却千回。", 
            "歌阑恼杀邻鸡报，尘暗长安道。", 
            "明朝还约卧花茵，无奈今宵已瘦看花人。"
        ], 
        "title": "虞美人 同龚芝麓沈止岳席上观伎", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "故园寒食看花客，眠尽云帆窄。", 
            "王郎难信不风流，惯学吹箫弄酒石城游。", 
            "南朝一抹沈烟雾，唤作销魂路。", 
            "别来相寄彩笺频，纵使春山无恙也愁人。"
        ], 
        "title": "虞美人  泊京口有寄", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "月斜新试珠衣舞，欲解离情苦。", 
            "天涯作客更勾留，又向画桥西畔赋春愁。", 
            "玉鞭佳兴随芳草，万事催人老。", 
            "劝君长倚烛花看，莫待子规啼后忆轻裘。"
        ], 
        "title": "虞美人  春情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "檀心半吐圆如磬，别作孤山境。", 
            "鸦黄本出汉宫人，直待涪翁句里一枝新。", 
            "斜吹满树寒香蹙，此后春应续。", 
            "霜天依约缕金泥，可惜衔花么凤不曾栖。"
        ], 
        "title": "虞美人  蜡梅", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "红香最易辞人去，瘦损金荃句。", 
            "客衣不耐晚风尖，痴忆夜情年少倚春纤。", 
            "初更忽送城头角，酒病时时作。", 
            "出游何用费沉吟，占断五湖冰雪到如今。"
        ], 
        "title": "虞美人  夜怀", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "紫沙团就百花泥，玲珑压倒博山低。", 
            "安排处，宜深帐，看篆烟、袅过锦帆西。", 
            "从今软暖把人迷，宝凫长日不须携。", 
            "惜无个，真消受，出春葱、笼袖熨冰肌。"
        ], 
        "title": "翻香令  史赤豹贻宜兴所制瓷炉", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "石叶金凫带润。", 
            "较声价、龙涎犹逊。", 
            "暗向重帷探芳信。", 
            "玉关来，汉宫方传不尽。", 
            "莫使黄昏近。", 
            "伴姣语、粉涡眉晕。", 
            "独倚熏笼觉春困。", 
            "忆人时，暖云中，心一寸。"
        ], 
        "title": "夜游宫  唵叭香", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "开筵喜近东篱节，撩乱黄蜂孤馆热。", 
            "禁城宫漏已三催，未许丽人容易别。", 
            "霓裳著意明肌雪，北里声高心尚怯。", 
            "恨经羌管一番吹，揉碎齐梁风与月。"
        ], 
        "title": "玉楼春  张尔唯命寇白劝酒", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "船窗倚处蘋风晓，淡学内家妆束好。", 
            "和歌休用十三弦，看取樱桃红绽早。", 
            "五湖今夜游船少，犹胜五陵添蔓草。", 
            "玉容扶起玉山颓，鸂鶒一生花下老。"
        ], 
        "title": "玉楼春  同止岳南湖舟中听歌", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "堠雪翻鸦，城冰浴马，捣衣声里重门闭。", 
            "琵琶忽送短墙西，当时不是无情地。", 
            "帐底烧春，楼头热浴，百钱便博征夫醉。", 
            "寒原望断少花枝，临风也省看花泪。"
        ], 
        "title": "踏莎行  答客问云中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "宿酝红凝，新篝绿剪，柔肠全为双蛾转。", 
            "最难调护是轻寒，帘旌斜带杨丝卷。", 
            "宫额栖鸾，仙娥舞燕，花栏密缝曾偷见。", 
            "今年春气倍撩人，能容几个闲消遣。"
        ], 
        "title": "踏莎行  春忆", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "吴舫出娇娥，轻衫蹙绣罗。", 
            "踏花田、冷透双靴。", 
            "任是锦帆催去急，留客意，有回波。", 
            "时拟听清歌，维摩奈病何。", 
            "不如人、千种蹉跎。", 
            "饮到旗亭刚吐气，肠断句，柳家多。"
        ], 
        "title": "唐多令  戏答方敦四", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "何处号多情，秋波心畔青。", 
            "古长安、不少银筝。", 
            "会得中年陶写意，商女唱，也轻盈。", 
            "休便踏霜行，今宵换鬓星。", 
            "卷金蕉、添个茶铛。", 
            "纵是沈郎能谱韵，听醉语，不分明。"
        ], 
        "title": "唐多令  沈石友宅同王觉斯听歌达旦", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "溪馆涨愁烟，寒沙落雁前。", 
            "对床头、短剑萧然。", 
            "恨乏故人携酒送，渔灯畔，枕书眠。", 
            "无语泪空悬，征衫似旧年。", 
            "望江心、白浪连天。", 
            "尽把香车吹散了，刚留我，倦游船。"
        ], 
        "title": "唐多令  阻风铜陵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "新绿到芭蕉，汀洲上浅潮。", 
            "倦来时、难过溪桥。", 
            "几尺钱塘门外路，晴不定，雨连宵。", 
            "客影任飘飖，罗裙瘦满腰。", 
            "携残酒、重买双桡。", 
            "纵使藕花开遍了，人去后，也萧萧。"
        ], 
        "title": "唐多令  忆人", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "梧叶一声干，瑶华再见难。", 
            "洞箫中、清泪成团。", 
            "惆怅仙翁骑白凤，刚遇得，汉宫残。", 
            "乞巧欲追欢，银河入夜寒。", 
            "鹊双飞、不到长安。", 
            "从此天孙新样锦，空付与，玉楼看。"
        ], 
        "title": "唐多令  乙酉七夕感悼", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "凫阵起前汀，横斜尚有亭。", 
            "信兰桡、径指南屏。", 
            "欲踏凤凰山下路，金粉迹，已零星。", 
            "渔唱最堪听，相邀倒玉瓶。", 
            "问夷光、何似湘灵。", 
            "若使天公笺可上，先乞取，六朝青。"
        ], 
        "title": "唐多令  同晋贤泛舟", 
        "type": "词", 
        "yun": null
    }, 
    {
        "author": "张缵绪", 
        "era": "清", 
        "subtype": "五言律诗", 
        "text": [
            "王郎传忽没，胡不叹生辰。", 
            "缱绻辞亲戚，从容谢里邻。", 
            "屏诸方寸气，续厥百年身。", 
            "造物翻为累，花开减却春。"
        ], 
        "title": "节妇郑氏诗", 
        "type": "律诗", 
        "yun": "真"
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "东原何处，向宜陵南去，修篁低屋。", 
            "别墅芙蓉娇欲语，露下晓妆新沐。", 
            "远树平堤，杂花依砌，来往幽禽熟。", 
            "孤树夕照，乱鸦栖遍乔木。", 
            "中有才子闲居，牙签棐几，歌啸真清福。", 
            "射策雄心浑似旧，陈亮暮年还读。", 
            "抱膝吟成，曲肱睡起，好醉篱边菊。", 
            "秫田耕罢，柳阴长卧黄犊。"
        ], 
        "title": "百字令 其一 题宗梅岑东原草堂", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "酒酣耳热，尽东涂西抹，生绡几幅。", 
            "佳丽邗沟何处问，借得三间茅屋。", 
            "郊外追陪，藕丝橙醢，欲就槃阿宿。", 
            "幽香持赠，猗兰长在空谷。", 
            "公等藻色敷腴，王宗酬倡，待剖珠盈掬。", 
            "辨律孰兼夔旷妙，细听绿么声蹙。", 
            "雁柱初调，鹍弦轻拨，秦薛扬州独。", 
            "婆娑老子，无腔也裂横竹。"
        ], 
        "title": "百字令 其二 奉柬王西樵、陈其年、孙豹人、宗梅岑、邓孝威索和", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "箨龙抽绿，两部笙黄池上续。", 
            "猩染蔷薇，雪压酴醾蝶乱飞。", 
            "半床弦管，樱笋风光过小满。", 
            "最忆清娱，钓具茶铛寄五湖。"
        ], 
        "title": "减字木兰花 清和昼凉酿阴不雨，小词志忆二调 其一", 
        "type": "词", 
        "yun": null
    }, 
    {
        "author": "曹尔堪", 
        "era": "清", 
        "subtype": null, 
        "text": [
            "阴晴堪画。", 
            "修竹清风邻可借。", 
            "红药初开，青雀油幢载酒来。", 
            "旧游如梦，柳絮粘泥飞不动。", 
            "好语花卿，何满休弹第一声。"
        ], 
        "title": "减字木兰花 清和昼凉酿阴不雨，小词志忆二调 其二", 
        "type": "词", 
        "yun": null
    }, 
    {
        "author": "张曜", 
        "era": "清", 
        "subtype": "七言绝句", 
        "text": [
            "酒阑乘兴独登台，万幕无声画角哀。", 
            "塞上羁留频岁月，不堪犹见雁归来。"
        ], 
        "title": "伊吾庐军次 其一", 
        "type": "绝句", 
        "yun": "灰"
    }, 
    {
        "author": "张曜", 
        "era": "清", 
        "subtype": "七言绝句", 
        "text": [
            "烽火边城羽檄催，旌旗十万下龙堆。", 
            "年来无复封侯志，一夜湖山梦几回。"
        ], 
        "title": "伊吾庐军次 其二", 
        "type": "绝句", 
        "yun": "灰"
    }, 
    {
        "author": "张謇", 
        "era": "清", 
        "subtype": null, 
        "text": [
            "淹回积岁心，一决向虞麓。", 
            "晨暾彻郭西，寒翠散岩壑。", 
            "夹道坟几何，鸽峰注吾瞩。", 
            "停舆入墓庐，空庭冷花竹。", 
            "亟趋墓前拜，眦楚泪频蓄。", 
            "凄惶病榻语，万古重丘岳。", 
            "抵死保傅衷，都忘编管辱。", 
            "尊驺贡大义，凝欷手牢握。", 
            "宁知三日别，侍坐更不续。", 
            "期许更或忘，文字尚负托。", 
            "平生感遇处，一一缭心曲。", 
            "缅想立朝姿，松风凛犹谡。", 
            "九原石台前，随武不可作。"
        ], 
        "title": "虞山谒松禅师墓", 
        "type": "古风", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "犹记燕台醉。", 
            "叹无何、断云飞絮，匆匆行李。", 
            "大纛高牙今异域，缥缈碧鸡天际。", 
            "有苹末、清飙相寄。", 
            "出守一麾谁抵掌，莫长风万里成吾辈。", 
            "不闻见，那嗔喜。", 
            "中郎阿大形骸悴。", 
            "怅年年、陟厘纸尾，毛君头敝。", 
            "自是不归归便得，柳下宁辞三巳。", 
            "须认取、妄庸男子。", 
            "梦里相逢终幻剧，要徐牵百丈牂牁水。", 
            "五岳志，有年矣。"
        ], 
        "title": "贺新凉 壬子岁寄家弟用韵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "骀荡春如醉。", 
            "踏东华、软红十丈，随他赵李。", 
            "前路茫茫何所似，闷海难寻边际。", 
            "得新句、佳名黔寄。", 
            "闻道东山堪蹑屐，须磨崖、泼墨惊时辈。", 
            "频置酒，群公喜。", 
            "天南地北人同悴。", 
            "叹婆娑、潘郎鬓影，经霜先敝。", 
            "三世金环谁认取，顾况中情难巳。", 
            "彼达者、延陵季子。", 
            "槐绿垂垂侵麦秀，动归心、一片明湖水。", 
            "长太息，吾衰矣。"
        ], 
        "title": "贺新凉 得来韵再和", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "才子生南国。", 
            "坐江楼、拥书十万，百城难敌。", 
            "高密元侯门第在，伯道清风奕奕。", 
            "看威凤、矕龙气色。", 
            "屈指骚坛谁执耳，羡葵丘玉帛长干侧。", 
            "千古事，名山得。", 
            "惭余潦倒东溟客。", 
            "望龙门、清尘浊水，蓬踪疏隔。", 
            "八月西风吹雁羽，漫学秋虫唧唧。", 
            "携布鼓、雷门偷击。", 
            "汪李比来情更好，似桃花流水深千尺。", 
            "空梦到，邗沟碧。"
        ], 
        "title": "贺新凉 寄邓孝威", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "倦客归辕里。", 
            "恰三秋、霜林叶散，鲤鱼风起。", 
            "四角红毡氋子背，踯躅河桥之际。", 
            "趁不上、东华宵骑。", 
            "三叠凄凉渭城曲，感生平清泪如鉊水。", 
            "知我者，惟兄耳。", 
            "重逢萧寺人憔悴。", 
            "忆君家、中郎阿大，清言何绮。", 
            "杳矣人琴千载恨，宿草吞声未已。", 
            "离绪到、中年如此。", 
            "生不成名身已老，叹虎头食肉非吾事。", 
            "空击筑，长安市。"
        ], 
        "title": "贺新凉 送阮亭东归兼悼西樵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "鸦阵来沙渚。", 
            "逗轻寒、霜天一抹，晚红如缕。", 
            "掠下晴窗惊帛裂，影逐断云归去。", 
            "伴黄叶、萧萧乱舞。", 
            "寒话空林飞且止，似商量、明日风兼雨。", 
            "声哑哑，倩谁诉。", 
            "黄云城畔知无数。", 
            "趁星稀、月明三匝，一枝休妒。", 
            "雁字横斜纷几点，极目江村烟树。", 
            "惆怅煞、落霞孤鹜。", 
            "啼向碧纱堪忆远，最凄凉、织锦秦川女。", 
            "空房宿，泪偷注。"
        ], 
        "title": "贺新凉 鸦阵", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "纵尔游深壑。", 
            "早徜徉、靴文细浪，掷梭腾跃。", 
            "老子长斋无所用，忍见刀砧挥霍。", 
            "活汝者、阳侯一勺。", 
            "庄惠临濠频问答，子非鱼、何以知鱼乐。", 
            "吾意在，神冥漠。", 
            "金沟流水环城郭。", 
            "更何殊、沧溟无际，鲲鲸盘礴。", 
            "幸免渔蛮垂钓手，咫尺江湖自若。", 
            "从此去、好生头角。", 
            "恩怨于今都忘了，任隋珠、相报甘投却。", 
            "看六宇，莽寥廓。"
        ], 
        "title": "贺新凉 放鱼", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "斜汉西南落。", 
            "正繁霜、关河凄紧，搅林风恶。", 
            "历历大星垂几点，光射五云楼阁。", 
            "听寒夜、数声残柝。", 
            "浊酒一杯浇磊块，笑枯肠、那得生芒角。", 
            "吾所志，在林壑。", 
            "鲰生福相天然薄。", 
            "对西风、棱棱瘦骨，支床如削。", 
            "老矣北堂人健否，梦里乍逢还觉。", 
            "惭愧煞、林边鸟鹊。", 
            "头秃毛君归亦得，淡生涯、老瓦盆中乐。", 
            "追麑犊，力耕作。"
        ], 
        "title": "贺新凉 冬夜书怀", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "惨澹征车发。", 
            "正连宵、狂飙拂地，琤琮金铁。", 
            "老泪临岐余数点，洒向关山残月。", 
            "笑舐犊、年来更切。", 
            "归去高堂频问讯，莫轻言、游子伤神绝。", 
            "人两地，肠千结。", 
            "匆匆惯作天涯别。", 
            "似孤鸿、雪中留爪，翩然飞越。", 
            "一束书囊驴子背，老仆长须蹩躠。", 
            "惆怅煞、鸠巢计拙。", 
            "弱妹牵衣迟汝去，意徬徨、为我添呜咽。", 
            "今夜在，谁家歇。"
        ], 
        "title": "贺新凉 送霂", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "光怪腾蛟蜃。", 
            "化髯公、壶中墨汁，离奇轮囷。", 
            "海若惊飞天吴走，翠节灵旗隐隐。", 
            "凭谁话、六朝金粉。", 
            "谱入鹍弦三千曲，写冰车铁马无穷恨。", 
            "数红豆，记宫本。", 
            "乌衣王谢江东俊。", 
            "是当年、将军猿臂，虎头犹困。", 
            "羸马敝裘铜驼陌，博士贤良待问。", 
            "赋朱鹭、黄骢惟谨。", 
            "击筑且随屠狗辈，任西风、吹老沧浪鬓。", 
            "秋气肃，雁声紧。"
        ], 
        "title": "贺新凉 为其年题词", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "年少愁如许。", 
            "叹羁栖、京华倦客，雄文难遇。", 
            "广漠寒风吹觱篥，弹铗歌声太苦。", 
            "且白眼、看他词赋。", 
            "单绞岑牟直入座，拼酒酣、挝碎渔阳鼓。", 
            "欹帽影，棹头去。", 
            "湖山罨画迎人住。", 
            "溯空江、白云红叶，一枝柔橹。", 
            "归矣家园烧笋熟，五岳胸中平否。", 
            "学闭户、读书怀古。", 
            "舟过吴门频问讯，是伯鸾、德耀佣舂处。", 
            "魂若在，定相语。"
        ], 
        "title": "贺新凉 送洪昉思归吴兴", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "铁骑连营下。", 
            "羡奇谋、真同六出，锋销荆野。", 
            "试问洞庭深几许，春水才堪饮马。", 
            "露布到、甘泉宫也。", 
            "殿上云迷三素色，正仙人、玉戏飘鸳瓦。", 
            "帘影动，冷光射。", 
            "方圭圆璧浑无价。", 
            "近蓬莱、天颜喜气，玲珑欲化。", 
            "白虎幢前霜戟拥，荼作军容岂借。", 
            "积三尺、瑶华不夜。", 
            "遥想琼楼歌舞处，延邹生、枚叟珠玑泻。", 
            "恩波淼，入清灞。"
        ], 
        "title": "贺新凉 二月二日，宣岳州捷是日大雪和其年", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "急雨跳珠溅。", 
            "洗长汀、琅玕三尺，亭亭如箭。", 
            "燕尾点波浑不定，一缕碧霞轻剪。", 
            "笑菱角、鸡头价贱。", 
            "叶烂西湾人别后，最萧条、玉露秋风战。", 
            "空极目，楚江远。", 
            "漂流万颗沉云散。", 
            "伴寂寥、莲房坠粉，红妆零乱。", 
            "苹末惊飙连紫箨，稳宿沙洲凫雁。", 
            "任渔艇、钓丝斜罥。", 
            "闻道彫葫堪作米，莽披离、太液池头遍。", 
            "留取配，青精饭。"
        ], 
        "title": "贺新凉 咏茨菰", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "乍见衔悲喜。", 
            "又经过、空花泡影，途分人鬼。", 
            "瘦骨嵓嵓驴背下，强拭阑干别泪。", 
            "带秋雨、秋风情味。", 
            "尔未成名吾将老，问荒山、负耒何年事。", 
            "生计在，尚余几。", 
            "传闻消息惊千里。", 
            "累衰亲、萧条白发，关心游子。", 
            "无限苍生归劫火，我辈偶然活耳。", 
            "还共饱、长安珠米。", 
            "苦语难终嫌夜短，灯荧荧、一点摇窗纸。", 
            "燕酒薄，那能醉。"
        ], 
        "title": "贺新凉 地震后喜濂至都门", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "几年来、西州拜扫，羊昙伤尽怀抱。", 
            "心惊寒食棠梨雨，又是粘天衰草。", 
            "寻坏道。", 
            "知多少、飞乌衔纸青山绕。", 
            "颓垣桑枣。", 
            "算只有牛羊，日斜来下，拍手牧童笑。", 
            "千秋事，谁定荣华寿考。", 
            "北邙松柏多了。", 
            "丰碑赑屃峥嵘处，一样西风凭吊。", 
            "吟望好。", 
            "君不见、玉泉流水溅溅到。", 
            "单衫破帽。", 
            "对吹角残霞，打头败叶，寂寂古原悄。"
        ], 
        "title": "摸鱼子 拜墓", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "好清秋、江湖满眼，画船鸥鸟争路。", 
            "柔花嫩叶何人摘，两两轻舠如鹜。", 
            "君莫误。", 
            "须珍重、迷离白露为霜处。", 
            "滑丝凝箸。", 
            "忆千里东吴，未施盐豉，入洛旧时语。", 
            "青门外，苹末凉风微度。", 
            "片帆乘兴归去。", 
            "此行但为鲈鱼鲙，那得关情如许。", 
            "君莫妒。", 
            "须记取、青山红树空江渡。", 
            "梦回鸣橹。", 
            "溯万顷平波，田田荇叶，欹枕对烟雨。"
        ], 
        "title": "摸鱼子 咏莼", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "北邙边、高低丘垄，纵横无数羊虎。", 
            "玉鱼金碗何时葬，又见断碑如础。", 
            "魂自语。", 
            "须认取、文章功业难凭据。", 
            "白杨老树。", 
            "战一片秋声，向人头上，飒飒作凉雨。", 
            "西州路，败笠青衫羁旅。", 
            "缁尘扑面来去。", 
            "黄芦苦竹千秋恨，都付纸钱飞处。", 
            "天已暮。", 
            "想入夜、云旗风马精灵度。", 
            "荒凉三户。", 
            "共塳上狐狸，山中木客，同结岁寒侣。"
        ], 
        "title": "摸鱼子 西直门外作", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "坐江楼、冰瓯涤笔，新翻水调南浦。", 
            "瑶华飞落长安市，红豆谱来非误。", 
            "良夜聚。", 
            "有多少、乌衣白帢同樽俎。", 
            "悠然怀古。", 
            "甚兰畹金荃，尊前复雅，未抵玉田句。", 
            "深卮劝，从事青州太苦。", 
            "匆匆鲑菜无序。", 
            "虎房桥畔霜花冷，扑上征衫如雾。", 
            "君且住。", 
            "君不见、团圞好月参旗度。", 
            "高斋归去，想凤咮嶙峋，龙宾磊落，又写丽情赋。"
        ], 
        "title": "摸鱼子 答沈融谷", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "袅茶烟、吟成乐府，旗亭画壁无数。", 
            "龙梭一掷光凌乱，碎剪碧霞千缕。", 
            "红豆谱。", 
            "彷佛似、方圭圆璧冰花铸。", 
            "高岑李杜。", 
            "入主客图中，新声古调，总属丽情句。", 
            "前身是，白石仙人非误。", 
            "精灵虎仆输汝。", 
            "长安箫鼓千门热，闭户着书良苦。", 
            "寒欲去。", 
            "又早是、春灯金薤琳琅处。", 
            "天衣重补。", 
            "羡妙手针神，丝丝无缝，莫被夜来妒。"
        ], 
        "title": "摸鱼子 题锡鬯蕃锦集", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "绕荆溪、数间茅屋，竹山旧日曾住。", 
            "吟花课鸟无遗恨，领袖词场南渡。", 
            "逐电去。", 
            "谁更续、哀丝脆管红牙谱。", 
            "湖山如故。", 
            "又幻出才人，镂冰绘影，抒写断肠句。", 
            "鹍弦上，弹入蝶庵金缕。", 
            "平分髯客旗鼓。", 
            "搓酥滴粉方成调，偷换羽声凄楚。", 
            "推独步。", 
            "须信道、秦黄苏陆无今古。", 
            "江东日暮。", 
            "想席帽风欹，春衫酒湿，行过翠藤路。"
        ], 
        "title": "摸鱼子 寄赠史云臣", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "响晴涛、绿阴半亩，神龙拿攫烟雾。", 
            "关门一夜喧铜马，波上鲸鲵争怒。", 
            "鸣战鼓。", 
            "有多少、兰亭梓泽皆尘土。", 
            "午桥如故。", 
            "纵劫火茫茫，斧斤不到，交让大夫树。", 
            "江东秀，王谢衣冠最古。", 
            "五陵佳气呵护。", 
            "霜皮黛色年年在，点缀菊畦桑苎。", 
            "谁种汝。", 
            "须记取、黄山白岳移根处。", 
            "婆娑自舞。", 
            "看五鬣苍然，向人头上，谡谡滴秋雨。"
        ], 
        "title": "摸鱼子 方渭仁葺健松斋幸园松之存也词以赠之", 
        "type": "词", 
        "yun": null
    }, 
    {
        "author": "张襄", 
        "era": "清", 
        "subtype": null, 
        "text": [
            "一片云飞堕。", 
            "乍持来、瑶笺烂漫，郇公五朵。", 
            "湖海楼头高百尺，也赏绿窗吟课。", 
            "惭愧杀、论班说左。", 
            "多少英才门下士，更传灯、分与兰闺火。", 
            "珠玉似，咳和唾。", 
            "愁人今向愁城坐。", 
            "悔髫龄、涂鸦几字，外间流播。", 
            "冰雪聪明天付与，未免言之太过。", 
            "况齿及蛾江血涴。", 
            "父榇未归儿远适，问孤孀、母子依谁可。", 
            "将伯告，倘予和。"
        ], 
        "title": "金缕曲（和陈芝楣观察原韵）  见《词综续编》", 
        "type": "词", 
        "yun": null
    }, 
    {
        "author": "张璨", 
        "era": "清", 
        "subtype": null, 
        "text": [
            "昔时垂钓叟，避居东海湄。", 
            "就养盍归来，遂为王者师。", 
            "始知问家业，九鼎悬一丝。"
        ], 
        "title": "钓鱼台", 
        "type": "古风", 
        "yun": "支"
    }, 
    {
        "author": "张璨", 
        "era": "清", 
        "subtype": "七言律诗", 
        "text": [
            "七载分携楚水滨，白头吟苦见交亲。", 
            "重逢人日题诗地，犹是天涯远客身。", 
            "老去残骸还作健，生来傲骨不忧贫。", 
            "行行盾鼻书还著，每把高文辄有神。"
        ], 
        "title": "七日送梁大质人往肃州 其一", 
        "type": "律诗", 
        "yun": "真"
    }, 
    {
        "author": "张璨", 
        "era": "清", 
        "subtype": "七言律诗", 
        "text": [
            "一卷光芒怀葛堂，读书搔首望苍苍。", 
            "此生有愿事千古，明日思君天一方。", 
            "金碗荒丘悲蔓草，铁函良史凛秋霜。", 
            "岐阳此去应回首，记听歌声是楚狂。"
        ], 
        "title": "七日送梁大质人往肃州 其二", 
        "type": "律诗", 
        "yun": "阳"
    }, 
    {
        "author": "张尔田", 
        "era": "清", 
        "subtype": null, 
        "text": [
            "乱离词客少。", 
            "锦鲸仙去，鹤归华表。", 
            "把酒生平，都是旧时言笑。", 
            "零落霜腴润墨，流怨入、江南哀调。", 
            "春恨渺。", 
            "十年心事，残鹃能道。", 
            "白头饱阅兴亡，又浅到红桑，海尘扬了。", 
            "万里吞声，凄绝杜陵愁抱。", 
            "归唱水云夜壑，料应比、人间春好。", 
            "鸥梦觉。", 
            "沈沈卞峰寒照。"
        ], 
        "title": "玉漏迟·古微丈逝世海上，读弁阳翁吊梦窗锦鲸仙去句，怆怀万端。即用其调，以当哀些", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "碧将山断，红带霞分，登临何限沾衣。", 
            "醉后羊昙，西园处处花飞。", 
            "芳洲已无杜若，便涉江、欲采贻谁。", 
            "还解佩，甚楚兰盈把，都化相思。", 
            "怕听黄垆碎语，几夜窗秉烛，惊梦犹疑。", 
            "旧隐鸥边，如今应怅人非。", 
            "飘零坠梅怨曲，尚泠泠、海上心期。", 
            "愁更远，抚霜鸿、弹断素徽。"
        ], 
        "title": "声声慢·閒步郊原，追念彊村翁，凄然成咏", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "前閤风帘自在垂。", 
            "后庭芳树见应稀。", 
            "行云驻处终无定，明月圆时别有期。", 
            "花尽态，柳多痴。", 
            "王昌消息至今疑。", 
            "金堂一宿谁曾惯，何似鸳鸯只独栖。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "十样宫螺试手匀。", 
            "镜中啼笑两难分。", 
            "生憎蔓草欺罗带，恨杀杨花落锦茵。", 
            "秦氏女，宋家邻。", 
            "相逢还恐不如真。", 
            "含情欲问残镫事，鹦鹉前头岂得论。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "𢬵醉檀槽不肯休。", 
            "当初相送木兰舟。", 
            "人间玉镜何年合，天上金波此夜流。", 
            "银凿落，钿箜篌。", 
            "新恩曾拜閤门头。", 
            "雪梅未是无情思，应为熙春更少留。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "金井梧桐转辘轳。", 
            "閒庭月上欲栖乌。", 
            "拂墙长裥怜柯半，抱扇斜鬟映比疏。", 
            "欢梦后，酒悲余。", 
            "人情谁道不如初。", 
            "吴绫剩有香腮泪，蜀纸犹存玉手书。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "小阁回廊认谢家。", 
            "东风著力斗铅华。", 
            "塞垣处处生芳草，宫苑年年闭落花。", 
            "人易老，事长嗟。", 
            "水流云散又天涯。", 
            "若教得保红颜在，静待王孙金犊车。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "莫谩弹棋近玉枰。", 
            "离多终是水无情。", 
            "机中锦字论私素，琴上红弦替恨声。", 
            "金钿约，翠笺盟。", 
            "凭将皎日写丹诚。", 
            "相思不少閒衾枕，怊怅清宵梦自成。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "萝幌掩孤嚬。", 
            "双眉斗画新。", 
            "好花时、不醒愁春。", 
            "曾是湔裙芳草路，浑怕问、旧京人。", 
            "莲烛刻回文。", 
            "香消绣被温。", 
            "叫南楼、哀雁声频。", 
            "梦里榆关秦塞月，空一片、白纷纷。"
        ], 
        "title": "唐多令", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "情意重。惭愧泪珠相送。", 
            "被锦著花红尾凤。愁来无半缝。", 
            "早是玉颜矜宠。悔不万般将奉。", 
            "昨夜分明曾入梦。瑶觞纤手捧。"
        ], 
        "title": "谒金门", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "青■翼。为我试探消息。", 
            "咫尺关山成绝国。行人归未得。", 
            "记得带鸾亲结。和泪出门时节。", 
            "但使连环无断绝。相逢终有日。"
        ], 
        "title": "谒金门", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "六十明朝过眼新。", 
            "镜中吟鬓老于真。", 
            "寄生槐国原无梦，避世桃源岂有津。", 
            "苍狗幻，白鸥驯。", 
            "安排歌泣了閒身。", 
            "百年垂死今何日，曾是开天乐世人。"
        ], 
        "title": "鹧鸪天·六十自寿", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "洗出两般红，双结同心苣。", 
            "一坞秾姿独看来，绰约东邻女。", 
            "已是此生休，莫被他生误。", 
            "得得丹成跨彩鸾，送汝三山去。"
        ], 
        "title": "卜算子·窗前月季花，多日本种，向晓盛开，词以赏之", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "曲苑断逢迎，小閤深回互。", 
            "昨夜罗衾特地寒，梦到双栖处。", 
            "别语苦难留，泪眼何曾曙。", 
            "蕃马千群猎炬红，屏上萧关路。"
        ], 
        "title": "卜算子·纪梦", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "十载梅边绮怀，消与东风浅。", 
            "閒拈红豆背人抛，不怕周郎倦。", 
            "月底鹅笙炙遍。", 
            "漏声移、花阶影转。", 
            "钿尘飘处，春在谁家，繁莺庭院。", 
            "掐罢檀槽当筵，刻烛双心短。", 
            "问谁亲付紫云回，的的珠吭啭。", 
            "明镜新霜未满。", 
            "绛都春、疏狂占断。", 
            "凭教重省，白发青娥，承平弦管。"
        ], 
        "title": "烛影摇红·握兰簃裁曲图，为释戡题", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "林橹乱红，庭莎换绿，归云缥缈千里。", 
            "露下葵斋，水边菰饭，已忍十年心事。", 
            "素髭白尽，𢬵一卧、漳滨都废。", 
            "秋塞频看断雁，晴波暗通双鲤。", 
            "蚕眠上元细字。", 
            "夜披衣、为君惊起。", 
            "赚得有涯哀乐，此才空费。", 
            "刻意伤春倦矣。", 
            "尽商略、儿时旧镫味。", 
            "剪韭山窗，清琴自理。"
        ], 
        "title": "天香·吷盦海上赋词见怀，依调奉酬", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "占得溪堂一事无。", 
            "老夫作计未全疏。", 
            "数株翠柳仍连苑，十亩红香恰称湖。", 
            "花径扫，酒船租。", 
            "载来家具少于书。", 
            "衔杯更落西山影，白鹭明霞画不如。"
        ], 
        "title": "鹧鸪天·癸酉秋罢讲燕庠，退居西苑僦园。其地旧为扇子湖，荷花最盛，半塘老人曾有词，率成一解", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "蜺后哀蝉，珍重瓣香，词老亲敕。", 
            "高情无著庵中，梦冷閒鸥成忆。", 
            "药炉禅榻，几人夜半传衣，踏天直割蟾蜍月。", 
            "彩笔素心违，想吟边头白。", 
            "休说。", 
            "薰香红袖，谏草青蒲，旧家遗直。", 
            "翻谱新声，流怨云腴能识。", 
            "劝君携取，萧条异代吾师，晴窗长伴研朱滴。", 
            "泼墨霅川图，满空江烟阔。"
        ], 
        "title": "石州慢·上彊村授砚图，为榆生题", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "竟𢬵与陆俱沉，苍茫不晓天何意。", 
            "哀时双泪，蟠胸万卷，一棺长闭。", 
            "如此奇才，忍甘终老，诗人而已。", 
            "忆当年对策，墨含醇酖，亲坐阅，虞渊坠。", 
            "黯淡神州云气。", 
            "唤沈冥、睡狮不起。", 
            "艰难戎马，崎岖关塞，亭林身世。", 
            "来日荆榛，庸知非福，先驱蝼蚁。", 
            "更伤心絮酒，荒郊野哭，望魂徕未。"
        ], 
        "title": "水龙吟·挽黄晦闻", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "畴昔相知，自许千秋，惟曹与君。", 
            "忆甘陵结客，曾经名见，洛阳作赋，如此才横。", 
            "酹起陶潜，重邀李白，何日尊前细论文。", 
            "春秋笔，叹诗亡不作，泣凤伤麟。", 
            "纷纷。", 
            "竖子成名。", 
            "祗我辈栖迟行路尘。", 
            "问坏空成住，到头谁幻，黄农虞夏，过眼皆陈。", 
            "语可当薪，玄真覆酱，犹有侯芭后死人。", 
            "归休了，算交亲有泪，天地无情。"
        ], 
        "title": "沁园春·再挽晦闻", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "不是雨天，不是晴天，只是天低如晦。", 
            "谢了杏花，又谢樱花，花事尚余有几。", 
            "莺燕无声，惟有个、鹁鸠声碎。", 
            "引企。", 
            "见修塔茂林，苍烟浓起。", 
            "镇日料峭东风，使游屐游骢，都无兴致。", 
            "抛毬约爽，斗草会闲，怎耐此时情味。", 
            "一酒一琴，聊伴我、海棠树底。", 
            "感喟。", 
            "近薄暮、又将雨矣。"
        ], 
        "title": "燕山亭 春阴", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "正雨余，风剪剪，霁色浓于染。", 
            "古道平芜，时有落花糁。", 
            "重三兰伴相邀，寻幽缓步，各自把、绣鞋点检。", 
            "骋游览。", 
            "目送一片凄迷，牵动情天感。", 
            "已怨斜阳暗。", 
            "归来带得春驹，醉撩春艳，又飞上、钗头轻飐。"
        ], 
        "title": "祝英台近 踏青", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "知天公、也是爱芳菲，未遽令春深。", 
            "展唐唐如月，绣林锦野，阁住光阴。", 
            "潭外百花蜂舞，蜡屐走相寻。", 
            "正小寒时节，幽思难禁。", 
            "一岁两逢花寿，记前吟栲杻，兰袭欢襟。", 
            "人花斗健艳，说到如今。", 
            "时徙倚、孝祠祠畔，无花幡、无限花心。", 
            "待红药、浓开有日，买醉量金。"
        ], 
        "title": "八声甘州 次宋芸子闰花朝宴游词韵", 
        "type": "词", 
        "yun": "侵"
    }, 
    {
        "author": "张慎仪", 
        "era": "清", 
        "subtype": null, 
        "text": [
            "看尽飞花，正梅子渐黄，乍暖还雨。", 
            "春去不多时，已无觅处。", 
            "犹是清和天气，个侬休向闲中误。", 
            "林亭住。", 
            "烧笋焙茶，也饶风趣。", 
            "望里，层层云树。", 
            "念故人千里，一别难聚。", 
            "矧燹后江山，又伤惨沮。", 
            "欲待追寻除是梦，梦中不辨西南路。", 
            "情莫诉。", 
            "拍一阕离骚谱。"
        ], 
        "title": "梅子黄时雨 乱后怀友同江子愚作", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "桕含烟重，枫舞林娇，邮程点缀寒。", 
            "杈艇亭车，西风吹老酡颜。", 
            "余霞孤骛明际，有茅茨、隐现其间。", 
            "诗意好，琢成锦句，题上绮纨。", 
            "才见浓阴千树，甚童童如盖，黛色参天。", 
            "一雁叫霜。", 
            "因何变作春妍。", 
            "天若嫌秋寞落，为秋人、少助清欢。", 
            "又何必，叹飘零、鹃泪轻弹。"
        ], 
        "title": "声声慢 红叶", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "春愁何似，似离离春草，蔓延无已。", 
            "心上眉尖堆不尽，没个销除良计。", 
            "病鸟颤声，枯花赍恨，只助人欷歔。", 
            "烽烟不熄，中宵梦寐犹悖。", 
            "今古变故难知，锦江绮丽，极目皆萑苇。", 
            "最苦是创痍垂绝，付与青磷吊慰。", 
            "纵有贤豪，空拳莫救，日掬西台泪。", 
            "泪也无益，挽回还视天意。"
        ], 
        "title": "酹江月 其一 春愁", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "黑风底事，忽更番吹满，江城戾气。", 
            "嘅自米枭雠蜀后，今又离披至此。", 
            "赤鼻劫灰，咸阳焦土，并作伤心泪。", 
            "鸠鹑载道，天胡梦梦如睡。", 
            "应是龙汉数奇，无端邹鲁，鬨视同儿戏。", 
            "故鬼烦冤新鬼哭，遥趁茅鸮声起。", 
            "月黯烟荒，崩榛塞路，惨不成都会。", 
            "遗山老矣，欲修野史犹未。"
        ], 
        "title": "酹江月 其二 成都再乱", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "急景周年，颓飙鼖雪，料检野游酒榼。", 
            "为怯严寒，驴卷书成未押。", 
            "不如假、尘海幽栖，重占到、易爻簪盍。", 
            "算来只、十数知心，尘谈娓娓情殊洽。", 
            "今朝正逢腊八。", 
            "想招提欲佛，犹循故辙。", 
            "宝粥香花，供养忙煞僧衲。", 
            "愿遍布、万朵慈雪，紧护定、百层危塔。", 
            "再翻倒、澡得新槃，洗大千兵甲。"
        ], 
        "title": "绮罗香 腊八日消寒第五集", 
        "type": "词", 
        "yun": null
    }, 
    {
        "author": "张慎仪", 
        "era": "清", 
        "subtype": null, 
        "text": [
            "困语南城阙，愁欲问青天。", 
            "病魔何事相嬲，老景逼残年。", 
            "北向坏雪蔽日，东向腥风滚雪，井络不胜寒。", 
            "独羡息几首，长醉在花间。", 
            "知今夕，是除夕，不成眠。", 
            "斑衣众稚，来舞未解贺团圆。", 
            "自缀一编春颂，自偫一厨春饤，我与我周旋。", 
            "乍见瓶梅放，对笑两翛然。"
        ], 
        "title": "水调歌头 和邓华溪除夕词", 
        "type": "词", 
        "yun": null
    }, 
    {
        "author": "张燮", 
        "era": "清", 
        "subtype": "七言绝句", 
        "text": [
            "梅花乱发去年丛，春在梅花数点中。", 
            "总为孤高难得意，几番雨雨又风风。"
        ], 
        "title": "读书台观梅（录一）", 
        "type": "绝句", 
        "yun": "东"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "摇落悲秋枉费辞，此中深意试参之。", 
            "天心绚烂归平淡，物理荣敷有盛衰。", 
            "万里关山羁旅觉，五更风雨梦魂知。", 
            "无人会得乾坤旨，苦恨霜黏两鬓丝。"
        ], 
        "title": "吟秋七律七首 其一 秋意", 
        "type": "律诗", 
        "yun": "支"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "一幅丹青属化工，夕阳衰草望无穷。", 
            "秋痕原野休嫌淡，春梦莺花本是空。", 
            "蒿岸霜飞争鬓白，枫林叶落妒花红。", 
            "萧条极目情无尽，魂断迷离烟雨中。"
        ], 
        "title": "吟秋七律七首 其二 秋色", 
        "type": "律诗", 
        "yun": "东"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "捲帘人瘦立西风，一片秋痕逗碧空。", 
            "寄恨独超声色外，酿愁偏在有无中。", 
            "洞庭残月数行雁，灞岸斜阳几树枫。", 
            "淡到无言何处觅，时于云破适相逢。"
        ], 
        "title": "吟秋七律七首 其三 秋影", 
        "type": "律诗", 
        "yun": "东"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "一秣浓青野色昏，苍茫无际黯消魂。", 
            "白云岭畔疑无地，红叶林中似有村。", 
            "疏雨微云桐院影，晓风残月柳堤痕。", 
            "此身安得淩霄汉，瑞气氤氲傍帝阍。"
        ], 
        "title": "吟秋七律七首 其四 秋烟", 
        "type": "律诗", 
        "yun": "元"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "凉信西来暑气清，庭梧檐铁动悲鸣。", 
            "翠罗衫薄寒无影，黄叶林乾夜有声。", 
            "牧马胡笳烟塞梦，鲈鱼莼菜故园情。", 
            "箧中纨扇嗟恩薄，捐叶从今抱不平。"
        ], 
        "title": "吟秋七律七首 其五 秋风", 
        "type": "律诗", 
        "yun": "庚"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "已无心绪抱花眠，金碧飘零剧可怜。", 
            "羞近舞衣誇旧态，漫同纨扇赋愁篇。", 
            "玉腰粉褪西风外，锦翅香消落照前。", 
            "往日繁华金谷梦，痴情枉恋酒垆边。"
        ], 
        "title": "吟秋七律七首 其六 秋蝶", 
        "type": "律诗", 
        "yun": "先"
    }, 
    {
        "author": "张懋勋", 
        "era": "清", 
        "subtype": "七言律诗", 
        "text": [
            "垂杨零落不成行，抱叶惊寒怯晓霜。", 
            "韵远非关风力劲，怀清只饮露华凉。", 
            "碧梧院落嘶残月，红杏园林怨夕阳。", 
            "以后枝头莫高唱，恐防身后有螳螂。"
        ], 
        "title": "吟秋七律七首 其七 秋蝉", 
        "type": "律诗", 
        "yun": "阳"
    }, 
    {
        "author": "张駥", 
        "era": "清", 
        "subtype": null, 
        "text": [
            "才度春光年二十，绣帏便失鸳鸯偶。", 
            "成仁祗在志能坚，取义从容名不朽。", 
            "取义成仁乐自知，贪生惜死意何为。", 
            "不存白发人间老，愿损红颜地下随。", 
            "大慧早参仙女句，芳声倾动侍郎词。", 
            "侍郎词赋本悠焉，仙女精神自蔼然。", 
            "阿郑品同仙女并，嗟余才短鲰生更。", 
            "强将斑管指中飞，共勒贞名传德行。"
        ], 
        "title": "节妇郑氏诗", 
        "type": "古风", 
        "yun": null
    }, 
    {
        "author": "张駥", 
        "era": "清", 
        "subtype": "五言律诗", 
        "text": [
            "参差摇竹影，胜地造香林。", 
            "不觉尘方净，能生兴转深。", 
            "佛坛著妙相，午磬响清音。", 
            "佳境终难得，还同坐夕阴。"
        ], 
        "title": "弥陀寺", 
        "type": "律诗", 
        "yun": "侵"
    }, 
    {
        "author": "张襄", 
        "era": "清", 
        "subtype": "五言律诗", 
        "text": [
            "胜地甲三吴，风云想霸图。", 
            "绮罗西子径，烟雨范公湖。", 
            "故苑悲麋鹿，空林响鹧鸪。", 
            "登临无限意，落日下平芜。"
        ], 
        "title": "登灵岩山", 
        "type": "律诗", 
        "yun": "虞"
    }, 
    {
        "author": "张襄", 
        "era": "清", 
        "subtype": "五言律诗", 
        "text": [
            "一路风光引，登楼喜欲仙。", 
            "青山人读画，翠竹客参禅。", 
            "雨气奔颓壁，雷声吼怒泉。", 
            "故乡何处是，遥指白云边。"
        ], 
        "title": "题看山读画楼", 
        "type": "律诗", 
        "yun": "先"
    }, 
    {
        "author": "张襄", 
        "era": "清", 
        "subtype": "七言律诗", 
        "text": [
            "探奇何必万峰台，茅屋疏篱处处栽。", 
            "林外乱鸦冲雪去，山中孤鹤破烟来。", 
            "新枝烂缦攒红蕊，古干杈丫点绿苔。", 
            "竹处一枝看更好，横斜多傍夕阳开。"
        ], 
        "title": "丙戌春日侍太夫人邓尉探梅遍历铜坑香雪海诸胜太夫人命赋梅花用高青邱韵呈九首 其一", 
        "type": "律诗", 
        "yun": "灰"
    }, 
    {
        "author": "张襄", 
        "era": "清", 
        "subtype": "七言律诗", 
        "text": [
            "千树琪花绕梵宫，罗浮原与碧天通。", 
            "多生福慧双修得，六代铅华一洗空。", 
            "诗在灞桥驴背上，曲留关塞角声中。", 
            "笑他无限痴儿女，但识人间锦绣丛。"
        ], 
        "title": "丙戌春日侍太夫人邓尉探梅遍历铜坑香雪海诸胜太夫人命赋梅花用高青邱韵呈九首 其二", 
        "type": "律诗", 
        "yun": "东"
    }, 
    {
        "author": "张謇", 
        "era": "清", 
        "subtype": "七言律诗", 
        "text": [
            "楼台无地相公归，借住山峰接翠微。", 
            "济胜客输腰脚健，忧时僧识鬓毛非。", 
            "尚湖鱼鸟堪寻侣，大泽龙蛇未息机。", 
            "正可斋心观物变，蒲团饱吃北山薇。"
        ], 
        "title": "呈松禅老人", 
        "type": "律诗", 
        "yun": "微"
    }, 
    {
        "author": "曹溶", 
        "era": "清", 
        "subtype": null, 
        "text": [
            "曾是洛阳游侠客，销魂的为名花。", 
            "相偎乡路酒重赊。", 
            "暖香开未遍，疑待鼓声挝。", 
            "亭上乐章多协律，倾城今在谁家。", 
            "日光须用锦丝遮。", 
            "也知蜂蝶性，春暮最夭邪。"
        ], 
        "title": "临江仙  同俞右吉看牡丹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "高柳忽催明月出，生公呼上湖船。", 
            "世间难得有情圆。", 
            "相逢常此夜，忘却用兵年。", 
            "泼饮但愁鸣酒瓮，倾囊再买江鲜。", 
            "万人耳语听三弦。", 
            "更深游女散，便借石场眠。"
        ], 
        "title": "临江仙  甲寅中秋同吴瑶如园次香为痛饮", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "楼上忽惊灯影歇，吴侬不重馀宵。", 
            "银蟾静看十分娇。", 
            "酒星还作伴，相赠彩云高。", 
            "莫话锦堂京洛事，山中毕竟风骚。", 
            "秋娘为我吮霜毫。", 
            "去留无限恨，倦鹊起僧寮。"
        ], 
        "title": "临江仙  次日复同瑶如诸公饮", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "风日丽人杨柳岸，玉沙曾骤花鞯。", 
            "旧游不见柳飞绵。", 
            "钱神交已绝，憔悴五侯筵。", 
            "雪封沧海犹垂钓，羊裘破自今年。", 
            "侠肠百折酒罅前。", 
            "何戡头已白，谁与诉鶤弦。"
        ], 
        "title": "临江仙  旅恨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "深巷卖花将客唤。", 
            "候逼清明，记取韶光半。", 
            "玉勒城南芳草岸，少年情味天难管。", 
            "斜倚一枝娇盼远。", 
            "沽酒他家，细雨空零乱。", 
            "泪湿粉涡红尚浅，有人楼上和春倦。"
        ], 
        "title": "蝶恋花 杏花 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "几度寻芳穿绣陌。", 
            "燕子初来，便觉寒无力。", 
            "人倚玉楼成旧识，春衫也借花颜色。", 
            "不比桃夭能暖客。", 
            "曲曲江边，零落尤堪惜。", 
            "煮酒香时重见忆，卖饧天气曾吹笛。"
        ], 
        "title": "蝶恋花 杏花 其二", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "冻掩云扉知几曲。", 
            "山满檐牙，幻作玲珑玉。", 
            "剪尽芭蕉前度绿，衔花鹤梦谁能续。", 
            "浮云往事伤幽独。", 
            "万里关河，苦语销银烛。", 
            "野鹿自无钟鼎福，此生只合林中宿。"
        ], 
        "title": "蝶恋花 宿半村草堂", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "叶声繁，鸿信断。", 
            "懊恨孤眠，时序频频换。", 
            "桂子平分秋一半。", 
            "银汉空明，午夜褰帘看。", 
            "短箫边，双杵畔。", 
            "玉殿依稀，薄雾轻遮断。", 
            "不遣嫦娥将酒劝。", 
            "怕酒醒时，唤起愁无算。"
        ], 
        "title": "苏幕遮 中秋无月", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "锦幢低，青幄紧。", 
            "结伴来游，个个沾金粉。", 
            "宛有瑶台千尺分。", 
            "高处生寒，较是横看稳。", 
            "种争新，名尚隐。", 
            "除了焚香，又喜攀条近。", 
            "紫雁斜飞开自准。", 
            "本与秋期，翻惹三秋恨。"
        ], 
        "title": "苏幕遮 城东柴家木樨垂枝直下贴地皆花密不见本中穹如屋壁其广受四筵与他种异记之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "歌馆留残醉，丽句揉花碎。", 
            "当年百种说风流，易，易，易。", 
            "一路鸣蛩，半窗斜月，便成憔悴。", 
            "冷色摇空砌，宝鸭炉烟细。", 
            "背人争解不思量，记，记，记。", 
            "似柳将眠，如莺欲语，小楼春腻。"
        ], 
        "title": "醉春风  有怀", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "象拍何须歌艳句，又烧烛、红窗暮。", 
            "叹今古、韶华留不住。", 
            "花落也、催归去。", 
            "叶落也、催归去。", 
            "失意多因杯酒误，辜负春无数。", 
            "只楼外、江山成客路。", 
            "鸿断也、书来处。", 
            "云断也、愁来处。"
        ], 
        "title": "酷相思  旅情", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "花前举乐何须忌，薄晓曈曈初丽。", 
            "启户逢君娇不语。", 
            "三秋兔魄，平分留影，垂柳东边去。", 
            "镂成新玉刚为字，十二时中排第四。", 
            "中酒嫌人知也未，芳名检点，春光已半，会取相迎意。"
        ], 
        "title": "青玉案  沈家姬卯娘善度曲戏咏卯字", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "谁移蜡信破春枝。", 
            "剪成丝，瑞难知。", 
            "冻逼罗衾，香阁费禁持。", 
            "欲觅胭脂相衬好，留不到，杏花时。", 
            "打窗连曙响参差。", 
            "酒盈卮，付歌儿。", 
            "湿透重裘，前梦耐寻思。", 
            "几度关山驴背苦，归纵美，已嫌迟。"
        ], 
        "title": "江城子  雪夜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "溪南密把万山遮。", 
            "断游车，较寒些。", 
            "作伴卢仝，敲火听煎茶。", 
            "莫羡朱门罗帐底，斟美酒，拨琵琶。", 
            "梦回香炉绣衾斜。", 
            "是他家，隔天涯。", 
            "独对兰缸，玉浸绿窗纱。", 
            "不恨东风吹尚缓，妆阁畔，预添花。"
        ], 
        "title": "江城子  冬雪", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "跨雕鞍，携红袖，出城中。", 
            "望古台、烟霭濛濛。", 
            "漫云步幛，弄春倾国带深宫。", 
            "春如留恋，歇马处蓦地相逢。", 
            "罢金樽，停檀板，痴客泪，点青铜。", 
            "旧题词、柳絮轻笼。", 
            "游丝不断，香车馀地长新丛。", 
            "落花难唤，鸟衔起、费尽东风。"
        ], 
        "title": "金人捧露盘  丰台看花", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "赎汾阳，呼杜甫，笑脱锦裘舞。", 
            "古柳千条，还识酒人否。", 
            "夜来铁笛声高，徘徊骑鹤，更何处、渔阳颦鼓。", 
            "旧游处。", 
            "荒草空嵌唐碑，飞仙已归去。", 
            "憔悴青衫，诗瘦向谁语。", 
            "忆他春在楼中，登楼更苦，恰剩得、满楼烟雨。"
        ], 
        "title": "祝英台近  太白酒楼", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "凤凰山，乌鹊渡，锦缆逗寒浦。", 
            "抱膝空林，世事几烟雨。", 
            "羡他漉酒先生，萧萧三径，把江左、黄花留住。", 
            "那堪觑。", 
            "昨日燕市悲歌，霜髭镜中数。", 
            "残漏荒鸡，耿耿十年语。", 
            "漫嫌愁向春深，春光好处，便策取、紫骝前去。"
        ], 
        "title": "祝英台近  同杨香山次辛稼轩韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "蕊珠簪笔旧名都，深意托征途。", 
            "移床直据芙蓉顶，敕银鹿、休扰松鼯。", 
            "埋雪小亭，团圞琴趣，此乐世间无。", 
            "闲来说饼胜新酥，红友映冰壶。", 
            "排忧劝我须沉醉，听城上、三度啼乌。", 
            "无分珥貂，嵇公懒也，归倩好山扶。"
        ], 
        "title": "一丛花  再饮唐济武寓中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "午阴招去踏芳堤，记得宋时溪。", 
            "层冰舞作蛟龙势，恨难上、千仞霞梯。", 
            "深坐解愁，金缸乍烬，春在画帘西。", 
            "红牙拍遍正如泥，蕉叶又编题。", 
            "山光钲鼓沉埋后，有狂客、方许幽栖。", 
            "还怕分襟，多将松竹，付与杜鹃啼。"
        ], 
        "title": "一丛花  三饮济武寓中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "珊瑚随处系渔竿，香水对浮峦。", 
            "风光况肯留人住，也谁能、复据雕鞍。", 
            "古今高士，龙蛇变化，同作五湖看。", 
            "连朝相讯酒肠宽，欢伯报平安。", 
            "如君岂忍抛春去，也正当、绿遍红攒。", 
            "乔松倚杖，名花拂履，难信草堂寒。"
        ], 
        "title": "禦街行  题程云来小像", 
        "type": "词", 
        "yun": "寒"
    }, 
    {
        "author": "曹溶", 
        "era": "清", 
        "subtype": null, 
        "text": [
            "几阵杨花，院落凄然寒食。", 
            "又堕向、送别楼侧。", 
            "任笙歌，阑珊去、旗亭野草如织。", 
            "休说东风旧识。", 
            "为东风惹他相忆。", 
            "自起捲帘，凝眸乍疑金勒。", 
            "有杜宇、声声将息。", 
            "拚清泪，常流到、大江南北。", 
            "日长怕春倦，泪也有时无力。"
        ], 
        "title": "踏青游  闺情", 
        "type": "词", 
        "yun": "职"
    }, 
    {
        "author": "张藻", 
        "era": "清", 
        "subtype": null, 
        "text": [
            "读书裕经纶，学古法政治。", 
            "功业与文章，斯道非有二。", 
            "汝宦久秦中，荐膺封圻寄。", 
            "仰沐圣主慈，宠命九重贲。", 
            "日夕为汝祈，冰渊慎惕励。", 
            "譬诸欂栌材，斫小则恐敝。", 
            "又如任载车，失诫则惧踬。", 
            "扪门五夜惭，报答奚所自。", 
            "我闻经纬才，持重戒轻易。", 
            "勿以求烦苛，勿以察猥细，勿胶柱纠缠，勿模棱附丽。", 
            "端己励清操，俭德风下位。", 
            "大法而小廉，积诚以去伪。", 
            "西土民气醇，质朴鲜糜费。", 
            "丰镐有遗音，人文郁炳蔚。", 
            "况逢郅治隆，钧陶综万类。", 
            "闾阎守耕凿，馌亩士依媚。", 
            "大田岁屡丰，多遗秉滞穗。", 
            "鼓腹遍康衢，击缶乐酒饎。", 
            "民力久普存，爱养在大吏。", 
            "润泽因时宜，撙节善调剂。", 
            "古人树声名，根柢性情地。", 
            "一一践履真，实心贯实事。", 
            "曩迹永不磨，昔贤庶可跂。", 
            "千秋照汗青，今古合符契。", 
            "不负生平学，不存温饱志。", 
            "卓哉韩范贤，治绩前史备。", 
            "事事规模之，其乃克有济。", 
            "上酬高厚恩，下为家门庇，我家祖德诒，箕裘罔攸坠。", 
            "痛汝早失怙，遗教幸勿弃。", 
            "衰年逼桑榆，垂老筋力瘁。", 
            "曳杖看飞云，目断秦山翠。", 
            "睡起日高春，乾鹊噪新霁。", 
            "披衣览镜奁，霜雪满鬟髻。", 
            "惟馀望汝心，任大勤自毖。", 
            "书此远寄汝，汝宜日诵记。", 
            "勉旃矢弗渝，用作官箴肄。"
        ], 
        "title": "近得沅儿出抚秦中之信因作诗以箴之", 
        "type": "古风", 
        "yun": null
    }, 
    {
        "author": "张藻", 
        "era": "清", 
        "subtype": null, 
        "text": [
            "骖騑乍解路三千，风物秦川慰眼前。", 
            "到处听来人语好，频年丰乐使君贤。", 
            "连朝话旧到更深，不尽娄江望远心。", 
            "莫怪老人添白发，儿童几辈换乡音。", 
            "周遭竹屿与花潭，槛外云光映翠岚。", 
            "尽有琐窗诗料在，不须回首忆江南。"
        ], 
        "title": "就养秦中一路察访政声闻父老俱称中丞之贤抵署喜赋三章", 
        "type": "古风", 
        "yun": null
    }, 
    {
        "author": "张藻", 
        "era": "清", 
        "subtype": null, 
        "text": [
            "圆景下绝壁，山馆忽已暝。", 
            "石磴静张琴，雪泉清瀹茗。", 
            "不知夜已深，月上青松顶。"
        ], 
        "title": "灵岩山馆夜坐", 
        "type": "古风", 
        "yun": null
    }, 
    {
        "author": "张藻", 
        "era": "清", 
        "subtype": "五言绝句", 
        "text": [
            "向晚花冥冥，独坐理琴谱。", 
            "一缕茶烟生，疏帘散春雨。"
        ], 
        "title": "雨夜", 
        "type": "绝句", 
        "yun": "麌"
    }, 
    {
        "author": "张藻", 
        "era": "清", 
        "subtype": "七言绝句", 
        "text": [
            "光福寺前日欲曛，上阳村外望絪缊。", 
            "千林万壑浩无际，不辨湖光与白云。"
        ], 
        "title": "邓尉探海", 
        "type": "绝句", 
        "yun": "文"
    }, 
    {
        "author": "张藻", 
        "era": "清", 
        "subtype": "七言绝句", 
        "text": [
            "棐几熏炉百衲琴，绿阴门巷昼沈沈。", 
            "春来小苑无人扫，花落窗前一寸深。"
        ], 
        "title": "春残", 
        "type": "绝句", 
        "yun": "侵"
    }, 
    {
        "author": "张藻", 
        "era": "清", 
        "subtype": "五言律诗", 
        "text": [
            "银釭暗画堂，坐数漏偏长。", 
            "雁影半墙月，鸡声万瓦霜。", 
            "夜吟多遣兴，春梦不离乡。", 
            "庭下微风起，梅花入暮香。"
        ], 
        "title": "正月十二夜偶作", 
        "type": "律诗", 
        "yun": "阳"
    }, 
    {
        "author": "张藻", 
        "era": "清", 
        "subtype": "五言律诗", 
        "text": [
            "胜迹招城市，幽居得小园。", 
            "吾生澹相寄，往事漫追论。", 
            "人忆乌衣旧，名怜香草存。", 
            "祇今耽静逸，秋景满丘樊。"
        ], 
        "title": "静逸园秋日閒居 其一", 
        "type": "律诗", 
        "yun": "元"
    }, 
    {
        "author": "张藻", 
        "era": "清", 
        "subtype": "五言律诗", 
        "text": [
            "字摹王内史，诗爱郑都官。", 
            "石色青书幌，花阴冷画阑。", 
            "池鱼一二寸，庭竹两三竿。", 
            "于此端居好，身閒梦亦安。"
        ], 
        "title": "静逸园秋日閒居 其二", 
        "type": "律诗", 
        "yun": "寒"
    }, 
    {
        "author": "张藻", 
        "era": "清", 
        "subtype": "五言律诗", 
        "text": [
            "地迥人稀到，风清暑不侵。", 
            "竹帘香细细，桐阁绿愔愔。", 
            "隐几时看画，安弦静谱琴。", 
            "夜凉明月上，扫石坐深林。"
        ], 
        "title": "静逸园秋日閒居 其三", 
        "type": "律诗", 
        "yun": "侵"
    }, 
    {
        "author": "张藻", 
        "era": "清", 
        "subtype": "五言律诗", 
        "text": [
            "磴小花枝密，廊深书舍藏。", 
            "有时翻秘帙，随意坐匡床。", 
            "诗校前春稿，炉凝隔夜香。", 
            "庭前蹲石丈，亲见历沧桑。"
        ], 
        "title": "静逸园秋日閒居 其四", 
        "type": "律诗", 
        "yun": "阳"
    }, 
    {
        "author": "张藻", 
        "era": "清", 
        "subtype": "七言律诗", 
        "text": [
            "小园半亩寄西城，每到春深信有情。", 
            "花里帘栊晴放燕，柳边楼阁晓闻莺。", 
            "汉书旧读文犹熟，晋帖初临手尚生。", 
            "自笑争心忘未尽，閒招邻女对棋枰。"
        ], 
        "title": "小园即事", 
        "type": "律诗", 
        "yun": "庚"
    }, 
    {
        "author": "张瓒", 
        "era": "清", 
        "subtype": "五言律诗", 
        "text": [
            "击楫轻千里，归帆自远天。", 
            "暮云青竹戍，夜月洞庭船。", 
            "岸火近偏暗，芦花秋更妍。", 
            "故园风景好，相对已悠然。"
        ], 
        "title": "月夜至湘阴次华六梦鹿原韵", 
        "type": "律诗", 
        "yun": "先"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "问先生、丹砂几粒，是谁搓得如许。", 
            "金膏九转匆匆熟，吹落半天风雨。", 
            "颜可驻。", 
            "君不见、淮王鸡犬云中去。", 
            "且留小住。", 
            "待绀发徐生，虬髯更紫，重觅玉京路。", 
            "人间世，只有须眉良苦。", 
            "地黄萝菔相误。", 
            "黑头自笑浑无用，一任秋霜千缕。", 
            "飘弱絮。", 
            "有多少、北邙年少无寻处。", 
            "尻轮堪驭。", 
            "纵亲到神山，便能屈曲，俯首看人否。"
        ], 
        "title": "摸鱼子 谢念东先生惠药", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "大海涵青，丹楼耸翠，淼淼鸿濛奥府。", 
            "蜃气荡、云车鬼马，贝阙拥、鲛姝龙女。", 
            "望扶桑、几点烟螺，便打叠鳌背，匆匆归去。", 
            "更荒岛人烟，斜阳草树，蟹簖鱼罾凄楚。", 
            "安得披襟常卧此。", 
            "对铜井金波，冰轮初吐。", 
            "无从觅、湘灵鼓瑟，但可向、安期乞雾。", 
            "醉婆娑、晞发临流，任万斛天风，卷晴吹雨。", 
            "纵烁石流金，凭栏一啸，试问暑归何处。"
        ], 
        "title": "金明池 大热有怀蓬莱阁", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "黄菊浮觞，紫萸盈把，露凉风细，匆匆早是秋将暮。", 
            "天街如蚁，燕尾鬟松，卓金车响，纷纷儿女。", 
            "剪彩旗幡，花糕担子，知送谁家去。", 
            "叶争飞，雁初系，只少满城风雨。", 
            "情绪。", 
            "不堪摇落，龙山戏马，何处追游，破帽单衫，一襟尘土。", 
            "试问、故国荒凉宅榭，草长欲齐阶否。", 
            "深巷人归，华堂客醉，作阵鸣腰鼓。", 
            "聊送目，夕阳边，惟见碧云千缕。"
        ], 
        "title": "笛家 九日长安遣兴和其年", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "野水拖蓝，遥峰叠翠，嫩凉时候，闲人那不登高去。", 
            "城阴杜曲，几树枯杨，几层颓壁，当年游处。", 
            "橘井苔腥，晓堂雾湿，莫作重阳雨。", 
            "话新寒、晚鸦急，客子羁愁添否。", 
            "良晤。", 
            "峭帆乍歇，玉盘虾菜，斟酌南烹，蚁绿鳞红，十觞连举。", 
            "只少、绕砌黄花烂漫，空负数声金缕。", 
            "拂拂鞭丝，垂垂帽影，行过风潭路。", 
            "月上也，恰当，共听荒畦人语。"
        ], 
        "title": "笛家 九日蛟门招集诸子游黑龙潭", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "行李萧条去。", 
            "骋远目、禾黍芃芃驿路。", 
            "督亢陂荒，滹沲浪急，乱云天暮。", 
            "韦杜旧家声，早打叠、寒毡辛苦。", 
            "听一片、鸣蝉诉。", 
            "况梦绕西州，哀湍坏道，知在斜阳一带，苍然平楚。", 
            "无语。", 
            "销魂羁旅。", 
            "更莫去、伤今怀古。", 
            "十年踪迹，一番离别，悲欢无据。", 
            "马首又他乡，乌衣巷口人何处。", 
            "苜蓿阑干堪煮。", 
            "上日及新秋，为语天边好月，分照两人愁绪。"
        ], 
        "title": "画屏秋色 送舅氏之唐山广文任", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "岭云白。", 
            "湖草粘天弄碧。", 
            "湘烟淡，沅水分流，弱柳丝丝罥行色。", 
            "武陵南下驿。", 
            "渐入桄榔瘴黑。", 
            "鹃声里，铁骑连营，一发青山望京国。", 
            "依依感畴昔。", 
            "记巷口乌衣，门边霜戟。", 
            "电光石火音尘寂。", 
            "愁一肩行李，半林斜照，空祠榕暗啸木客。", 
            "衡阳雁程隔。", 
            "难觅。", 
            "谢公屐。", 
            "问橘井遗踪，郢雪荒宅，参军蛮府工书檄。", 
            "念东第凄冷，北堂晨夕。", 
            "寒螀啼彻，听砌语，助太息。"
        ], 
        "title": "兰陵王 送二舅之沅州", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "正酒船行，人声寂，好月如圭偷照。", 
            "鹍鸡初入破，响风筝刀尺，麻姑手爪。", 
            "银甲徐调，冰丝轻拨，啄木丁丁小鸟。", 
            "空山无人处，任花开花落，洞天深窅。", 
            "忽变作玉关，千群铁马，平沙衰草。", 
            "吴侬歌缥缈。", 
            "叹旧曲、谁似临川好。", 
            "遮莫向、岐王筵上，崔九堂前，琵琶弹出伤心调。", 
            "未抵繁弦巧，引蝶翅蜂须相恼。", 
            "但羁客、青衫老。", 
            "奈何频唤，顿减中年怀抱。", 
            "鬓边明日白了。"
        ], 
        "title": "大酺 石林席上闻弦索", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "才人剩技，削玉团香，有得离奇如此。", 
            "绣岭宫前，苎萝溪上，一一倾城姝丽。", 
            "更把繁弦倚。", 
            "似飞仙剑客，乘风游戏。", 
            "怨离别、青衫红袖，消向琵琶羯鼓声里。", 
            "沙石砉然惊，苦竹黄芦，暗啼山鬼。", 
            "省识红盐妙理，换羽移宫，堕尽关河人泪。", 
            "细数名家，晚唐南宋，漫说苏豪柳腻。", 
            "海岳当年裔。", 
            "平分取、书画船中风味。", 
            "又证入、金荃兰畹，小山白石，天花乱撒。", 
            "珊瑚碎、酒边珍重乌丝字。"
        ], 
        "title": "玉女摇仙佩 与米紫来论词即书其集后", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "剡溪玉叶，渲染神工，却倩银塘丹鲫。", 
            "波面扬须，镜中吹雨，飘入碎萍无力。", 
            "一抹空明碧。", 
            "问何人拾取，水天颜色。", 
            "欲偷寄、飞琼片纸，怕似方诸滴泪难识。", 
            "惊万缕千丝，莫是珠宫，鲛姝轻织。", 
            "不辨河山一气，潮落潮平，纳纳乾坤生白。", 
            "杳霭岚光，迷离树影，总带蛮云腥涩。", 
            "造物莽◆索。", 
            "有多少、寒火温泉寄迹。", 
            "浑未抵、浮沤隐现，绿◆◆◆，苔痕掩映。", 
            "荆关笔、凭谁为讯骞霄国。"
        ], 
        "title": "玉女摇仙佩 咏鱼苔笺", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "恰新秋，一夜凉飙声急。", 
            "指湘皋、晚烟淡处，章华台下荒宅。", 
            "挂蒲帆、白苹乡里，鲙鲈鱼、破玉盈尺。", 
            "赤壁江声，乌林战地，楚南形胜，依稀记得。", 
            "击铜斗，歌成慷慨，棹碎空明碧。", 
            "东篱畔、黄花满径，应待归客。", 
            "忆燕市匆匆文酒，西山乱入游屐。", 
            "动公卿、五云词赋，才子人称掞天笔。", 
            "姑射仙姿，苎萝姝丽，如君流落也堪惜。", 
            "悲团扇、班姬未老，永巷青苔隔。", 
            "桑干路、驴背书囊，席帽欹侧。"
        ], 
        "title": "多丽 送叶慕庐南归", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "德耀眉齐，少君车挽，十载牛衣人泪。", 
            "忆当年、白帢翩翩，比肩兰蕙。", 
            "夫子龙城绾绶，紫塞风沙难避。", 
            "赋归来、还共东篱憔悴。", 
            "咏絮庭闲，篝灯门闭。", 
            "慰白头、佳儿佳妇，百岁相看何巳。", 
            "蝶梦醒，偏无几。", 
            "日下蒲轮，江边桂楫，惊起山中浓睡。", 
            "全不管、西风病骨，恹恹情思。", 
            "环佩珊然去矣，垂老宁堪伤逝。", 
            "转眼便、泡影空花相似。", 
            "绮户丝萦，镜奁尘细。", 
            "怕黄昏、微雨疏帘，滴到愁人两耳。", 
            "更莫听，蛩吟碎。"
        ], 
        "title": "小诺皋 挽尤展成夫人", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "何处嬉春，踏青挑菜，鄠杜城南地。", 
            "过危桥，夕照恰当门，乱拥入群峰螺髻。", 
            "郁坡陀，绿遍粘天芳草，粼粼十亩风潭水。", 
            "看万缕千丝，交柯接叶，掩映长空无际。", 
            "问当年谁折永丰枝，巳彷佛灵和殿里时，欲起还眠，带雨拖烟，昵人情思。", 
            "是相国沧洲，逸兴万象含生气。", 
            "忘机鱼鸟，穿林啖影任游戏。", 
            "更石笋排云，花香作雾，东风一剪蘼芜翠。", 
            "梁苑诗篇，西园宾从，点缀平泉佳丽。", 
            "羡新荷骤雨，遗踪如此。", 
            "似欧冶池边溯涟洏。", 
            "恨只少、筼筜谷意。", 
            "喜得赐沐馀闲，小驻东华骑。", 
            "河上清明，洛滨祓禊，油壁钿车来矣。", 
            "年年渲染费春工，且自与人同乐耳。"
        ], 
        "title": "哨遍 题万柳堂", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "忆随羽林十二，作英雄指顾。", 
            "正补衮黄阁初开，城南尺五韦杜。", 
            "属车下参差，豹尾新丰，树杪旌旗度。", 
            "佩双鞬、驰电长河，马嘶冰路。", 
            "猎骑才回，小篆乍袅，诵琳琅好句。", 
            "宴梁苑、宾客邹枚，胜流齐奉樽俎。", 
            "泛扁舟、重寻赤壁，是玉局、旧曾游处。", 
            "叹临皋、一段风流，杳然千古。", 
            "京尘再染，属国旂常，九宾看拜舞。", 
            "又移入、白云司里，鸡舌香赐，绰约双鬟，旗亭歌赌。", 
            "衍波纸写，惊心动魄，广平冰铁梅花赋。", 
            "问枝头、红杏今能否。", 
            "铜龙命下，持衡赕布賨钱，片帆欲飞南浦。", 
            "清江似镜，章贡分流，是天开大府。", 
            "最好向、郁孤台上，极目夕阳，几道蛮烟，乱垂平楚。", 
            "乘槎汉使，登楼清啸，惊涛拍拍千寻下，听榕阴木客吟诗苦。", 
            "载将廉石归来，满酌蒲桃，歌翻旧谱。"
        ], 
        "title": "莺啼序 送牧仲榷税赣关", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "欲制水田衣，难学天衣丝。", 
            "倦绣空中乱唾绒，点点杨花弄。", 
            "卓影刺波明，补得青莎空。", 
            "乞巧穿来定几时，秋老无人共。"
        ], 
        "title": "卜算子 秧针", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "午梦费追寻。", 
            "行遍园林。", 
            "落梅如雪满庭阴。", 
            "粉蝶游蜂纷去住，又是春深。", 
            "乡信抵黄金。", 
            "云水沉沉。", 
            "先生老矣废长吟。", 
            "吃饭著衣些个事，忙到如今。"
        ], 
        "title": "浪淘沙 午梦", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "秋老伏波营。", 
            "海气凄清。", 
            "鹧鸪啼上越王城。", 
            "玉几金床何限恨，紫殿苔生。", 
            "霸业总飘零。", 
            "青盖亭亭。", 
            "五千甲楯忆行成。", 
            "回首羊车游幸地，多少娉婷。"
        ], 
        "title": "浪淘沙 咏史", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "黄昏急雨跳珠露。", 
            "五两迎潮打桨去。", 
            "烟螺一点认龙山，暗忆西风吹帽处。", 
            "鱼床蟹簖纷无数。", 
            "夜火阴沉隔江步。", 
            "寒芦飒飒走涛声，十万儳蛟为谁怒。"
        ], 
        "title": "木兰花 重九发皖城", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "春风作意淹愁客。", 
            "晞发弄琅玕、千条碧。", 
            "脉脉空谷佳人，翠袖无言正相忆。", 
            "过雨嫩苔生、流光湿。", 
            "莫是拥髻灯前，翩然独立。", 
            "认他桃花红，梨花白。", 
            "剧怜■里都■，朱霞天半无人识。", 
            "高唱紫云回、消受得。"
        ], 
        "title": "春草碧 题梅雪■小照", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "轮囷离奇，常自是、参天溜雨。", 
            "仿佛是、龙盘蛟锁，兽蹲鲸怒。", 
            "衣被神功归草木，丝轮大业生机杼。", 
            "笑倡条冶叶亦何为，纷如许。", 
            "沟中断，青黄取。", 
            "冥灵寿，蹉跎补。", 
            "幸斧斤不到，先生宥楮。", 
            "定有烟霞与左右，何年庙社烦钟鼓。", 
            "数春秋又过八千馀，乔松侣。"
        ], 
        "title": "满江红 咏青阳署中老桑", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "湿云泼墨，尽连宵做弄，碎琼零玉。", 
            "滩雪惊飞流不定，轧轧水车翻轴。", 
            "出鬼荒祠，女郎遗庙，撮听秋坟曲。", 
            "乱鸦枯树，峰腰犹抹青绿。", 
            "莫是洪谷云林，匆匆渲染，健笔能医俗。", 
            "一缕炊烟来木末，篱落人家堪宿。", 
            "乌桕红销，棕榈叶散，掩映千竿竹。", 
            "数杯浊酒，敌他檐际风肃。"
        ], 
        "title": "百字令 婺源道中记所见", 
        "type": "词", 
        "yun": null
    }, 
    {
        "author": "张蘩", 
        "era": "清", 
        "subtype": null, 
        "text": [
            "忆昔承欢年最小，无彩堂前竞梨枣。", 
            "春花秋月尽嬉游，缃帙牙签学搜讨。", 
            "彩线閒临绮阁前，阿兄素志留青毡。", 
            "针传薛指人争羡，笔吐江花名占先。", 
            "马氏眉峰推共白，左家才藻叨同述。", 
            "璞碎终怀玉石疑，伯乐未逢甘伏枥。", 
            "潦落俄惊几度秋，相看霜发忽盈头。", 
            "敢憎世上炎凉态，莫问人间青白眸。", 
            "造化茫茫真莫叩，积德始知能裕后。", 
            "玉树森森绕谢庭，一枝已夺天工秀。", 
            "杏苑堪夸早著鞭，洛阳年少方翩翩。", 
            "荣封姓字题黄绢，清要声华著木天。", 
            "锦堂风月真无及，曲谱新翻奏瑶瑟。", 
            "翠袖看娇画里人，斑衣笑舞阶前色。", 
            "我本悲歌感慨流，相逢喜语偏绸缪。", 
            "欢极每怀怙恃泪，情深须念鹡鸰愁。", 
            "数奇昔共嗟难遇，此日云泥境殊异。", 
            "但能教子习书香，岂惮丸熊与削柱。", 
            "早誉咸称似舅贤，操觚稍解攻芸篇。", 
            "化鹏弱翅惭无力，愿藉吹嘘送上天。"
        ], 
        "title": "拟古三十韵呈大兄", 
        "type": "古风", 
        "yun": null
    }, 
    {
        "author": "张蘩", 
        "era": "清", 
        "subtype": "五言排律", 
        "text": [
            "遥忆相招日，欣逢鹊驾临。", 
            "银河犹耿耿，玉漏莫沈沈。", 
            "暑气潜消簟，凉风渐透林。", 
            "愧无文乞巧，笑指月穿针。", 
            "甚矣吾衰老，贤哉尔意深。", 
            "幽閒修女则，贞静熟闺箴。", 
            "涤器烹新茗，添香理素琴。", 
            "卷帘分树荫，移榻就花荫。", 
            "嗜好皆投璧，论交可断金。", 
            "含愁佯整袂，嘱别更沾襟。", 
            "握手当年约，相思此夜心。", 
            "敲诗镫屡剪，拨闷酒频斟。", 
            "兀坐閒欹枕，忘眠倦展衾。", 
            "村荒多吠犬，山远少栖禽。", 
            "暮景偏萧索，孤舟倍寂岑。", 
            "何时双鲤寄，为我达知音。"
        ], 
        "title": "舟行不寐有怀两从子舍", 
        "type": "排律", 
        "yun": "侵"
    }, 
    {
        "author": "张蘩", 
        "era": "清", 
        "subtype": "七言绝句", 
        "text": [
            "御苑千行远接天，碧如轻浪细如烟。", 
            "只愁春去花如雪，几度临风倍黯然。"
        ], 
        "title": "柳", 
        "type": "绝句", 
        "yun": "先"
    }, 
    {
        "author": "张蘩", 
        "era": "清", 
        "subtype": "七言绝句", 
        "text": [
            "西风寂寂冷长门，纨扇秋来有泪痕。", 
            "但得君心同月色，清光何处不沾恩。"
        ], 
        "title": "汉宫", 
        "type": "绝句", 
        "yun": "元"
    }, 
    {
        "author": "张尔田", 
        "era": "清", 
        "subtype": null, 
        "text": [
            "镜面繁红写倒枝。", 
            "淡妆新样百般宜。", 
            "好风香过蝶先知。", 
            "兰烛已销前夜泪，麝薰犹煖去时衣。", 
            "无因说与锦屏期。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "翠袖红阑倚处同。", 
            "一渠春水浸芙蓉。", 
            "隔墙嘶过玉花骢。", 
            "曾是昔年盘马地，晴泥滑滑草茸茸。", 
            "碧云天远画楼空。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "渌水漾轻鸥。", 
            "红板桥头。", 
            "鞦韆斜飏柳花毬。", 
            "卷上珠帘风半面，无限春愁。", 
            "年少凤城游。", 
            "老叹淹留。", 
            "金阊门外舣兰舟。", 
            "昨日浮萍前日絮，明日东流。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "踏杀马驹无觅处。", 
            "指点当前，的的西来路。", 
            "万水千津君荐取。", 
            "些儿閒话如何举。", 
            "已自无家谁绊汝。", 
            "揽镜看云，不是功名误。", 
            "明日淮山听夜雨。", 
            "扁舟满载春愁去。"
        ], 
        "title": "蝶恋花·送学佛友人南归", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "软红一片琼箫，流尘如梦回风过。", 
            "伤心怕问，岁寒宫袖，玉蝉花朵。", 
            "送老年涯，背时颜色，旧情偏左。", 
            "任朦胧睡眼，偎衾自恋，三两点，残镫火。", 
            "望断朝班青琐。", 
            "换凄凉、金门颓卧。", 
            "谁家儿女，铜街笑语，迎新妆裹。", 
            "惹鬓繁枝，沾唇美酒，浇愁无那。", 
            "祗细书彩胜，宜春消息，待梅梢破。"
        ], 
        "title": "水龙吟·丙子元日客燕山赋", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "庾郎词赋供憔悴。犹有哀时泪。", 
            "故人千里寄梅枝。为报江南春好雁来迟。", 
            "金门一卧垂垂老。作计消愁抱。", 
            "明年拟采五湖莼。相送扁舟载雨到西兴。"
        ], 
        "title": "虞美人·奉答瞿禅之江", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "泪眼黄花，浑怕问、今朝佳节。", 
            "还记取、西风吹帽，萧萧余发。", 
            "陇水助人添哽咽，燕山向我无颜色。", 
            "更惊心、四远雹声焦，千家泣。", 
            "浮士梦，都休忆。", 
            "明日事，从何说。", 
            "叹臣之壮也，而今头白。", 
            "已自摧残人下寄，那堪憔悴兵间活。", 
            "把茱萸、插了再三看，南冠客。"
        ], 
        "title": "满江红·丁丑重九感赋", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "遍昆池劫灰，曲江上，几声吞。", 
            "问著甚来由，龙拿虎掷，如此乾坤。", 
            "黄昏。", 
            "但闻鬼哭，掩衡门、胡骑满城尘。", 
            "未要秋风华发，等閒沧海吾身。", 
            "沾巾。", 
            "今古一酸辛。", 
            "往事恨难论。", 
            "算更谁怜取，封中蜗土，地上虮臣。", 
            "蚩尤。", 
            "五兵枉铸，浪滔滔、直欲尽生民。", 
            "俯仰空悲去客，兴亡休怨陈人。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "繁华催送。人世恍然真一梦。", 
            "何处笙歌。水殿风来散败荷。", 
            "饥乌啄肉。回首都亭三日哭。", 
            "国破城空。残照千山泪点红。"
        ], 
        "title": "木兰花令", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "照野江烽，连天海气，物华卷地休休。", 
            "残阳一霎，怎不为人留。", 
            "几点昏鸦噪晚，荒村外、鬼火星稠。", 
            "伤高眼，还同王粲，多难强登楼。", 
            "惊弓如塞雁，林间失侣，落影沙洲。", 
            "便青山纵好，何处吾丘。", 
            "夜夜还乡梦里，分飞阻、重到无由。", 
            "空城上，戍旗红闪，白日淡幽州。"
        ], 
        "title": "满庭芳·丁丑九月客燕京，书感", 
        "type": "词", 
        "yun": "尤"
    }, 
    {
        "author": "张尔田", 
        "era": "清", 
        "subtype": null, 
        "text": [
            "惜花常怕花残。", 
            "晓妆寒。", 
            "翠被余香红雨泪阑干。", 
            "高阁上。", 
            "凝情望。", 
            "雁初还。", 
            "天际晴沙秋色小屏山。"
        ], 
        "title": "相见欢", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "长河渐落云屏。", 
            "晓星沈。", 
            "一枕落花残月酒初醒。", 
            "情何限。", 
            "人不见。", 
            "恨难任。", 
            "双配合欢罗带湿罗巾。"
        ], 
        "title": "相见欢", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "枝上红稀绿渐成。", 
            "閒随流水绕花行。", 
            "粉墙低处一舟横。", 
            "早是宿妆匀面了，谁家闻打筑毬声。", 
            "冶游天气近清明。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "著意人前晕翠娥。", 
            "娇多贪耍不成歌。", 
            "长裙出水碾新荷。", 
            "斗帐罢薰添古刺，香轮催发响摩托。", 
            "月明归路奈君何。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "溪堂何处好，杂花手植，背郭俯晴郊。", 
            "十年云海卧，自断音书，泛宅到渔樵。", 
            "舟横野彴，渐梦落、江南春潮。", 
            "兰径深、隔邻疏援，紫蔓上藤梢。", 
            "无聊。", 
            "墙东遗世，塞北为家，任旁人一笑。", 
            "休更惊、羌村烽火，投老安巢。", 
            "绿阴满地初宜夏，步水曲、山鸟相招。", 
            "沈醉语，生涯换得枯瓢。"
        ], 
        "title": "渡江云·僦园杂莳花木，颇有终焉之志。赋示榆生、瞿禅", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "一自中原鼙鼓后，繁华转眼都收。", 
            "石城艇子为谁留。", 
            "乌衣寻废巷，白鹭认空洲。", 
            "万事惊心悲故国，青山落日潮头。", 
            "此身行逐水东流。", 
            "除非春梦里，重见旧皇州。"
        ], 
        "title": "临江仙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "苦恨佳期说断肠。", 
            "未应怊怅抵清狂。", 
            "莲舒玉艳匀新彩，梅压鬊云恼薄妆。", 
            "叹夜短，怨年长。", 
            "半衾閒画两鸳鸯。", 
            "罗衣归后从教著，多恐经时减旧香。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "兰被嫣轻语未通。", 
            "障泥宝马锦嘶风。", 
            "长陵小市旧相逢。", 
            "犀液越瓯金齿软，麝煤蜀纸玉纤红。", 
            "几时携手画屏中。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "却下晶帘护水沈。", 
            "檐牙时听响鸣禽。", 
            "碧桃花发绿成阴。", 
            "屐子高高轻衬玉，帕儿叠叠细挑金。", 
            "红笺谁与说春心。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "十里珠尘暖欲飞。", 
            "黄昏催散烛龙归。", 
            "天街踏马惜芳菲。", 
            "早是闻歌怜梦雨，那堪持酒劝春晖。", 
            "不成沈醉祗成悲。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张蘩", 
        "era": "清", 
        "subtype": "五言律诗", 
        "text": [
            "梅向南枝发，堪思寄陇头。", 
            "春风吹绣帙，晓日荡帘钩。", 
            "惜别犹馀泪，谈禅未解愁。", 
            "何时一尊酒，剪烛话西楼。"
        ], 
        "title": "早春寄女", 
        "type": "律诗", 
        "yun": "尤"
    }, 
    {
        "author": "张蘩", 
        "era": "清", 
        "subtype": "七言律诗", 
        "text": [
            "屏迹多年与世违，偶贪花信到柴扉。", 
            "典衣不惜沽春酿，扫石何妨待月辉。", 
            "芍药敛妆红欲瘦，芰荷出水碧初肥。", 
            "相看莫使花枝笑，沈醉休辞酒力微。"
        ], 
        "title": "初夏喜大人到舍", 
        "type": "律诗", 
        "yun": "微"
    }, 
    {
        "author": "张蘩", 
        "era": "清", 
        "subtype": "七言律诗", 
        "text": [
            "积雨初晴景色宜，绿波新涨小庭池。", 
            "砌花带露含红泪，径柳笼烟敛翠眉。", 
            "稚子折荷擎碧盖，老农剪竹插疏篱。", 
            "萧然长昼凭书枕，一榻茶香午梦迟。"
        ], 
        "title": "依绿轩新霁", 
        "type": "律诗", 
        "yun": "支"
    }, 
    {
        "author": "张蘩", 
        "era": "清", 
        "subtype": "七言律诗", 
        "text": [
            "失意休教苦自煎，为君把卷论前贤。", 
            "儿顽应笑同王霸，婢钝何须学郑玄。", 
            "涤器当垆情更洽，操舂举案志犹坚。", 
            "久藏赖有床头酝，莫负梧桐月正圆。"
        ], 
        "title": "戏为外子拨闷", 
        "type": "律诗", 
        "yun": "先"
    }, 
    {
        "author": "曹溶", 
        "era": "清", 
        "subtype": null, 
        "text": [
            "閒心万种，惟有秋难著。", 
            "孤雁不禁寒，又边鼓、吹开画阁。", 
            "曾移小舸，吹笛弄江烟，多少事，耐寻思，斜倚阑干角。", 
            "新添白发，回首平生错。", 
            "无故踏征尘，早辜负、花间翠箔。", 
            "飞觥相属，同是客中人，檀板急，舞裙轻，赢得肌如削。"
        ], 
        "title": "蓦山溪  与王襄璞饮酒", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "今年白露，嫩蕊帘前卖。", 
            "生怕风飘满罗带。", 
            "到湖阴、荡桨闲逐文鱼，思折得，付与纳凉人戴。", 
            "谁家留古墅，草没窗楞，似向愁时把愁赛。", 
            "老干只参天，冷碧斜飞，铺一片影娥词债。", 
            "算此世、黄金百无情，并月底幽花，暗螀啼坏。"
        ], 
        "title": "洞仙歌  同叶星期探桂未开感赋", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "写诗江上，划蕉峰苍藓。", 
            "如虎须髯向风撚。", 
            "回眸惊、薄暮贮酒空肠，葫芦侧，难忆盛年歌管。", 
            "戍楼微梦在，宋玉情孤，十二巫云翠轮短。", 
            "唤樵舟共载，绾柳成鞭，岛瘦郊寒应不免。", 
            "许我再、相逢白头时，但密雪书林，将灯细剪。"
        ], 
        "title": "洞仙歌  赠崔兔床", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "徐熙妙腕，团合花魂，尺线疑湿。", 
            "曳露含风，胭脂到底输淡白。", 
            "借他闭雨门深，梦洛阳香国。", 
            "狂客成诗，酒酣殿上小立。", 
            "何处浓华，遽相恼、素娥閒逸。", 
            "雪妆初就，冷落歌钟不得。", 
            "三月纷纷车马，遍江南江北。", 
            "撩乱休嫌，要人紧护春色。"
        ], 
        "title": "华胥引  题画梨花牡丹次张叔夏韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "夕阳山阔戍楼空。", 
            "厌西风，已西风。", 
            "何事风吹偏向客愁中。", 
            "沙草斜连铜狄路，酒旗卷，一程程，绕汉宫。", 
            "汉宫，汉宫，扫残红。", 
            "花一丛，柳一丛。", 
            "忆也忆也，忆远送、又泣孤鸿。", 
            "可惜鸳鸯湖上冷归蓬。", 
            "谩道梦魂能识路，今夜里，比春来，梦不同。"
        ], 
        "title": "江城梅花引  秋思", 
        "type": "词", 
        "yun": "东"
    }, 
    {
        "author": "曹溶", 
        "era": "清", 
        "subtype": null, 
        "text": [
            "萧萧疏影弄新红。", 
            "盼东风，未东风。", 
            "眼角一杯香气透帘栊。", 
            "酒自著人人自懒，凄凉甚，莽关山，剩倦翁。", 
            "倦翁，倦翁，小楼中。", 
            "灯又浓，梦又重。", 
            "夜也夜也，夜过半、难解诗穷。", 
            "赖有长笺清响寄高鸿。", 
            "总把寒更吹教暖，春动也，怕春光，不属侬。"
        ], 
        "title": "江城梅花引  除夕和赤豹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "黛角棱分，山尖样软，浅涡双亸。", 
            "界破花钿，何曾用梳裹。", 
            "酸来自拥，刚配得、目低眉锁。", 
            "婀娜。", 
            "芳缕乍迎，胜樱桃含颗。", 
            "凝脂欲涴，搓粉无痕，遮他杏衫可。", 
            "攀枝臭蝶，宝鼎拨新火。", 
            "为问镂金带，拭涕背人知么。", 
            "感嚏频应是，思我好春闲坐。"
        ], 
        "title": "惜红衣  美人鼻", 
        "type": "词", 
        "yun": "哿"
    }, 
    {
        "author": "曹溶", 
        "era": "清", 
        "subtype": null, 
        "text": [
            "寒食初分，酸风犹急，敝尽貂裘。", 
            "宾朋广坐，乐事也难留。", 
            "况值频吹画角，人消瘦、懒上秦楼。", 
            "驼峰底，丝丝鬓雪，尘满吴钩。", 
            "远泪不须流。", 
            "从此去、岁华暖到箜篌。", 
            "陌头草绿，辇道美人游。", 
            "竞劝金壶酒罢，轻帆动、细雨兰舟。", 
            "谁知是，依然闪塞，不断新愁。"
        ], 
        "title": "东风齐著力  春怨", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "茉莉编毬，毡毼装锦，霸府犹传香土。", 
            "蜃海璿宫，刘郎无恙，栖禅似怜儿女，向逐鹿，神州日，南天坠花雨。", 
            "大豪举。", 
            "聚宫中、黑金生铸，磨来尽、只剩纪年数语。", 
            "想像出游时，拥珠軿、人影如絮。", 
            "铁石非坚，问千年、活计何许。", 
            "尽情痴论古，殿角鹧鸪飞去。"
        ], 
        "title": "法曲献仙音  南满铁塔", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "小幔笼香，短墙围玉，认得元龙庭院。", 
            "兽炭排寒，虫编曲映日，都将尘世偷换。", 
            "看屋里，青山好，烟城已天半。", 
            "寻诗伴。", 
            "捲葱末、漉酒浇饼，酣适甚、花底似闻莺管。", 
            "淡泞客心长，总列殊、飞絮春软。", 
            "恣劈红笺，选琼瑶、随风宛转。", 
            "愿江南且住，曳杖柳阴频见。"
        ], 
        "title": "法曲献仙音  饮济武寓中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "浪涌蓬莱，高飞撼、宋家宫阙。", 
            "谁荡激、灵胥一怒，惹冠冲发。", 
            "点点征帆都卸了，海门急鼓声初发。", 
            "似万群、风马骤银鞍，争超越。", 
            "江妃笑，堆成雪。", 
            "鲛人舞，圆如月。", 
            "正危楼湍转，晚来愁绝。", 
            "城上吴山遮不住，乱涛穿到严滩歇。", 
            "是英雄、未死报仇心，秋时节。"
        ], 
        "title": "满江红  钱唐观潮", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "雨后潮平，依稀近、龙舟令节。", 
            "高会处、风尘逆旅，几回愁绝。", 
            "谢客词多兰瘦，石家春去珊瑚折。", 
            "送閒情、千种到杯中，真萧屑。", 
            "铁汉老，心如铁。", 
            "雪儿媚，歌成雪。", 
            "恣良宵游览，月圆无缺。", 
            "湘水寄书梁燕远，秦楼吹笛林花咽。", 
            "买沙棠、艇子系湖干，人难别。"
        ], 
        "title": "满江红  程古狂招集舟中", 
        "type": "词", 
        "yun": "屑"
    }, 
    {
        "author": "曹溶", 
        "era": "清", 
        "subtype": null, 
        "text": [
            "奈何声里，微见两眉皱。", 
            "珠盘乍调宫徵，讶出残莺口。", 
            "欲唤周郎再起，帐底亲传授。", 
            "误来知否。", 
            "含思不语，坐待屏深烬香兽。", 
            "客愿圆蟾荡漾，合乐围青岫。", 
            "我爱孤鹤飘飖，缓酌抛红豆。", 
            "心事非关粉黛，借取消僝僽。", 
            "泪光湿透。", 
            "浮云谁在，每为多才更回首。"
        ], 
        "title": "六么令  张老四曾事云间周勒卣度曲甚美遇之怅然", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "一从仙去，茎上露盘折。", 
            "龙奁竞开珠锁，斜印花纹滑。", 
            "舞袖宜教薰透，莫睡屏间鸭。", 
            "玉阶遥接。", 
            "著人春气，未试轻烟已频觉。", 
            "心事多随逝水，含怨凭谁说。", 
            "长记宿火温温，绣被深宵压。", 
            "近日披裘老大，荀令难重学。", 
            "石肠新怯。", 
            "许辞蕉盏，静听松声扫庭雪。"
        ], 
        "title": "六么令  宫香饼用辛稼轩韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "莺声喧古榭。", 
            "良宵坐我，通明帘下。", 
            "十八女郎，须用大苏描写。", 
            "莫被柳家恶句，把腻粉、涂污春社。", 
            "刚一罅，洞箫歇处，浓香来也。", 
            "肯道梦雨无情，便酿就悲欢，杂些真假。", 
            "乍远屏风，欲团好花轻打。", 
            "筵外貔貅尽散，兰膏焰、尚融霜瓦。", 
            "辞送者，空馀泪珠堕马。"
        ], 
        "title": "玉漏迟  宣府严弁宅女乐", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "野陇馀寒，长桥无板，已到蛩语荒祠。", 
            "古泉吹雪，铁石响参差。", 
            "仿佛金镳欲出，秋涛壮、绿满平池。", 
            "骅骝逝，唐家勋业，一片土花滋。", 
            "楼烦西近处，山围旧翠，柳曳新丝。", 
            "问画船安在，渔舍谁施。", 
            "雨歇鸳鸯自浴，军垒上、芦管惊迟。", 
            "回头望，春江脉脉，目断故人思。"
        ], 
        "title": "玉漏迟", 
        "type": "词", 
        "yun": "支"
    }, 
    {
        "author": "曹溶", 
        "era": "清", 
        "subtype": null, 
        "text": [
            "殿宿莓苔，冈平赑𠫍，虚寝遥控帘钩。", 
            "义儿成队，左右列松楸。", 
            "谁放沙陀雁影，盘仙李、飞入并州。", 
            "收京阙，赤心家世，长拱紫宸楼。", 
            "英雄誇亚子，提刀百战，囊矢前驺。", 
            "渐司香遗庙，埋玉荒丘。", 
            "事去棠梨漫落，滹沱化、泪点长流。", 
            "金凫出，优伶天下，麦饭一时休。"
        ], 
        "title": "玉漏迟  李晋王墓下作", 
        "type": "词", 
        "yun": "尤"
    }, 
    {
        "author": "曹溶", 
        "era": "清", 
        "subtype": null, 
        "text": [
            "笠泽湖边，沧浪亭畔，而今始结芳邻。", 
            "论丘数壑，谁主复谁宾。", 
            "自卜浣花深处，更辞他、严武车轮。", 
            "依然好，年年松菊，占断六朝春。", 
            "使君高世度，紫衫苍佩，不博闲身。", 
            "但移书十乘，草阁无尘。", 
            "安问乡关远近，得徜徉、便属佳辰。", 
            "奇怀在，休营一室，裘马正嶙峋。"
        ], 
        "title": "玉漏迟  贺吴园次迁居", 
        "type": "词", 
        "yun": "真"
    }, 
    {
        "author": "曹溶", 
        "era": "清", 
        "subtype": null, 
        "text": [
            "锦席相招，氍毹对列。", 
            "桦烛销尽铜壶。", 
            "醉人天气，兰露湿金铺。", 
            "翠黛双双自扫，箜篌部、密甚还疏。", 
            "清音颤，犹疑教就，窈窕世间无。", 
            "当时年尚盛，飞觥按拍，意大情粗。", 
            "只等閒看过，不解成图。", 
            "忽到青衫冷落，鲛泪洒、一半模糊。", 
            "临高望，烟条雨叶，岭路付蘼芜。"
        ], 
        "title": "玉漏迟  止岳有和忆广南胡家二姬之作再赋", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "天与深情，楼头花萼，晴烟最是氤氲。", 
            "葛巾拖杖，同采峡山云。", 
            "忽复移船入市，三通鼓、军帐惊闻。", 
            "乡关近，蒪鲈佳趣，小隐幸曾分。", 
            "建安无俗调，名香宝鸭，竟夕须薰。", 
            "挹芙蕖清露，五色成纹。", 
            "诮我金元弱藻，握兰荃、濡手辛勤。", 
            "怀遗事，驱车洛水，徐出宓妃裙。"
        ], 
        "title": "玉漏迟  武陵寓舍与介皇兄", 
        "type": "词", 
        "yun": "文"
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "拜昭明遗庙，台下水、自沦漪。", 
            "想文选楼中，铜龙昼暖，玉简宵披。", 
            "摛词。", 
            "六朝金粉，遍千秋、作者沐恩晖。", 
            "兆始乘鸡牵犬，祸成白马青丝。", 
            "灵旗。", 
            "杂佩葳蕤，鼓坎坎、舞僛僛。", 
            "叹故国山川，乡人伏腊，舍此安归。", 
            "追维。", 
            "湘东太忍，使江夏文武尽灰飞。", 
            "但奉九郎神在，重游几度沾衣。"
        ], 
        "title": "木兰花慢 题文孝祠壁", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "骑驴踏遍台城路。", 
            "秋风更兼秋雨。", 
            "朱雀航边，莫愁湖畔，有底关情如许。", 
            "英雄割据。", 
            "叹铁锁销沉，龙骧飞渡。", 
            "弹指声中，匆匆暗送六朝去。", 
            "金床玉几尽变，变凉蛩满院，动人愁处。", 
            "梦里三生，奈何频唤，禅榻鬓丝千缕。", 
            "精灵虎距。", 
            "和冷雁哀猿，江山重数。", 
            "呜咽寒潮，芦花飘正苦。"
        ], 
        "title": "台城路 为熊封题金陵览古诗卷", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "团。", 
            "扇旧犹堪赠所欢。", 
            "秋风起，恋恋故人难。"
        ], 
        "title": "苍梧谣 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "寒。", 
            "涧水粼粼白石间。", 
            "终难去，沧海作波澜。"
        ], 
        "title": "苍梧谣 其二", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "正月春盘初献岁。", 
            "帽影鞭丝，罗拜人如市。", 
            "爆竹一声烟雾起。", 
            "几枝红烛消灯事。", 
            "记得少年扶半醉。", 
            "褦襶冲尘，评话开明寺。", 
            "三十年来风景异。", 
            "似看洛下伽蓝记。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "二月花明邻上巳。", 
            "柳学鹅儿，桃学红妆媚。", 
            "布谷劝耕声未已。", 
            "腥风海上来鱼市。", 
            "经济山林浑不易。", 
            "种杏条桑，多少闲心事。", 
            "金马凤池春梦耳。", 
            "竹篱茅舍原如此。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "三月桐华莺哺子。", 
            "百啭声中，一串骊珠碎。", 
            "过了清明无意思。", 
            "秋千还挂垂杨里。", 
            "墙下樱桃才谢蕊。", 
            "颗颗珊瑚，巳浸馋牙齿。", 
            "万紫千红同逝水。", 
            "几翻风雨春归矣。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "四月东皋楼下水。", 
            "入网河鱼，竟尺鲜无比。", 
            "煮酒遥沾青杏意。", 
            "牡丹大似姚家第。", 
            "一夜箨声来屋底。", 
            "满眼新篁，带粉拖香气。", 
            "络罢缫车蚕下子。", 
            "一年村女浑无事。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "五月黄云全覆地。", 
            "打麦场中，咿轧声齐起。", 
            "野老讴歌天籁耳。", 
            "那能略辨宫商字。", 
            "屋角槐阴耽美睡。", 
            "梦到华胥，蝴蝶翩翩矣。", 
            "客至夕阳留薄醉。", 
            "冷淘饦馎穷家计。"
        ], 
        "title": "蝶恋花 其五", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "六月溪堂风细细。", 
            "课雨占晴，略带农夫意。", 
            "云脚倒垂龙掉尾。", 
            "汶河巳上黏天水。", 
            "素柰抹红三道未。", 
            "带露繁枝，老子生欢喜。", 
            "瓜是绿沈朱是李。", 
            "敲冰不羡长安市。"
        ], 
        "title": "蝶恋花 其六", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "云际孤帆卷。", 
            "送将归、登山临水，离情难遣。", 
            "年少周郎江左去，望里寒林霜泫。", 
            "问底事、频劳双茧。", 
            "奕叶才名推绣虎，共秦淮春水无深浅。", 
            "逸兴到，剡藤展。", 
            "风流顾曲亭边显。", 
            "是何年、看山读画，佳名题扁。", 
            "击筑燕台文酒伴，自愧淮南鸡犬。", 
            "骊驹唱、宁须求免。", 
            "归矣青溪三尺棹，坐六朝金粉翻前典。", 
            "江似练，为君剪。"
        ], 
        "title": "贺新凉 送周雪客南归 其一", 
        "type": "词", 
        "yun": null
    }, 
    {
        "author": "曹贞吉", 
        "era": "清", 
        "subtype": null, 
        "text": [
            "败叶西风卷。", 
            "近河桥、六花片片，离觞聊遣。", 
            "扑面惊沙森似雾，日暮芦沟冰泫。", 
            "寒夜冻、马毛如茧。", 
            "为爱云山归去好，谅云山于子情非浅。", 
            "五岳志，向禽展。", 
            "文章虽以幽栖显。", 
            "更须凭、经纶大手，为时卢扁。", 
            "路近三茅丹鼎在，洞里一声仙犬。", 
            "尘土梦、知君其免。", 
            "淮水东边明月上，问齐梁佳胜何人典。", 
            "春草绿，不容剪。"
        ], 
        "title": "贺新凉 送周雪客南归 其二", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "当初曾记临岐语，蜀纸亲封。", 
            "说与相逢。", 
            "祗是今番已不同。", 
            "琴中传尽殷勤意，谁适为容。", 
            "鬓葆秋蓬。", 
            "恨入檀心一寸红。"
        ], 
        "title": "采桑子", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "雁来不带天涯信，几阵清霜。", 
            "红粉雕墙。", 
            "日日高楼盼夕阳。", 
            "锦衾特地今宵冷，懒卸梅妆。", 
            "万种思量。", 
            "揉损罗衣金凤皇。"
        ], 
        "title": "采桑子", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "老矣坡仙，一霎朝云，秋床竟空。", 
            "叹哀蝉促柱，芳韶苒苒，离鸾回枕，好梦悤悤。", 
            "怨结燕兰，恨摧湘蕊，受尽缠绵药裹中。", 
            "相思泪，有裙芜蝶紫，蜡桂鹃红。", 
            "伤心谁貌惊鸿。", 
            "算祗少沈檀小象供。", 
            "忆病蚕丝褪，宽消腕玉，愁蛾黛蹙，瘦怯眉峰。", 
            "来日大难，他生未卜，除是依稀海上逢。", 
            "徘徊久，怅衙香一炷，尘苑千重。"
        ], 
        "title": "沁园春·鹤云有燕亡之悼，属为词以写其哀", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "芳塘看逾好。", 
            "绿遍依前草。", 
            "而今梦断云窗渺。", 
            "新词谁解道。", 
            "新词谁解道。", 
            "图中彩笔，琴间凄调。", 
            "愿来世、长相保。", 
            "朱弦锦段浑閒了。", 
            "伤心人已老。", 
            "伤心人已老。"
        ], 
        "title": "东坡引·湖帆取静淑夫人绿遍池塘草词意绘图，以志悼亡之痛。敬题一解", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "珍簟接烟波，凉浸藕丝秋雪。", 
            "珊枕夜来红泪，总相思陈迹。", 
            "芙蓉泣露怨西，风容易旧情别。", 
            "梦醒半吃鸳被，画双双鸂鵣。"
        ], 
        "title": "好事近", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "劝子一杯酒，听我短歌行。", 
            "长江滚滚东走，疏凿费神丁。", 
            "天地龙拿虎掷，今古猿啼鹤怨，慷慨若为平。", 
            "碧瓦何王殿，废垄有人耕。", 
            "剑横腰，书挂角，竟何成。", 
            "长安万人如海，龟息养閒龄。", 
            "不学渊明种秫，且共刘伶荷锸，春雪斸黄精。", 
            "宇宙久寥泬，吾道一茅亭。"
        ], 
        "title": "水调歌头·招文如饮", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "云浮画鹢，风漾素巾，暮景海秋初霁。", 
            "莫上瑶梯，脉脉此情谁寄。", 
            "想千山、万水重重意。", 
            "但望里、红楼阴阴，归帆远峭天际。", 
            "独自成憔悴。", 
            "是悔杀临分，顿孤鸳被。", 
            "待不思量，忆否有人凝睇。", 
            "看悤悤、陌上雕轮驶。", 
            "便彩缕、同心绾遍，问离舟那系。"
        ], 
        "title": "卜算子慢·别意", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "倚断惊尘楼望，旧雨沈蓬，兰襟疏隔。", 
            "镜床残响，凄切乱蛩如织。", 
            "伤心此际，暗嗟羁侣，彩笔哀时，秋檠为客。", 
            "自结红情赠远，陇驿梅开，相思谁在江国。", 
            "最是索居况味，闭门更惜音问寂。", 
            "溅泪繁华去，便凋年能遣，须寄欢适。", 
            "流波还鼓，乍觉海天无极。", 
            "慰我南枝迟暮想，要花前同忆。", 
            "对歌对酒，看取双鬓白。"
        ], 
        "title": "丹凤吟·余与眉孙闻服有素，屡荷赐章，兼示近影。小春梅发，感忆题寄", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "露渍綦苔，烟笼屏蕊，小觅閒坊竹静。", 
            "别梦曾经，隔飘镫阑影。", 
            "笑携手，暗忆明霞秀靥初见，暖日同墙相凭。", 
            "月下梯横，指黄昏教认。", 
            "绣骢嘶、省识城南近。", 
            "东风地、似觉千红迎。", 
            "几度燕幕还巢，奈楼空花暝。", 
            "倚清歌、顾曲何人听。", 
            "寻芳步、浅立双鸳径。", 
            "便纵有、叶寄堪题，悄流波不定。"
        ], 
        "title": "拜星月慢·梦地重来，坠欢枨触，和友人怊怅词", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "落叶虫吟，疏花鸟度，人病孤馆。", 
            "拄杖看云，剪镫话雨，心事遥山远。", 
            "萧辰野吹，严更戍鼓，独自怎生听惯。", 
            "念当前、茫茫百感，朅来尽成凄断。", 
            "伤心十载，仓皇北顾，到此谷迁陵变。", 
            "瘦柳荒宫，衰兰故岸，坐见蓬三浅。", 
            "白头如许，青山何在，不信岁寒犹恋。", 
            "夜深但、梁间燕子，暗闻细叹。"
        ], 
        "title": "永遇乐", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "天上蟾圆。", 
            "金波迥、芳节惯会朋笺。", 
            "未秋吟鬓，凉意不到鸥边。", 
            "路隔仙源通紫禁，浮家胜泛五湖船。", 
            "拥青编。", 
            "十年朝马，还梦钧天。", 
            "依然。", 
            "承平俊赏，换花阴觅句，竹径安禅。", 
            "谁捐楚佩，心事暗托啼鹃。", 
            "兰成小园自赋，看香发、岩扃晚桂妍。", 
            "无多酒，愿镜中春驻，常斗尊前。"
        ], 
        "title": "瑶台聚八仙·寿蛰云", 
        "type": "词", 
        "yun": null
    }, 
    {
        "author": "张尔田", 
        "era": "清", 
        "subtype": null, 
        "text": [
            "败柳官桥，乱花歧路。", 
            "十年红萼谁为主。", 
            "白头拚卧蓟门烟，愁心怕见江南树。", 
            "半箧秋词，一襟幽素。", 
            "美人镜里■迟暮。", 
            "不堪飞落更相思，尊前肠断方回句。"
        ], 
        "title": "踏莎行 匑厂先生碧虑商歌。依弁阳翁题中仙词卷调敬赋，张尔田初稿", 
        "type": "词", 
        "yun": null
    }, 
    {
        "author": "张霖", 
        "era": "清", 
        "subtype": null, 
        "text": [
            "江上不宜秋，秋容动深省。", 
            "南岸枫叶丹，北岸荻花冷。", 
            "天空无碧云，雁字排高影。", 
            "举头送鸿雁，目断闲山迥。", 
            "岂不羡奋飞，同群苦未整。", 
            "吴江接楚江，愁思徒耿耿。"
        ], 
        "title": "寄怀念艺弟", 
        "type": "古风", 
        "yun": null
    }, 
    {
        "author": "张霔", 
        "era": "清", 
        "subtype": null, 
        "text": [
            "郎是天上云，随风东西南北游。", 
            "妾是杯中水，泻地东西南北流。", 
            "云游去作何方雨，水流但湿庭下土。", 
            "土生相思草，恨郎归不早。", 
            "雨湿合欢花，忘妾独在家。"
        ], 
        "title": "古相思辞", 
        "type": "古风", 
        "yun": null
    }, 
    {
        "author": "张镠", 
        "era": "清", 
        "subtype": null, 
        "text": [
            "铁网沈沧海，珊瑚屡见遗。", 
            "狂应难免俗，术自不逢时。", 
            "歌哭皆天性，文章亦我躅。", 
            "平生慕遐躅，谁寄草堂赀。"
        ], 
        "title": "题郭麟灵芬馆图 其三", 
        "type": "古风", 
        "yun": null
    }, 
    {
        "author": "张镛", 
        "era": "清", 
        "subtype": null, 
        "text": [
            "凌晨越高岭，纡回转南路。", 
            "杖策晞石公，菁葱郁翘楚。", 
            "窄径登巑岏，襁属少安步。", 
            "剑楼势若削，云屏看疑仆。", 
            "突兀拔幽壑，窈窕穿轻雾。", 
            "褰裳入空翠，明镜一湖注。", 
            "百里顾盼间，飞帆渺孤鹜。", 
            "隔江青嶂列，丽日媚烟树。", 
            "微风湖上来，披襟得佳趣。", 
            "夕阳归招提，怪石耸平圃。", 
            "几榻皆峰峦，厜㕒落樽于。", 
            "高枕听涛声，层轩俯流溯。", 
            "优昙会禅心，清磬消俗虑。", 
            "平生探幽兴，宿膺烟霞痼。", 
            "洵美兹山川，胜游惬情素。"
        ], 
        "title": "自缥缈峰至石公山入明月庵", 
        "type": "古风", 
        "yun": null
    }, 
    {
        "author": "张镛", 
        "era": "清", 
        "subtype": null, 
        "text": [
            "尺木老人年八十，太白楼头留绝笔。", 
            "挥霍十指生烟峦，董巨荆关咸气夺。", 
            "落帆直上牛渚矶，惊看壁上排嵚巇。", 
            "四山拔地出天阙，乾窦坤位无乖离。", 
            "天门日观陡而壮，峨岷积素殊其状。", 
            "回雁峰高巫峡长，香炉瀑布遥相望。", 
            "镇高岳耸西与东，齐州九点青蒙蒙。", 
            "峰峦向背觉明晦，江湖澒洞疑奔氵众。", 
            "羲和策驭走屋底，雷雨喧豗清昼里。", 
            "涧壑淙淙槛际来，元气淋漓妒真宰。", 
            "我生由来好探奇，往往名山欲问之。", 
            "瞿唐岱畎万里隔，足茧终年或未窥。", 
            "兹从一室纷相列，眼底峰峰昭若揭。", 
            "夺造化兮泣鬼神，观止此矣我心折。", 
            "天光澹沱日气清，凭栏四望暮霭平。", 
            "同行顾盼无人赏，欲觅青莲共跨鲸。"
        ], 
        "title": "太白楼观萧尺木画壁", 
        "type": "古风", 
        "yun": null
    }, 
    {
        "author": "张諴", 
        "era": "清", 
        "subtype": null, 
        "text": [
            "山巅昼忽暝，飒然生凉吹。", 
            "凭高俯园林，迷濛但空翠。", 
            "晴游非不佳，既雨转深邃。", 
            "假盖问禅僧，下岭款萧寺。", 
            "入门旋出门，缓步俄焉至。", 
            "园丁导我行，幽景天然异。", 
            "有泉注作池，其源本第二。", 
            "云根古苔斑，木杪苍烟腻。", 
            "石径小桥通，深院幽篁媚。", 
            "一览得其全，闲身片时寄。"
        ], 
        "title": "雨中游慧山秦氏园林", 
        "type": "古风", 
        "yun": "寘"
    }, 
    {
        "author": "张諴", 
        "era": "清", 
        "subtype": null, 
        "text": [
            "山行不知远，丛木忽苍翠。", 
            "青岚起层冈，幽幽隐古寺。", 
            "初地肇萧梁，嘉名赐唐帝。", 
            "复有慈受僧，结庐传宋世。", 
            "寺前五株松，落落擎天势。", 
            "虬角不可攀，龙鳞时或坠。", 
            "山僧颇好名，窃附五柳意。", 
            "揖余为余言，此树阅千岁。", 
            "其下两石幢，中藏佛舍利。", 
            "剔藓试摩挲，其一本无志。", 
            "其一会昌年，僧契元书字。", 
            "字字空王言，历历时日记。", 
            "颇通瘦硬神，亦饶烟云气。", 
            "幸藏深山间，勿为椎拓累。", 
            "守拙全天真，斯理得罕譬。", 
            "少小慕松陵，倡和金兰契。", 
            "今来精舍中，曾是结遐企。", 
            "栋宇中劫灰，林壑余古致。", 
            "我亦烟波徒，翛然愿高寄。"
        ], 
        "title": "包山显庆禅寺", 
        "type": "古风", 
        "yun": null
    }, 
    {
        "author": "张諴", 
        "era": "清", 
        "subtype": null, 
        "text": [
            "悬崖万仞高，飞流横界道。", 
            "阴风飒立中，奇石矗云表。", 
            "日月东西亏，雷霆昼夜绕。", 
            "壮哉五丁峡，天险辟匠巧。", 
            "行人水中行，一线走深窈。", 
            "左防天柱折，右恐冰山倒。", 
            "身非猿猱升，心虞豺虎咬。", 
            "远峰青濛濛，密雨白浩浩。", 
            "牧犊竟得蜀，秦人计何狡。", 
            "壮士化尘埃，遗迹幸未扫。", 
            "虽异巨灵掌，绝胜飞鸿爪。", 
            "仪错今安在，怀古忧心悄。", 
            "前登羊鹿坪，山山啼悲鸟。"
        ], 
        "title": "五丁峡", 
        "type": "古风", 
        "yun": null
    }, 
    {
        "author": "张諴", 
        "era": "清", 
        "subtype": null, 
        "text": [
            "泗上亭，王业起。", 
            "秦皇侈言万世君，那知亭长是天子。", 
            "亭长纵观秦皇帝，喟然丈夫当如此。", 
            "车驾东游厌王气，亭长自疑私自喜。", 
            "亭长作天子，县吏为相国，开国君相萃一邑。", 
            "沛中邑，泗上亭。", 
            "殷亳都，周镐京。"
        ], 
        "title": "泗上亭", 
        "type": "古风", 
        "yun": null
    }, 
    {
        "author": "张衡", 
        "era": "清", 
        "subtype": "七言绝句", 
        "text": [
            "寒鸿初动塞云收，阿滥堆中唤客愁。", 
            "记得吴江归棹晚，芦花风外一声秋。"
        ], 
        "title": "闻笛", 
        "type": "绝句", 
        "yun": "尤"
    }, 
    {
        "author": "张衡", 
        "era": "清", 
        "subtype": "七言绝句", 
        "text": [
            "羽书忽动塞垣开，十万军储括地来。", 
            "闻说屠耆归命早，凯声已过赫连台。"
        ], 
        "title": "塞下曲 其一", 
        "type": "绝句", 
        "yun": "灰"
    }, 
    {
        "author": "张衡", 
        "era": "清", 
        "subtype": "七言绝句", 
        "text": [
            "悠悠羌管动边愁，二月冰寒水不流。", 
            "回首家园春色断，有人掩泪独登楼。"
        ], 
        "title": "塞下曲 其二", 
        "type": "绝句", 
        "yun": "尤"
    }, 
    {
        "author": "曹溶", 
        "era": "清", 
        "subtype": null, 
        "text": [
            "飘尽桃花，几年相念，词场寂甚寒冰。", 
            "松篱竹磴，黛色远千层。", 
            "梦想敲残玉子，分曹赌、清酒三升。", 
            "方瞳好，蝇头虿尾，乌几日堪凭。", 
            "香奁添软语，羌排风月，占断溪藤。", 
            "是愁多丰度，混俗无能。", 
            "筑就横秋小阁，卧山中、白发难增。", 
            "情深处，红弦绿拨，艳煞一宵灯。"
        ], 
        "title": "玉漏迟  寄徐兰生", 
        "type": "词", 
        "yun": "蒸"
    }, 
    {
        "author": "曹溶", 
        "era": "清", 
        "subtype": null, 
        "text": [
            "烧烛鸿天，惜花鸡塞，马卿偏好伤春。", 
            "正翠钿盈袖，弱絮随轮。", 
            "无限柔肠宛转，秋雨夜、梦想朱唇。", 
            "抽银管，湘帘乍卷，宝鸭横陈。", 
            "真真。", 
            "此番瘦也，酒醒后新词，只索休频。", 
            "待绣帆高挂，迟日江滨。", 
            "齐列瑶筝檀板，携妙妓、徐步香尘。", 
            "归难定，寒宵坐来，一对愁人。"
        ], 
        "title": "凤凰台上忆吹箫  题朱竹垞词集", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "金缕新妆，过帖鸡时节，酥酪堆盘。", 
            "愁人合遇此日，旧腊刚残。", 
            "天公著意，厌萧条、游戏千般。", 
            "依约借，并刀剪水，和花飘到栏干。", 
            "边地没些梅柳，尽无情山色，飞去漫漫。", 
            "先生向来闭户，回避征鞍。", 
            "将裘换酒，踏琼瑶、领略春寒。", 
            "知只有，同心凤侣，高楼自捲帘看。"
        ], 
        "title": "汉宫春  人日雪", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "僻好岩居，倩猊薰石枕，蚁汎金船。", 
            "颠手似欺暮雪，特地争妍。", 
            "樵童解意，剪藤梢、疏出飞泉。", 
            "成逸致，邻家聱叟，打门来送蕉笺。", 
            "行乐须连上日，看簇蛾妆艳，衔凤灯圆。", 
            "长生亦自馀事，玩世当然。", 
            "耘花饲鹤，小经纶、常废宵眠。", 
            "谁并赠，西湖一曲，宋时宫月婵娟。"
        ], 
        "title": "汉宫春  借寓耕石山房", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "行过富春渚，绝壁倚青天。", 
            "披裘男子高卧，安取客星悬。", 
            "手弄桐庐烟雾，秋水不随人老，花覆打鱼船。", 
            "青史几兴废，竿影至今圆。", 
            "摘松鬣，摩藓石，恨高寒。", 
            "谢家如意偏到，山顶泣婵娟。", 
            "欲起云台将相，罗拜先生床下，汉鼎定千年。", 
            "旧事休深论，溪畔且安眠。"
        ], 
        "title": "水调歌头  钓台", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "铁笛老仙去，无复采花船。", 
            "刚存湖角烟霭，夕照助苍然。", 
            "晞发横觥旅舍，恰得提嵇挈阮，古意满朱弦。", 
            "象板不须奏，大雅正当前。", 
            "青冥处，无人会，调空传。", 
            "一切浮华剥尽，高对逸人眠。", 
            "携到蜀都眉黛，又拜汉家宫爵，此福恐难全。", 
            "曲罢且危坐，香雪舞蹁跹。"
        ], 
        "title": "水调歌头  赠琴士程隐庵", 
        "type": "词", 
        "yun": "先"
    }, 
    {
        "author": "曹溶", 
        "era": "清", 
        "subtype": null, 
        "text": [
            "麝槛融脂，蜂衙缬翠，游人顾影宜昼。", 
            "幻出珠含，斜分锦护，宛是雒京时候。", 
            "依稀谷雨，枝共叶、难容春瘦。", 
            "歌楼丛粉，争翘酒国，千红密甃。", 
            "压倒群芳不谬。", 
            "和清平、玉环能否。", 
            "此际为伊怜惜，任伊薰透。", 
            "野老毫尖秃尽，又谁料、风情尚如旧。", 
            "远饯归樯，林香晚奏。"
        ], 
        "title": "天香  姚氏牡丹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "秋色中分，银蟾催彻楼头晏。", 
            "五湖归浪隔芙蓉，徒倚朱栏遍。", 
            "谁寄题诗纨扇，伏宾鸿、彩毫重见。", 
            "远山停雪，野帐传烽，愁来庭院。", 
            "未脱征衫，一年听尽铜壶箭。", 
            "锦骝成队玉关开，近息沙场战。", 
            "不信孤臣身贱，但看取、冰华拂面。", 
            "难医白发，任说丹砂，夜凉人倦。"
        ], 
        "title": "烛影摇红  答香侯", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江左名宵，六街化作流苏结。", 
            "让他灯影乍分明，最爱朦胧月。", 
            "搅动閒愁不歇，遍相逢、闹花惊蝶。", 
            "裁纨扇小，涂粉车轻，陈隋时节。", 
            "冷落红桥，顿看箫管吹教热。", 
            "肯嫌芳药未开园，火树层层叶。", 
            "今夜何人报帖，记三生、杜郎曾说。", 
            "曲残帘下，酒醒楼头，春愁尚怯。"
        ], 
        "title": "烛影摇红  扬州己未正月十四夜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "前宵雨急，翻海排江，草阁幸自无忧。", 
            "汛扫山厨，百钱权买凉秋。", 
            "眼中好友都在，击珠盘、高按歌喉。", 
            "任相诮，把烟波一曲，换却封侯。", 
            "翠幌浓香似梦，指疏星，几点练影垂钩。", 
            "暗想罗衣，飘动争倚危楼。", 
            "老夫正发清兴，肯学他、儿女含愁。", 
            "愿此去，折岩花、频记胜游。"
        ], 
        "title": "声声慢  七夕嵋雪敬可过用禁体", 
        "type": "词", 
        "yun": "尤"
    }, 
    {
        "author": "曹溶", 
        "era": "清", 
        "subtype": null, 
        "text": [
            "晚风乍急，山势茫茫，曾诧龙踞。", 
            "一片云帆，游子寄愁何处。", 
            "战舰横空天际落，百年都付渔樵语。", 
            "算羁栖，甫羊城挑菜，又飘江絮。", 
            "念处士、葛巾漉酒，解组投闲，田舍如故。", 
            "手种黄花，那管怒潮来去。", 
            "孤帐惊寒芦荻岸，石钟声送长宵曙。", 
            "正无聊，喜猿啼，对销兰炷。"
        ], 
        "title": "倦寻芳  湖口", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "五陵游歇，催买花枝，重上吴阜。", 
            "抖擞衣尘，旋觉野云生肘。", 
            "谁载铜官山色到，屐高惊破门前柳。", 
            "拨寒灰，把升平乐事，一番回首。", 
            "怪作达、于吾何有，起舞阑珊，敲缺壶口。", 
            "笔底风华，恨乏按筝纤手。", 
            "自与侯鲭长话别，故人能共青蔬否。", 
            "论欢场，尽千般，不如醇酒。"
        ], 
        "title": "倦寻芳  招赤豹饮倦圃", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "读罢离骚，客闲无赖，临春强自支持。", 
            "向流莺声里，问往日花枝。", 
            "话神武、门前轶事，澄湖鱼鸟，怅怏归迟。", 
            "有糟丘百尺，黄金尽买蒪丝。", 
            "飞尘塞眼，谢公山、台榭参差。", 
            "少如云歌伎，安边壮略，谱入新词。", 
            "共讶狂奴老矣，苍生泪、犹似平时。", 
            "仗三更渔笛，回风吹散情痴。"
        ], 
        "title": "扬州慢  与林铁崖陈鹿友程古狂饮", 
        "type": "词", 
        "yun": "支"
    }, 
    {
        "author": "曹溶", 
        "era": "清", 
        "subtype": null, 
        "text": [
            "承平人物。", 
            "半敝盏征裘，满头飞雪。", 
            "如此湖山，空锁一城风月。", 
            "遥天尽多蔓草，柁楼边、黛铺青抹。", 
            "客里阴晴时候，任蜀鹃啼彻。", 
            "且卖文沽酒自存活。", 
            "对万马停嘶，渔舍明灭。", 
            "蛮柳乍来，恰补白堤春缺。", 
            "藏钩试他皓腕，出轻衫、呼生条脱。", 
            "无语系情何处，指暮云千叠。"
        ], 
        "title": "孤鸾  招夏乐只张登子程古狂沈逢吉张较书集舟中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "凤城春黑。", 
            "倏冷到罗衾，教人痛惜。", 
            "王谢门风，林下一时标格。", 
            "新妆总看大雁，花钿送、阳昌酒值。", 
            "静夜挥毫并坐，听数声羌笛。", 
            "更念我游多添恻恻。", 
            "但走马归来，床头无色。", 
            "相劝忘忧，屈指江南江北。", 
            "黄尘忽栖玉镜，话依稀、莫闻将息。", 
            "良友同心卧内，尽此生难得。"
        ], 
        "title": "孤鸾  悼亡姬", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "杏子催黄，橙丝待熟，一般酸楚。", 
            "多嫌昼绣，酷爱习惯性来侣。", 
            "望秦楼、量珠买歌，闺中肠断邀郎语。", 
            "惹旧愁滋味，双眉蹙罢，绒尖微吐。", 
            "春入清明路。", 
            "便减曲加饧，柳条如许。", 
            "宵寒病渴，花瓮偷将伊补。", 
            "正黄金、零落汉宫，鹔鹴不到沽酒处。", 
            "怪张华，博物烹龙，小字呼他苦。"
        ], 
        "title": "琐窗寒  敬可贻酢戏咏之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "渚苑笼云，莎台换暖，茶烟花底初飏。", 
            "闭门眠雪客，鹤发心犹壮。", 
            "长风此来破浪。", 
            "莫相忘、送行邗上。", 
            "亲写乌丝，频催象拍，传与雪儿唱。", 
            "主人旧誇豪荡。", 
            "近神疲盾墨，骨瘦茅瘴。", 
            "百年白凤管，五岳苍藤杖。", 
            "平生万事催颓尽，刚留得、酒肠无恙。", 
            "看此刻、春生更欲倾家酿。"
        ], 
        "title": "玲珑四犯  签袁箨庵", 
        "type": "词", 
        "yun": "漾"
    }, 
    {
        "author": "曹溶", 
        "era": "清", 
        "subtype": null, 
        "text": [
            "老子年来，犁锄手把，满襟浑是风雨。", 
            "帐前不动金戈，谩誇雁门险处。", 
            "平沙冷淡，幸留得、斜阳同住。", 
            "为菜羹、梦想江乡，倦听数声砧杵。", 
            "看席上、紫毬青乳。", 
            "知过了、五原野暑。", 
            "华筵空说羊羔，腐儒自须伴侣。", 
            "掀髯一饱，试检点、荒宫禾黍。", 
            "渐月移、楼掩虫丝，莫问好秋谁主。"
        ], 
        "title": "东风第一枝  园中摘茄", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "清明已过，怪龙堆无赖，酸风还剪。", 
            "谁寄武陵花数朵，仿佛画船红软。", 
            "扇影堤边。", 
            "粉香人面，倚树闻娇喘。", 
            "倾城难遇，且将塞上帘卷。", 
            "最爱轻暖轻寒，随蜂趁蝶，乍嬉游心展。", 
            "宿雨弄姿浑似梦，年少赋情深浅。", 
            "飘堕旗亭，胭脂万斛，恨事空消遣。", 
            "今朝酒醒，流莺如诉春远。"
        ], 
        "title": "念奴娇  云署碧桃花", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "春将归去，为相如四壁，临邛无伴。", 
            "特送好花楼上影，斜卷押帘银蒜。", 
            "眉语呼郎，弓靴倚婢，蛱蝶谁拘管。", 
            "横波迎笑，又穿紫陌西畔。", 
            "此际依约窥臣，催成新句，写当年团扇。", 
            "风动湘裙，最苦是、香气教人惊颤。", 
            "粉帛频施，湖光作镜，著意回娇面。", 
            "重逢何处，愿随轻絮吹遍。"
        ], 
        "title": "念奴娇  偶见", 
        "type": "词", 
        "yun": null
    }, 
    {
        "author": "张翰", 
        "era": "清", 
        "subtype": "七言律诗", 
        "text": [
            "严城风急起骊歌，此日开樽唤奈何。", 
            "老去和戎怜物绛，市中屠狗忆荆轲。", 
            "蛮天落木秋容淡，夜雨孤镫别泪多。", 
            "为问东南诸将帅，几时边徼议横戈。"
        ], 
        "title": "将别贵阳感赋", 
        "type": "律诗", 
        "yun": "歌"
    }, 
    {
        "author": "张翯", 
        "era": "清", 
        "subtype": "七言律诗", 
        "text": [
            "平明捧册下青霄，桂郡珠崖道路遥。", 
            "秋去黄花迎使节，春归杨柳映征镳。", 
            "百蛮碑版传荒服，三殿泥书降圣朝。", 
            "载得声灵通万里，论功应不让铜标。"
        ], 
        "title": "送顾息存大廷尉册封安南", 
        "type": "律诗", 
        "yun": "萧"
    }, 
    {
        "author": "张篯", 
        "era": "清", 
        "subtype": "七言绝句", 
        "text": [
            "年年折柳灞桥过，风雪征鞍句漫哦。", 
            "管领春光看此度，棠阴可比柳阴多。"
        ], 
        "title": "调任长安过灞桥 其一", 
        "type": "绝句", 
        "yun": "歌"
    }, 
    {
        "author": "张篯", 
        "era": "清", 
        "subtype": "七言绝句", 
        "text": [
            "闻道长安不易居，折腰元亮意何如。", 
            "送迎忙似桥边柳，莫笑邮亭绿影疏。"
        ], 
        "title": "调任长安过灞桥 其二", 
        "type": "绝句", 
        "yun": "鱼"
    }, 
    {
        "author": "张熷", 
        "era": "清", 
        "subtype": "七言律诗", 
        "text": [
            "故人为我开三径，一日经过定几回。", 
            "晚雨欲催斜照敛，好风时送片云来。", 
            "阶前净绿连芳树，竹外微凉沁酒杯。", 
            "晴罢不须愁溽暑，冷吟闲醉且徘徊。"
        ], 
        "title": "夏日慈竹轩待雨", 
        "type": "律诗", 
        "yun": "灰"
    }, 
    {
        "author": "张熷", 
        "era": "清", 
        "subtype": "七言律诗", 
        "text": [
            "年来耆旧凋亡尽，邈若山河感昔游。", 
            "早识先生曾奉手，还教贱子许同舟。", 
            "风流宏长谁能继，文咏追陪自此休。", 
            "廿载谢公门下客，独垂衰泪过西州。"
        ], 
        "title": "挽郑筠谷先生 其一", 
        "type": "律诗", 
        "yun": "尤"
    }, 
    {
        "author": "张熷", 
        "era": "清", 
        "subtype": "七言律诗", 
        "text": [
            "朵殿簪毫著作新，翩然归钓两湖滨。", 
            "病余应识闲居乐，官罢惟留现在身。", 
            "经业隐修堪自老，礼堂写定付何人。", 
            "却思当日承音旨，检点遗书一怆神。"
        ], 
        "title": "挽郑筠谷先生 其二", 
        "type": "律诗", 
        "yun": "真"
    }, 
    {
        "author": "张篯", 
        "era": "清", 
        "subtype": "五言律诗", 
        "text": [
            "薄暮归途急，朱霞傍客飞。", 
            "众山连雾伏，独鸟送烟归。", 
            "暝色入红树，风痕生翠微。", 
            "丛台遗迹在，千载竟斜晖。"
        ], 
        "title": "晚至邯郸偶成", 
        "type": "律诗", 
        "yun": "微"
    }, 
    {
        "author": "张篯", 
        "era": "清", 
        "subtype": "五言律诗", 
        "text": [
            "西塘客竟去，草树响飕飕。", 
            "箫鼓前村赛，烟霞何处楼。", 
            "风飘秋社燕，月泻晚溪鸥。", 
            "野色携归案，诗情挂倦眸。"
        ], 
        "title": "城南", 
        "type": "律诗", 
        "yun": "尤"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "南牺回紫极，鄠杜春光开。", 
            "华林候气转，琼葩照地来。", 
            "暂迎飞盖举，将看舞袖回。", 
            "侍饮香春殿，未惜流霞杯。"
        ], 
        "title": "拟庾子山咏画屏风诗 其一", 
        "type": "律诗", 
        "yun": "灰"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "碧汉歇微雨，层澜霁旭前。", 
            "桥平疑断渚，花香碍荡船。", 
            "新歌倚烟棹，过锦出丛莲。", 
            "低映芙蓉面，回波始惘然。"
        ], 
        "title": "拟庾子山咏画屏风诗 其二", 
        "type": "律诗", 
        "yun": "先"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "虹楣延丽春，莺燕动芳邻。", 
            "蹑带恰香芷，辑佩遗美人。", 
            "犀筝促凤柱，鸾吹发腥唇。", 
            "明睐自呈露，愿逢洛波神。"
        ], 
        "title": "拟庾子山咏画屏风诗 其三", 
        "type": "律诗", 
        "yun": "真"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "步廊周扣砌，虚阁折璇源。", 
            "水出珊瑚气，山开云母门。", 
            "选骑长杨苑，飞觞金谷园。", 
            "芳华未衰晚，留醉枕云根。"
        ], 
        "title": "拟庾子山咏画屏风诗 其四", 
        "type": "律诗", 
        "yun": "元"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "江东盛文宴，冠盖足遨游。", 
            "杨枝狎文羽，桃叶送烟流。", 
            "石梁遥擘径，云栈近依楼。", 
            "何事悲田宅，东陵故彻侯。"
        ], 
        "title": "拟庾子山咏画屏风诗 其五", 
        "type": "律诗", 
        "yun": "尤"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "旧舞青溪记，新歌子夜连。", 
            "钗花翻宝扇，钏玉砑珠弦。", 
            "酡颜低障后，密态出镫前。", 
            "谁谓无青鬓，欢娱四十年。"
        ], 
        "title": "拟庾子山咏画屏风诗 其六", 
        "type": "律诗", 
        "yun": "先"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "窈窕排丹闼，回翔出钿车。", 
            "春旗拂岸柳，轻吹落山花。", 
            "似出齐遄室，将宴楚章华。", 
            "夷庚休畏险，峻坂隔褒斜。"
        ], 
        "title": "拟庾子山咏画屏风诗 其七", 
        "type": "律诗", 
        "yun": "麻"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "锦卫香如海，金庭花作林。", 
            "新霜拭明镜，飞雪绕青琴。", 
            "干将赠知己，琅玕结素心。", 
            "风前莫喻意，杯酒自清深。"
        ], 
        "title": "拟庾子山咏画屏风诗 其八", 
        "type": "律诗", 
        "yun": "侵"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "丹霞丽藻楶，碧霭萦兰堂。", 
            "步障艳围锦，歌尘长绕梁。", 
            "连房箫管竞，映水绮罗香。", 
            "竟日陈长簟，红豆自安床。"
        ], 
        "title": "拟庾子山咏画屏风诗 其九", 
        "type": "律诗", 
        "yun": "阳"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "凉秋砧杵急，击响逐风飘。", 
            "流黄出纤手，束素怯轻腰。", 
            "吴绫刚就织，蜀弦应罢调。", 
            "边书迟塞上，校尉旧嫖姚。"
        ], 
        "title": "拟庾子山咏画屏风诗 其十", 
        "type": "律诗", 
        "yun": "萧"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "列嶂明浮黛，水纹生薄罗。", 
            "长星耿清旦，房露转商歌。", 
            "原陵望松柏，汀洲搴芰荷。", 
            "南都歌舞地，金粉苦无多。"
        ], 
        "title": "拟庾子山咏画屏风诗 其十一", 
        "type": "律诗", 
        "yun": "歌"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "连楹璧珰启，洞户珠缨悬。", 
            "翔禽恋丛薄，鯈鱼戏水莲。", 
            "芙蕖时葺盖，鸳鸯不碍船。", 
            "遗簪未捐弃，清尊话年前。"
        ], 
        "title": "拟庾子山咏画屏风诗 其十二", 
        "type": "律诗", 
        "yun": "先"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "密篁匝地迥，高树带云齐。", 
            "华斿双道卷，黼帐四围低。", 
            "丹岩游锦凤，云外叫天鸡。", 
            "芳菲共珍惜，流莺绿树啼。"
        ], 
        "title": "拟庾子山咏画屏风诗 其十三", 
        "type": "律诗", 
        "yun": "齐"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "群流争乱石，摧坱栈车过。", 
            "雕戈挥落照，楼橹黯横波。", 
            "秋残问古渡，天外走长河。", 
            "明日江关隔，马首朔尘多。"
        ], 
        "title": "拟庾子山咏画屏风诗 其十四", 
        "type": "律诗", 
        "yun": "歌"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "已折青泥坂，还倾碧醁壶。", 
            "桐华拂石井，竹笋供香厨。", 
            "山盘太行上，云飞易水孤。", 
            "羁禽聊逐侣，无用感黄垆。"
        ], 
        "title": "拟庾子山咏画屏风诗 其十五", 
        "type": "律诗", 
        "yun": "虞"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "雍门冠佩肃，列禁羽林长。", 
            "貔貅环细柳，龙马出长杨。", 
            "莺歌逐鼓吹，花雨乱衣香。", 
            "簪毫预清宴，还拟侍承光。"
        ], 
        "title": "拟庾子山咏画屏风诗 其十六", 
        "type": "律诗", 
        "yun": "阳"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "万骑回天跸，句陈阁道开。", 
            "景阳新舞入，宜春陪乘来。", 
            "翡翠金蝉钿，葡萄红玉杯。", 
            "更待兰池月，轻衫舞雪回。"
        ], 
        "title": "拟庾子山咏画屏风诗 其十七", 
        "type": "律诗", 
        "yun": "灰"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "金轺言奉使，宝鬲报平戎。", 
            "皇图跨灞浐，予乐盛岐丰。", 
            "大漠云屯碛，天山月挂弓。", 
            "芳林还校射，摛文步侍中。"
        ], 
        "title": "拟庾子山咏画屏风诗 其十八", 
        "type": "律诗", 
        "yun": "东"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "绮林交翠羽，锦浪狎文鳞。", 
            "花分盘马路，草斗踏歌人。", 
            "危楼欲回汉，别殿易惊春。", 
            "采罽郎官赐，应知通大秦。"
        ], 
        "title": "拟庾子山咏画屏风诗 其十九", 
        "type": "律诗", 
        "yun": "真"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "茝若承春辇，杉萝静夏池。", 
            "金铺桂烟晓，绣帷蕙风吹。", 
            "玉柙流苏帐，珠镫火齐枝。", 
            "谁攀大堤柳，寂寞雨丝欹。"
        ], 
        "title": "拟庾子山咏画屏风诗 其二十", 
        "type": "律诗", 
        "yun": "支"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "藉草得幽径，餐松习清斋。", 
            "树老云都聚，苔深石半埋。", 
            "柳花时扑面，花片每投怀。", 
            "吹笙启别馆，惜无洛客偕。"
        ], 
        "title": "拟庾子山咏画屏风诗 其二十一", 
        "type": "律诗", 
        "yun": "佳"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "黄图风日美，丽瞩满芳菲。", 
            "朱郭羽觞集，金张绣毂飞。", 
            "游丝香惹鞚，蝶粉湿黏衣。", 
            "野草独无数，王孙殊未归。"
        ], 
        "title": "拟庾子山咏画屏风诗 其二十二", 
        "type": "律诗", 
        "yun": "微"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "雕弧森列队，羽葆拥中流。", 
            "健客青丝笼，彩女木兰舟。", 
            "新宫开戚里，大道起青楼。", 
            "蓬莱帝子醉，油幕正从游。"
        ], 
        "title": "拟庾子山咏画屏风诗 其二十三", 
        "type": "律诗", 
        "yun": "尤"
    }, 
    {
        "author": "张鹤龄", 
        "era": "清", 
        "subtype": "五言律诗", 
        "text": [
            "斜阳下古台，画烛唤传杯。", 
            "楚舞空江怨，燕筑暮云开。", 
            "片云移翠竹，零雨落黄梅。", 
            "天北星辰指，江南书剑来。"
        ], 
        "title": "拟庾子山咏画屏风诗 其二十四", 
        "type": "律诗", 
        "yun": "灰"
    }, 
    {
        "author": "张鹤", 
        "era": "清", 
        "subtype": "七言绝句", 
        "text": [
            "西原日落戍旗黄，暮色人烟两渺茫。", 
            "谁倚秋风吹画角，黄河厓上月如霜。"
        ], 
        "title": "晚次黄河厓闻角声", 
        "type": "绝句", 
        "yun": "阳"
    }, 
    {
        "author": "张頫", 
        "era": "清", 
        "subtype": "五言律诗", 
        "text": [
            "十八年前地，重来路尚迷。", 
            "时经春社后，人在汉陵西。", 
            "道路悲萍梗，风尘误马蹄。", 
            "乡思正萧索，何处又鹃啼。"
        ], 
        "title": "抵洛阳呈家兄", 
        "type": "律诗", 
        "yun": "齐"
    }, 
    {
        "author": "张鹤", 
        "era": "清", 
        "subtype": "七言律诗", 
        "text": [
            "奇峰有此碧嶙峋，得到应无尘世人。", 
            "随处寒苔皆鹤迹，多年秃树总龙身。", 
            "云中吠犬生虚籁，天半吹笙集上真。", 
            "拟陟层巅通问讯，空山或有葛天民。"
        ], 
        "title": "特胜岩下作", 
        "type": "律诗", 
        "yun": "真"
    }, 
    {
        "author": "张蕣", 
        "era": "清", 
        "subtype": "七言绝句", 
        "text": [
            "百尺寒泉平地生，高台古木远风清。", 
            "自从至正投符后，云雾空濛锁玉京。"
        ], 
        "title": "仙井", 
        "type": "绝句", 
        "yun": "庚"
    }, 
    {
        "author": "张蕣", 
        "era": "清", 
        "subtype": "七言绝句", 
        "text": [
            "淼淼烟波入画图，黄鱼白鸟泛青蒲。", 
            "千家茅屋临流水，十里香粳在镜湖。"
        ], 
        "title": "沣水", 
        "type": "绝句", 
        "yun": "虞"
    }, 
    {
        "author": "张衡", 
        "era": "清", 
        "subtype": "五言律诗", 
        "text": [
            "不识烟尘地，犹藏太古村。", 
            "苍松迷谷口，怪石绣云根。", 
            "岩复人居匿，坡回犊牧暄。", 
            "柴门堪小憩，转盼失桃源。"
        ], 
        "title": "龙潭村", 
        "type": "律诗", 
        "yun": "元"
    }, 
    {
        "author": "张諴", 
        "era": "清", 
        "subtype": "七言律诗", 
        "text": [
            "九天珠玉落尘寰，直送西登剑阁关。", 
            "一夜分明宿天上，来朝依旧走人间。", 
            "似公国士知能几，愧我平时学未娴。", 
            "别后峨眉嵩华顶，相思如见小仓山。"
        ], 
        "title": "访钱塘袁简斋太史于金陵之随园太史有诗赠行并题梅花诗话夜宿小仓山房赋", 
        "type": "律诗", 
        "yun": "删"
    }, 
    {
        "author": "张镛", 
        "era": "清", 
        "subtype": "五言律诗", 
        "text": [
            "陆绝临无地，高楼入窅冥。", 
            "江流吞楚白，山势入吴青。", 
            "日月摩榱桷，风雷走户庭。", 
            "凭栏清兴发，我欲叩仙灵。"
        ], 
        "title": "登黄鹤楼", 
        "type": "律诗", 
        "yun": "青"
    }, 
    {
        "author": "张镛", 
        "era": "清", 
        "subtype": "七言律诗", 
        "text": [
            "楚望无崖说洞庭，桃花春涨杳冥冥。", 
            "巴陵地失波中白，彭蠡湖边天上青。", 
            "不见帆樯惟北斗，即无风雨亦南溟。", 
            "此身恍惚如春梦，愁绝君山渺一星。"
        ], 
        "title": "过洞庭", 
        "type": "律诗", 
        "yun": "青"
    }, 
    {
        "author": "张镠", 
        "era": "清", 
        "subtype": "七言绝句", 
        "text": [
            "白门杨柳晓啼鸟，马上青山似画图。", 
            "六代销磨金粉尽，不须重问莫愁湖。"
        ], 
        "title": "送萧炳之白门", 
        "type": "绝句", 
        "yun": "虞"
    }, 
    {
        "author": "张镠", 
        "era": "清", 
        "subtype": "五言律诗", 
        "text": [
            "白发不相待，青山诚可家。", 
            "乱泉争一壑，孤屋张群花。", 
            "麋鹿行堪恋，樵渔迹未赊。", 
            "祇应守岑寂，随分答年华。"
        ], 
        "title": "题郭麟灵芬馆图 其一", 
        "type": "律诗", 
        "yun": "麻"
    }, 
    {
        "author": "张镠", 
        "era": "清", 
        "subtype": "五言律诗", 
        "text": [
            "地占三分水，窗迎四面山。", 
            "栖云参白业，醉月驻红颜。", 
            "梦断江湖上，心移泉石间。", 
            "松门无客至，留得紫苔斑。"
        ], 
        "title": "题郭麟灵芬馆图 其二", 
        "type": "律诗", 
        "yun": "删"
    }, 
    {
        "author": "张镠", 
        "era": "清", 
        "subtype": "七言律诗", 
        "text": [
            "索索阶前络纬鸣，萧萧林屋变秋声。", 
            "篱花著雨忽群堕，山月破云时一明。", 
            "岁歉谁怜诗兴减，愁多每觉道心生。", 
            "病妻未肯忘辛苦，镫下寒衣早制成。"
        ], 
        "title": "秋夜作", 
        "type": "律诗", 
        "yun": "庚"
    }, 
    {
        "author": "张霔", 
        "era": "清", 
        "subtype": "五言律诗", 
        "text": [
            "直道存先辈，真堪作史才。", 
            "北门艰一晤，东海喜重来。", 
            "心事春云散，声华晚菊开。", 
            "高歌人莫测，呼我上繁台。"
        ], 
        "title": "晤赠姜西溟", 
        "type": "律诗", 
        "yun": "灰"
    }, 
    {
        "author": "张霔", 
        "era": "清", 
        "subtype": "五言律诗", 
        "text": [
            "日落村边路，风凉溪上舟。", 
            "居人多草食，钓叟几羊裘。", 
            "一叶平生志，空江五月秋。", 
            "客星今寂寞，烟永共谁游。"
        ], 
        "title": "泛溪", 
        "type": "律诗", 
        "yun": "尤"
    }, 
    {
        "author": "张霔", 
        "era": "清", 
        "subtype": "五言律诗", 
        "text": [
            "岁岁东海上，残春始见春。", 
            "间吟梦草句，老作看花人。", 
            "风雨三沽水，轮蹄十丈尘。", 
            "槎飞仙岛近，不问五陵津。"
        ], 
        "title": "春日杂诗", 
        "type": "律诗", 
        "yun": "真"
    }, 
    {
        "author": "张霔", 
        "era": "清", 
        "subtype": "七言律诗", 
        "text": [
            "几坐津头春水船，滔滔流水暮春天。", 
            "偶逢京国飘蓬客，话到山人种杏田。", 
            "积雨半庭双海鹤，浮云千里一风鸢。", 
            "神仙富贵都休问，且醉桃花酒瓮边。"
        ], 
        "title": "抱瓮园偕龙东溟李霖臣孙君选王野鹤作残春诗值马大龛自都至", 
        "type": "律诗", 
        "yun": "先"
    }, 
    {
        "author": "曹溶", 
        "era": "清", 
        "subtype": null, 
        "text": [
            "晚潮烟袅，望楼头篙低，琉璃云净。", 
            "揖冷侯门多倦羽，犹自高谈觞政。", 
            "雀颔堆盘，蒪羹下豉，雅集真相称。", 
            "釭花红灿，夜深留取春剩。", 
            "筵上绝少韶华，风霜憔悴，同有忧时病。", 
            "末路纡回铙鼓地，清泪教人偷迸。", 
            "蜡屐山中，华鞯塞外，欲去悲涂泞。", 
            "不如长聚，醉来聊枕松磴。"
        ], 
        "title": "念奴娇   采友堂夜集", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "小楼灯灺，喜屏山、近与眉峰对映。", 
            "酒冷黄昏听宿雨，客子愁肠无定。", 
            "银管生尘，玉奁随浪，各自成孤另。", 
            "相怜何事，语香帘侧红凝。", 
            "回想年少风流，丝管吴城，强半因花病。", 
            "春色抛人容易也，蝴蝶空馀情性。", 
            "锦缆横江，珠鞍骤马，总是凄凉境。", 
            "追欢今夕，一声梦断清磬。"
        ], 
        "title": "念奴娇  同铁崖古狂逢吉集登子寓楼吴姬适至", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "连朝花谢，惜名花、强欲留春同住。", 
            "倦起疾书金缕带，斗鸭阑边旧句。", 
            "羽盏传觞，香尘按舞，快事浑无据。", 
            "阮途相识，飘零还倚芳树。", 
            "夜半如意敲残，顾影低徊，莫触伤心处。", 
            "堂下湿云飞不起，堂上美人清曙。", 
            "浅黛吴妆，横波楚态，剪烛殷勤语。", 
            "掀髯一笑，陶公自合归去。"
        ], 
        "title": "念奴娇  登子招同铁厓循蜚古狂饮采友堂坐有张较书", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "淋漓梅雨，恣销沉、南渡宫垣烟月。", 
            "龙舸争标前日事，刚剩奔涛飞雪。", 
            "顾曲周郎，开筵相命，拟待娇歌发。", 
            "藉花眠柳，此中宁少英杰。", 
            "何限上苑思量，银灯回影，欢会翻凄切。", 
            "弈局觞筹和屐齿，妆点东山风物。", 
            "勒个金钟，拖条藤杖，谁免星星发。", 
            "与君谈笑，旅愁多付鹃舌。"
        ], 
        "title": "念奴娇  端阳后二日箨庵招饮", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "游丝吹尽，为春归、撩乱几人心绪。", 
            "欹枕长亭闻玉笛，万事何如故土。", 
            "花坠宫帘，燕巢陵树，付与渔樵语。", 
            "踏歌灯下，让他年少为主。", 
            "镇日病酒孤眠，征衫不暖，忆得分离苦。", 
            "芳草香销南国恨，侥倖新来雁羽。", 
            "画桨徐开，珠屏曲掩，莫识留侬处。", 
            "东风方便，愿随轻絮飞舞。"
        ], 
        "title": "念奴娇  感春和芝麓", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "僧楼听雨，厌花侧虫鸣，好秋过半。", 
            "记得微醺上画桥，十五雏姬回看。", 
            "柳掩筝床，风吹舞帐，的是秦淮岸。", 
            "归来闲叹，凉杀也无人伴。", 
            "荡子青衫失意，转眼江山，便把三春换。", 
            "药圃糟丘计未成，何况罗襦粉汗。", 
            "月落城乌，露沾宫草，旧事君须算。", 
            "且留残梦，莫被邻鸡催断。"
        ], 
        "title": "念奴娇  长干秋夜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "载花西去，听霜天玉笛，江城初闭。", 
            "柳外重山飞白鹭，愁杀他乡秋气。", 
            "雁透平沙，芦鸣骤雨，那得佳情味。", 
            "王郎陶写，艳歌桃叶须寄。", 
            "自顾短鬓萧骚，难销磊砢，把香肩笑倚。", 
            "铁石肝肠寒似水，又被鸳鸯呼起。", 
            "中酒停杯，伤春倦绣，一样灰颓意。", 
            "五湖无恙，但卜征帆归未。"
        ], 
        "title": "念奴娇  戏与侍儿和李易庵春情韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "疮痍四海，笑澄清计短，须髯如戟。", 
            "酒社飘零诗友散，高卧元龙百尺。", 
            "女子知名，男儿失意，聊学韩康剧。", 
            "千金肘后，何妨愈愁疾。", 
            "我亦北阮穷途，鲛人泪尽，双鬓多添白。", 
            "风雪差排关塞去，不唤伤心不得。", 
            "马背多寒，貂裘易敝，秉烛娱今夕。", 
            "渭城歌彻，楼外晚山重碧。"
        ], 
        "title": "念奴娇  将赴云中留别胡彦远兼戏其卖药", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "禾城冷淡，阿谁是、司马汉时颜色。", 
            "有眼只教看富贵，对坐那分清白。", 
            "春到君家，凤巢书帐，虎卧珊瑚格。", 
            "乍逢岩电，一双秋水曾识。", 
            "新为读史功成，横陈千古，把浮云多掷。", 
            "打算暮年行乐事，阁住伤时珠滴。", 
            "灿破神州，风流映带，不用揩磨力。", 
            "酬他再顾，夜阑香泛瑶席。"
        ], 
        "title": "念奴娇  俞右吉自言近日眼明喜为此赠", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "赋归陶令，但锄成南野，云溪一曲。", 
            "忽送石麟天上种，绣褓珠光相续。", 
            "左倚琴心，右提玉树，此事平生福。", 
            "嘉宾填户，隔花催暖醹醁。", 
            "须信稳卧名山，芝兰围绕，慰中年幽独。", 
            "诗箧酒瓢多付与，安用黄金万斛。", 
            "翠帐闻啼，朱弦伴笑，恰许聪明足。", 
            "多多益善，劝君携满丝竹。"
        ], 
        "title": "念奴娇  贺嵋雪生子", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "四山荒棘，犹争道、国士和诗葬处。", 
            "冈势崚嶒吞云水，写就三秦风度。", 
            "弹遍青萍，兴来拂袖，不向人间住。", 
            "几番花落，问春曾否如故。", 
            "莫恨短碣模糊，高冢麒麟，更销沉无数。", 
            "历算古今谁寿考，百种输他词赋。", 
            "结客东南，长留生气，吹散泉台暮。", 
            "一杯相酹，石门松鬣群舞。"
        ], 
        "title": "念奴娇  拜太白山人墓", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "绿香塘上，又催君、去踏尘沙为客。", 
            "匣有莫邪龙夜吼，函谷曾织草贼。", 
            "口不言功，松楸拄径，暂与鸿沟隔。", 
            "时来起舞，种花先问南陌。", 
            "也拟祖道长亭，垂杨离恨，怕挽丝千尺。", 
            "遥望红缨驱骏马，脱帽宝钗楼侧。", 
            "自致云霄，手提编户，换了闲锋镝。", 
            "经过燕赵，寄情应把春惜。"
        ], 
        "title": "念奴娇  送卜声北上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "云芽乍啜，恐新来、肌骨全因君瘦。", 
            "活火煎成丘壑味，略似初含豆蔻。", 
            "七椀频烦，恶诗传写，甚觉卢仝陋。", 
            "请辞欢伯，无愁是此时候。", 
            "尽说产自深崖，佳人独处，隐约春难透。", 
            "笠泽下方留不住，绝顶和他青皱。", 
            "一片烟横，盘旋肺腑，冷液犹堪漱。", 
            "玉瓯谁捧，宝凫闲配芝昼。"
        ], 
        "title": "念奴娇  碧岩茶至", 
        "type": "词", 
        "yun": "宥"
    }, 
    {
        "author": "曹溶", 
        "era": "清", 
        "subtype": null, 
        "text": [
            "肯嫌春谢，但随云飘动，冷眠湘簟。", 
            "蜡屐正宜苔径涩，此处清晖荏苒。", 
            "亲扣柴关，瀑香斜挂，全把吴山掩。", 
            "长廊鸟散，我来玉雪彻糁。", 
            "欲携一缕茶烟，和他幽意，不放笙歌染。", 
            "南宋风华萧飒尽，惟剩顽云数点。", 
            "又被閒心，十分搜剔，松竹添春靥。", 
            "雁声催到，客中佳兴难减。"
        ], 
        "title": "念奴娇  雪中过陈氏山庄", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "金风吹遍，剩隋家堤影，江皋书屋。", 
            "一洗近来荒索气，玉髓兰膏同沐。", 
            "四壁虽空，芙蓉相对，还压新篘熟。", 
            "催归小艇，渔歌声振林木。", 
            "应为毫底花繁，逢春调弄，占尽三生福。", 
            "沈约郊居多赋草，雌霓连蜷谁读。", 
            "七尺珊瑚，百年轩冕，孰与餐松菊。", 
            "让君高啸，世间馀子豚犊。"
        ], 
        "title": "念奴娇  为宗定九赋东原草堂和顾庵弟韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "药驾萧寒，鹤巢空、俊人来共烹雪。", 
            "蜡就东山双屐，顿教毫发。", 
            "世界苍茫未辨，觉此地、亭举清绝。", 
            "銮坡邈、楚调争弹，好官偏恼狂骨。", 
            "军城暮笳渐歇。", 
            "算青回陌上，芳草难别。", 
            "惜取风流，卿相恐是废物。", 
            "重约秦楼酩酊，想像里、莲花承袜。", 
            "漏声促、柳巷旋车，夜深谁饯瑶月。"
        ], 
        "title": "万年欢  唐济武太史过访耕石斋小寓次史邦卿旧韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "玉局无尘，又邀宾十洲，分赋甜雪。", 
            "吴练天门，曾睹布帆南发。", 
            "襆被澄湖上下，信只有、三冬奇绝。", 
            "寒威紧、勒住花期，此番疑锻柔骨。", 
            "槌床放歌未歇。", 
            "羡盘空硬句，风调全别。", 
            "除却相如，余子碌碌常物。", 
            "犹怪毫成五彩，不肯赋、鸦头香袜。", 
            "他年记、瑞石流光，草堂人倚斜月。"
        ], 
        "title": "万年欢  济武命饮白鹿泉亭再叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "小径平分，驾高轩、碾破袁安深雪。", 
            "何意催将春到，柳丝争发。", 
            "户外雕戈拄眼，且静对、瑶琴声绝。", 
            "黄金去、意冷封侯，荷锄来斸山骨。", 
            "酸心壮游已歇。", 
            "待天涯息战，弹剑留别。", 
            "休学湘累，桂醑毕竟神物。", 
            "人澹修筠欲舞，莫便是、淩波仙袜。", 
            "今宵纵、冻影遮窗，不妨峰顶寻月。"
        ], 
        "title": "万年欢  济武同诸子过周雨文山房", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "病渴词人，水云乡系篷，微点鸿雪。", 
            "屈指星桥将近，故园梅发。", 
            "邻肆纯灰百瓮，颠倒把、酒肠枯绝。", 
            "飘零际、握手荆高，悲歌多见丰骨。", 
            "瑶音宋宫遽歇。", 
            "似萧关祖帐，哀管催别。", 
            "离却青毡，无复王郎家物。", 
            "叵耐缣缃债满，榜座右、吾将为袜。", 
            "乘闲好，拨遣浮沤，一蓑篱外耕月。"
        ], 
        "title": "万年欢  同杨香山周雨文夜坐", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "午漏阴阴，许忘机翠禽，屏罅衔雪。", 
            "太息年光逝水，客装难发。", 
            "忙过幽亭痛饮，放诞使、俗流惊绝。", 
            "嬉游惯、秉烛弹棋，尘埃谁识清骨。", 
            "朝簪唱鸡又歇。", 
            "况林间伴侣，长聚休别。", 
            "残蜡无多，堤上渐有春物。", 
            "重奏沉香乐府，不忍问、杨妃遗袜。", 
            "从今去、镂管难停，白家全要烟月。"
        ], 
        "title": "万年欢  济武席上闻歌", 
        "type": "词", 
        "yun": null
    }, 
    {
        "author": "张霖", 
        "era": "清", 
        "subtype": "五言律诗", 
        "text": [
            "万家炊不止，烟起半天横。", 
            "海气东来合，云林北望平。", 
            "风寒疑作雨，月黑早关城。", 
            "小艇归何急，渔镫一路明。"
        ], 
        "title": "晚望", 
        "type": "律诗", 
        "yun": "庚"
    }, 
    {
        "author": "曹溶", 
        "era": "清", 
        "subtype": null, 
        "text": [
            "懒上燕台，续吴吟锦囊，刚贮凉雪。", 
            "极目沙场，征马控弦齐发。", 
            "更送清砧一片，带晚景、乱鸦飞绝。", 
            "香篝小、花梦床寒，山中贪鋉愁骨。", 
            "欢娱半生竟歇。", 
            "错红楼泪洒，和美人别。", 
            "欲浣萧骚，杯外总是馀物。", 
            "珍重填词丽掌，定载得、如钩轻袜。", 
            "相逢再、料理浮家，隔江吹起虹月。"
        ], 
        "title": "万年欢 答星期", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "兆应丰年，下重帷沈郎，腰瘦歌雪。", 
            "互祝羌池，倦羽鹿车停发。", 
            "袅袅睛丝不断，被落雁、数声弹绝。", 
            "浮尘隘、通计彭殇，平原高冢留骨。", 
            "邹枚赋心已歇。", 
            "奈时当缟纻，何以为别。", 
            "肮脏须存，穷岂挫人之物。", 
            "聊屈匡扶巨手，刻画到、陈隋妖袜。", 
            "灯前只、满汎兰觞，麝煤庭下薰月。"
        ], 
        "title": "万年欢  同济武香岩雨文星期雪中小饮是夕沈生度曲程生鼓琴", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "路扫行踪，白漫漫万家，炊冷啼雪。", 
            "颇似哀猿，巴水昼长声发。", 
            "布帽桥头策蹇，正逼出、诗情酸绝。", 
            "折花罢、几度淩竞，滑稽应笑波骨。", 
            "片铙有时定歇。", 
            "只苍生况瘁，焉敢言别。", 
            "冷炙侯门，方悟错解齐物。", 
            "燄燄名场利薮，或不免、口中含袜。", 
            "何如且、孤啸绳床，野鸥同卧黄月。"
        ], 
        "title": "万年欢  和济武感怀", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "变态难穷，炫游人、碧翁能造炎雪。", 
            "况值悲凉节候，壮怀宜发。", 
            "箧里枫天似镜，叹一线、图书遥绝。", 
            "金鞭亸、紫陌轻裘，少年多恨无骨。", 
            "唾壶声残且歇。", 
            "论高阳栗里，英气无别。", 
            "厝火乾坤，旧是痛哭中物。", 
            "招向家山隐处，赤脚踏、层冰无袜。", 
            "遨游快、摆落纤尘，珊瑚枝上撑月。"
        ], 
        "title": "万年欢  答于畏之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "百斛明珠，遍江南几家，能绘空雪。", 
            "逆旅逢君，意气买舟同发。", 
            "见许柔情旖旎，笑铁板、髯苏粗绝。", 
            "小红倚、白石吹箫，西湖堪换枯骨。", 
            "青萍电光怨歇。", 
            "卷高台酒幔，如与春别。", 
            "调弄英雄，不过旦暮间物。", 
            "起赋临风弱絮，仿佛见、江妃绡袜。", 
            "幽人事、虾菜犹存，曰归分赋吴月。"
        ], 
        "title": "万年欢  答曾青藜兼留别雨文诸子", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "江霞万叠。", 
            "乍影到艨艟，梅花飞雪。", 
            "怪石丛边，犹是晋时薇蕨。", 
            "山村几许佳人梦，被青鸾、一声啼歇。", 
            "葛洪存否，罅空煮药，夜寒碑碣。", 
            "又何必、仙桥踏月。", 
            "怕坐来深洞，十分难别。", 
            "较似髯苏，官舍共眠冰铁。", 
            "风尘无限关心事，算丹丘、应属豪杰。", 
            "戏鞭哑虎，瑶笙更把，海云吹裂。"
        ], 
        "title": "桂枝香  望罗浮山", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "侯家第宅。", 
            "有野水朱桥，锦帆轻渡。", 
            "一架藤花索袅，玉铃新护。", 
            "卖饧天气争游冶，画楼前、是东风路。", 
            "乍停珠勒，半揎翠袖，女郎无数。", 
            "爱筵上、笙歌似雾。", 
            "尽杜鹃啼遍，不教春暮。", 
            "絮扑征衫，重与麴尘相遇。", 
            "多情本是江南物，到长安、牵惹如故。", 
            "倚阑干醉，谁家蛱蝶，换人愁去。"
        ], 
        "title": "桂枝香  祖园春宴", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "萧萧阮杖犹存，得钱便觉余杭姥。", 
            "茂陵芳草，联翩裘马，今成尘土。", 
            "欲称情怀，邹枚捧砚，美人歌舞。", 
            "自蓬莱清浅，新愁隔断，空留下，对床雨。", 
            "兄弟二三零落，各匆匆、渔樵为伍。", 
            "霜花布帽，杜家诗瘦，逢春更苦。", 
            "青山无恙，尚堪行乐，莫嫌豺虎。", 
            "徵往事、古屋灯昏，闲数尽，城头鼓。"
        ], 
        "title": "水龙吟  与兰生饮酒", 
        "type": "词", 
        "yun": "麌"
    }, 
    {
        "author": "曹溶", 
        "era": "清", 
        "subtype": null, 
        "text": [
            "对花疑对佳人，问他栏外将谁倚。", 
            "成都陌上，秤量颜色，似君无几。", 
            "摇漾芳年，莫惊飘堕，蜂须扶起。", 
            "忆唐宫旧事，杨家姊妹，同午梦，新妆洗。", 
            "漫说织茸自喜。", 
            "护馀寒、正当愁际。", 
            "丰姿想像，蝉光绿润，分簪红珥。", 
            "引罢回波，衔来娇靥，软绵如此。", 
            "愿萦牵不断，情丝万缕，把东风系。"
        ], 
        "title": "水龙吟  垂丝海棠", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "一年莺外时光，藕花将满湖南路。", 
            "绿荫斜带，层层珠箔，惹人深处。", 
            "倚遍重楼，共移清景，寻他箫鼓。", 
            "怅吴霜染鬓，难簪艾叶，佳梦逐，奔驹去。", 
            "刚觉山川如故。", 
            "别灵均、渐凋兰杜。", 
            "红情待续，小吟消夏，谁传纨素。", 
            "徐挂轻帆，此身宜称，闲风浪雨。", 
            "算归来未得，鸥盟七泽，被杯中误。"
        ], 
        "title": "水龙吟  午日湖上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "禾兴悭岫色，赖张璪，富霜毫。", 
            "恣翠晕安篱，烟丝倚瀑，全取空寥。", 
            "登临送情不浅，带斜晖、又听暮钟飘。", 
            "疑有支公故业，闭关安问征桡。", 
            "名山何许傍云根，吾欲借书寮。", 
            "向王猷买竹，苏耽酿橘，兼种芭蕉。", 
            "春应去人未远，肯蹉跎、三万六千朝。", 
            "除却图成景物，眼前都是蓬蒿。"
        ], 
        "title": "木兰花慢  题项东井画为文公寿", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "问艳春何处，三四点，雨声中。", 
            "便倩影裁成，疏红不闹，衬粉玲珑。", 
            "枝头有些冷在，笑尚书、赋物未能工。", 
            "好认一帘墙外，那如双鬓楼东。", 
            "是他不放小园空，略比玉壶松。", 
            "谅有意偎人，烟横渐拆，日淡斜烘。", 
            "追看上林游侣，趁垂杨、夹道马蹄浓。", 
            "旧梦不随妖冶，嫩情多寄微濛。"
        ], 
        "title": "木兰花慢  采山亭北杏花盛开", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "为春忙，名园踏遍，笙歌迹如扫。", 
            "嫩荫开后，动白袷青鞍，游侣都好。", 
            "几时不到城南道。", 
            "湖漘多弱草。", 
            "记旧日、小庭莺燕，因他憔悴了。", 
            "流苏步障更留人，盛衰翻下涕、洛阳年少。", 
            "杯待举，妖红湿微传风调。", 
            "回车觉、暖香入座，湘箔掩、花房眠乍晓。", 
            "恐逗起、一眶幽恨，雕栏随世老。"
        ], 
        "title": "花犯  重过林家看牡丹", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "晚登虚阁徘徊遍，孤怀饯秋偏早。", 
            "古渡兰桡，平皋玉辔，零谢和谁知道。", 
            "横塘百里，梦青雨低迷，紫烟斜抱。", 
            "勤寄鳞书，相思相见尚嫌少。", 
            "云林终是念旧，顿携花买酒，披襟天表。", 
            "拂剑馀年，枕流僻巷，床上尘埃难扫。", 
            "留君不了。", 
            "约此后春嬉，莫辜芳草。", 
            "笑指琼花，壑中人未老。"
        ], 
        "title": "齐天乐  钱尔斐过访", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "任他华毂长安队，偏觉座中人好。", 
            "井巷斜趣，蓬蒿绿满，娱晚刚宜耕钓。", 
            "痴狂各妙，肯月令方佳，被蛩吹老。", 
            "冷石欹眠，隔江真喜战尘少。", 
            "摩挲柳色最古，夜来空想像，白家蛮小。", 
            "黑子禾城，无多卖酒，赊取儿童惯到。", 
            "盘餐草草。", 
            "尽别绪欢场，一时围绕。", 
            "屋里青山，至今留晋啸。"
        ], 
        "title": "齐天乐  倦圃秋集和沈客子", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "黄莺屡唤支筇去。", 
            "黛香浓、石隐心情如故。", 
            "文杏小亭台，消得王维幽句。", 
            "脉脉筠帘遮不定，又一派、动人愁处。", 
            "何处。", 
            "是碧沼流花，渔梁飞渡。", 
            "频念访戴新盟，把诗瓢挂了，再携茶具。", 
            "难买此时闲，况旧游曾住。", 
            "裘马平生挥斥久，付玉笛、吹开迟暮。", 
            "未暮。", 
            "听松底鸥吟，万山春曙。"
        ], 
        "title": "真珠帘  题画", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "山家大有归来事。", 
            "草堂前、满眼横天秋思。", 
            "台上采茱回，又见薄裘初试。", 
            "晋代残花开未了，惯占却、许多情致。", 
            "须记。", 
            "爱几尺虾须，酒边香细。", 
            "今夜短烛西窗，纵良朋见访，石床难寐。", 
            "锄菜此衰翁，倚画栏十二。", 
            "似锦年光消减尽，更叫月、蛩吟盈耳。", 
            "谁寄。", 
            "怨飘叶空江，霜华千里。"
        ], 
        "title": "真珠帘  对菊", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "问泉台俊杰。", 
            "曾掉下书囊，横飞金阙。", 
            "归来便华发。", 
            "况历残唐宋，几朝烟月。", 
            "苍松叠雪。", 
            "是樵斤、留馀枝叶。", 
            "踏荒丘、三五僧雏，又见晚钟明灭。", 
            "伤别。", 
            "罗裙迎马，玉镜分鸾，那堪重说。", 
            "阴风凄切。", 
            "孤眠处，尽呜咽。", 
            "想当时艳说，还乡富贵，不道浮荣易歇。", 
            "只稽山、远作丰碑，宛然汉物。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "禁住梅花，闲夜捲帘，银霰轻洒。", 
            "凭谁知我，绿樽罢举，彩毫勤把。", 
            "茸裘破帽，傍他范蠡荒祠，十年不鞚关城马。", 
            "重听打窗声，恰边愁偷写。", 
            "牵惹。", 
            "似曾年少，翠靥垆头，宝筝楼下。", 
            "翻借调冰，刻玉添成游冶。", 
            "而今休矣，只剩松火堆盘，此身孤负鸳鸯瓦。", 
            "寒意满人间，任先生卧也。"
        ], 
        "title": "石州慢  咏雪", 
        "type": "词", 
        "yun": "马"
    }, 
    {
        "author": "曹溶", 
        "era": "清", 
        "subtype": null, 
        "text": [
            "心情似昨。", 
            "识桄榔庵底，一囊丘壑。", 
            "雨洗平蛮碑额，铜鼓唱声歌不恶。", 
            "送客南还，凤凰山曲，十二雕栏斗红药。", 
            "铁石肝肠，龙蛇翰墨，肯负旧时诺。", 
            "新酥试饼玻璃薄。", 
            "更洞庭春色，词人风味，画舫沿流江畔泊。", 
            "酒语凄然，半入浔阳，夜深弦索。", 
            "绿鬓何如，青衫在此，泪与晚潮并落。"
        ], 
        "title": "春云怨  铁崖招饮湖中", 
        "type": "词", 
        "yun": null
    }, 
    {
        "author": "张澍", 
        "era": "清", 
        "subtype": null, 
        "text": [
            "上坡面在山，下坡山在面。", 
            "相见令人愁，不知不相见。", 
            "昔诵吴江施武诗，令我眴颠心滋疑。", 
            "今年奉檄罗施国，陟坡正值芳春时。", 
            "春雨霏霏泥滑滑，舆夫邪许肩易疲。", 
            "一步一顾上高岭，遥遥树杪人团影。", 
            "须臾不见循幽吭，呼声宛如在深井。", 
            "斜挂瀑布岩垂帘，乱缀杂花野照煚。", 
            "批颊侧翼桂之树，清猿舒啸河之麋。", 
            "黄犊哀鸣鹧鸪叫，下舆四望风飔飔。", 
            "葛藤钩衣足欲蹶，拍手嘻笑来僰儿。", 
            "椎头锯耳语謷謷，似说前面石路高。", 
            "我曾攀縆上仙掌，渺此九牛之一毛。", 
            "袖携白云空眼界，碧鸡金马嗤王褒。", 
            "下视行人相劳苦，肩疮蹄血多商贾。", 
            "青箬裹得夔州盐，花苗臂插药煮弩。", 
            "飒飒枫林吼虓虎，山王祠前烟一缕。"
        ], 
        "title": "相见坡", 
        "type": "古风", 
        "yun": null
    }, 
    {
        "author": "张澍", 
        "era": "清", 
        "subtype": null, 
        "text": [
            "赤日隆隆煎下土，原田龟拆璺尺五。", 
            "嗟我黍禾然焦炷，农夫坐视泪如缕。", 
            "肥虫遣矫夭旱母舞，未见望舒离金虎。", 
            "捉来蜥蝎瓮底苦，咒他云兴浓雾吐。", 
            "小儿持枝群击鼓，愿将肥豕祀田祖。", 
            "涔涔数点甘露乳，骄阳犹自披云睹。", 
            "嗟我农人饥无餔，何暇绸缪破牖户。", 
            "安得力牧千钧弩，射杀应龙飞灵雨。"
        ], 
        "title": "忧旱词", 
        "type": "古风", 
        "yun": "麌"
    }, 
    {
        "author": "张德懋", 
        "era": "清", 
        "subtype": "七言律诗", 
        "text": [
            "兰江渡后又涔河，复岭重冈策马过。", 
            "蟋蟀咽凉秋思早，棕榈战叶晓风多。", 
            "萍花一亩分鸥鹭，松径千山暗薜萝。", 
            "我欲扬舲问湘浦，大江渺渺洞庭波。"
        ], 
        "title": "清化驿早行", 
        "type": "律诗", 
        "yun": "歌"
    }, 
    {
        "author": "张德懋", 
        "era": "清", 
        "subtype": "七言律诗", 
        "text": [
            "丈室重开选佛场，依然三宿恋枯桑。", 
            "但知坐啸依修竹，不信无诗到海棠。", 
            "隔院树阴凉送雨，入帘花气夜添香。", 
            "由来吏隐多萧散，未羡中书食万羊。"
        ], 
        "title": "题寓斋壁", 
        "type": "律诗", 
        "yun": "阳"
    }, 
    {
        "author": "张德蕙", 
        "era": "清", 
        "subtype": "五言绝句", 
        "text": [
            "兰房独起迟，无语对罗帏。", 
            "此意无人解，深闺未嫁时。"
        ], 
        "title": "赠湘君", 
        "type": "绝句", 
        "yun": null
    }, 
    {
        "author": "张履庆", 
        "era": "清", 
        "subtype": null, 
        "text": [
            "野绿夕阳横，高峰望长白。", 
            "秀色一何深，杳与暮云碧。", 
            "根腰围远树，苍翠半已隔。", 
            "颇怀卜居情，尘鞅苦莫释。", 
            "不知空谷中，几见幽人迹。"
        ], 
        "title": "道中望长白", 
        "type": "古风", 
        "yun": "陌"
    }, 
    {
        "author": "张履", 
        "era": "清", 
        "subtype": null, 
        "text": [
            "幽兴不能留，双扉手自辟。", 
            "高树静无声，凉雪一村积。", 
            "夜气决群蒙，野色洗孤魄。", 
            "似身水中行，俯影乱竹柏。", 
            "好风微欲无，余云澹将碧。", 
            "拊我清旷胸，内外两不隔。"
        ], 
        "title": "步月", 
        "type": "古风", 
        "yun": "陌"
    }, 
    {
        "author": "张履", 
        "era": "清", 
        "subtype": null, 
        "text": [
            "水行意如仙，苍波去浩渺。", 
            "朗然空色中，物我同了了。", 
            "湖外复有湖，断续疏林绕。", 
            "风帆隔浦多，渔舍回洲小。", 
            "微云交日光，澹澹浮虚杳。", 
            "时见枯芦间，决起数沙鸟。"
        ], 
        "title": "过邵伯湖", 
        "type": "古风", 
        "yun": "筱"
    }, 
    {
        "author": "张履", 
        "era": "清", 
        "subtype": null, 
        "text": [
            "虚楼纳众光，眺远目在眩。", 
            "化机妙潜移，云物已多变。", 
            "茭蒲千顷青，太湖绕匹练。", 
            "可惜百万莲，零落凉波面。", 
            "静观得本真，超神袪余恋。", 
            "妙香如有闻，缥缈不可见。"
        ], 
        "title": "妙香楼", 
        "type": "古风", 
        "yun": "霰"
    }, 
    {
        "author": "张履", 
        "era": "清", 
        "subtype": null, 
        "text": [
            "微雨洗秋山，我趣正与适。", 
            "不辞石路滑，聊破篷窗寂。", 
            "崖泉溅衣飞，林翠迎面滴。", 
            "一道下临湖，轩字向空辟。", 
            "浩渺天水交，混作太始白。", 
            "幽洞启悬崖，危亭置高壁。", 
            "深探岩乳垂，极眺湖烟隔。", 
            "我欲上云梯，古苔绝人迹。", 
            "裴回已夕光，霁月出寥碧。"
        ], 
        "title": "雨后登石公山", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "一峰漏晴曦，一峰白云翳。", 
            "须臾日过峰，并入空濛际。", 
            "云净日散煇，山转峰殊势。", 
            "峰峰自联绵，婉与行舟会。", 
            "何必携屐登，空翠妙远睇。", 
            "山坳树一丛，茅屋孤烟闭。", 
            "此中傥有人，今我渺幽契。"
        ], 
        "title": "舟中望慧山", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "层阴雪意交，扁舟路修永。", 
            "来帆一黑中，舟子相声警。", 
            "沿洄入前溪，风峭断冰打。", 
            "深林几人家，隐约寒镫耿。", 
            "渚禽宿未安，村犬吠还静。", 
            "扣舷一以吟，思与夜俱冷。"
        ], 
        "title": "夜归", 
        "type": "古风", 
        "yun": "梗"
    }, 
    {
        "author": "张履", 
        "era": "清", 
        "subtype": null, 
        "text": [
            "人心固有藏，旧识不可除。", 
            "我宅已三徒，梦不离故居。", 
            "区区一艺事，病杂繇当初。", 
            "十年不近乐，妙响方出虚。", 
            "况乃此灵府，而以秽俗储。", 
            "如何一荡涤，中夜起踟蹰。"
        ], 
        "title": "夏夜杂书 其一", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "梦中获异宝，固握恐其遗。", 
            "及觉乃空手，逌然用自嗤。", 
            "生来本何有，死去复焉携。", 
            "惟此真实性，敬以还两仪。", 
            "愚夫夸积聚，志士爱声施。", 
            "声施岂不广，一瞑奚所知。"
        ], 
        "title": "夏夜杂书 其二", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "海水趋尾泄，坤腹含浑浑。", 
            "更乘众脉出，散作万水原。", 
            "水极良有反，天一还生新。", 
            "新故互不息，可以观本根。", 
            "人身亦如此，流衍恃元精。", 
            "贵精终有竭，惟道乃长存。", 
            "毋作柱史见，徒以养生论。"
        ], 
        "title": "夏夜杂书 其三", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "植物多暴长，既长亦易枯。", 
            "修竹长交翠，独与松柏徒。", 
            "何繇而能然，劲节禀生初。", 
            "君子尚刚正，小人习柔濡。", 
            "霜风一振厉，蒲柳竟何如。"
        ], 
        "title": "夏夜杂书 其四", 
        "type": "古风", 
        "yun": null
    }, 
    {
        "author": "张履", 
        "era": "清", 
        "subtype": null, 
        "text": [
            "予齿去其角，愈翼两其足。", 
            "神𡋺铸群形，默以寓钳束。", 
            "奈后横目民，嚣然恣争逐。", 
            "匪足走更先，善触不以角。", 
            "所繇君相劳，政令日烦促。", 
            "上治治其心，无形感自速。", 
            "正身万物理，敬用告司牧。"
        ], 
        "title": "夏夜杂书 其五", 
        "type": "古风", 
        "yun": null
    }, 
    {
        "author": "张增庆", 
        "era": "清", 
        "subtype": "五言绝句", 
        "text": [
            "轻阴带斜日，杳霭前山夕。", 
            "双鹭忽飞来，点破一溪碧。"
        ], 
        "title": "溪上", 
        "type": "绝句", 
        "yun": "陌"
    }, 
    {
        "author": "张增庆", 
        "era": "清", 
        "subtype": "七言绝句", 
        "text": [
            "天街雨过草萋萋，长信宫中乱鸟啼。", 
            "莫向秋风泣纨扇，昭阳人在画楼西。"
        ], 
        "title": "长信词", 
        "type": "绝句", 
        "yun": "齐"
    }, 
    {
        "author": "张增", 
        "era": "清", 
        "subtype": "七言律诗", 
        "text": [
            "晶晶秋光水上过，微茫树影下陂陀。", 
            "地连吴楚湍澜阔，天入淮扬风雨多。", 
            "沙际渐看飞鹳鹭，湖心犹自走鼋鼍。", 
            "清霜白露沾衰草，萧瑟应回万里波。"
        ], 
        "title": "高堰立秋", 
        "type": "律诗", 
        "yun": "歌"
    }, 
    {
        "author": "张綦毋", 
        "era": "清", 
        "subtype": null, 
        "text": [
            "夜长不能寐，起坐天未明。", 
            "众星何历历，月落参半横。", 
            "凉风飒然至，摵摵堕叶声。", 
            "喟然发长叹，伫立以屏营。", 
            "感此时序变，慨与忧内并。", 
            "念我蒲柳姿，岂任霜露更。", 
            "沧海无回波，昼日易西倾。", 
            "人生苦役役，白首俄已成。", 
            "空怀千载上，但蕲后世名。"
        ], 
        "title": "秋日杂感 其一", 
        "type": "古风", 
        "yun": "庚"
    }, 
    {
        "author": "张綦毋", 
        "era": "清", 
        "subtype": null, 
        "text": [
            "平原极目望，木落霜天高。", 
            "四山猎火红，百兽争窜逃。", 
            "短后驰骏马，射虎南山坳。", 
            "雕弓掣电开，矢发如风猋。", 
            "狐兔尽何益，无为多杀烧。", 
            "取彼中山狼，归来充我疱。"
        ], 
        "title": "秋日杂感 其二", 
        "type": "古风", 
        "yun": null
    }, 
    {
        "author": "张端亮", 
        "era": "清", 
        "subtype": null, 
        "text": [
            "娲鼎何年泼余汁，化作狰狰神虎立。", 
            "风雷一啸破溟濛，山鬼野狐应夜泣。", 
            "耸肩侧视几回痴，百窍玲珑琢削奇。", 
            "玉裂冰纹苔绣铁，祗留皴法米家知。", 
            "高呼石丈石无语，石若有情应共吐。", 
            "何事空山老岁华，暮迎秋月朝秋雨。", 
            "爱而不忍便弃捐，以手拍之声铿然。", 
            "谁信神奇有如此，故令冷落伴荒烟。", 
            "我不能谈经令汝头自点，又不能大袖纳汝避俗眼。", 
            "振袍且下深深拜，从此相思知不浅。"
        ], 
        "title": "瓦角村山路见奇石", 
        "type": "古风", 
        "yun": null
    }, 
    {
        "author": "张端诚", 
        "era": "清", 
        "subtype": "五言律诗", 
        "text": [
            "端居人迹少，槛外日初长。", 
            "春雨不成点，桃花红过樯。", 
            "闲云停作片，虚室静生香。", 
            "自笑从前拙，轮蹄为底忙。"
        ], 
        "title": "西园即事", 
        "type": "律诗", 
        "yun": "阳"
    }, 
    {
        "author": "张瑶", 
        "era": "清", 
        "subtype": null, 
        "text": [
            "添得几番酥雨后，波光南浦春融。", 
            "平桥涨起曲尘风。", 
            "蘸将垂柳绿，泛出落花红。", 
            "真个船如天上坐，投纶羡煞渔翁。", 
            "湔裙人指碧流中。", 
            "鱼鳞吹潋滟，燕尾掠空濛。"
        ], 
        "title": "临江仙 春水，和谷芳嫂韵（见《昭代词选》）", 
        "type": "词", 
        "yun": null
    }, 
    {
        "author": "张熙纯", 
        "era": "清", 
        "subtype": null, 
        "text": [
            "际晓天蝉吟，凉云荫乔木。", 
            "玉琴泛商声，寥寥感旧独。", 
            "故人轸离居，暇日惠高躅。", 
            "烟萝结清欢，岚影散遐瞩。", 
            "飞雨忽来过，筠翠霭新沐。", 
            "稍迷云外峰，复乱林中瀑。", 
            "颇涤尘虑烦，焉念流景速。", 
            "嘉藻时见遗，瑶尊更相属。", 
            "松阴淡欲暝，残钟度空谷。"
        ], 
        "title": "寒山别馆对雨同来殷作", 
        "type": "古风", 
        "yun": null
    }, 
    {
        "author": "张熙宇", 
        "era": "清", 
        "subtype": null, 
        "text": [
            "导江来岷山，嵯峨实无匹。", 
            "瑶草杂丹砂，灵异靡能悉。", 
            "其间数百里，峨眉尤特出。", 
            "中多绿字书，皆言长生术。", 
            "仙人紫鸾车，手抱瑶姬瑟。", 
            "碌碌尘土中，俗缘谁得毕。", 
            "坐令多名山，一一对面失。", 
            "感此信恣意，林泉娱暇日。"
        ], 
        "title": "登峨眉山用李青莲诗韵 其一", 
        "type": "古风", 
        "yun": "质"
    }, 
    {
        "author": "张熙宇", 
        "era": "清", 
        "subtype": null, 
        "text": [
            "言陟兹山来，青翠邈难匹。", 
            "十步一长吁，奇险不可悉。", 
            "引领望中峰，云间没复出。", 
            "聿想山中人，定有王乔术。", 
            "忽然微雨过，寒风吹萧瑟。", 
            "行路岂不难，奇赏会须毕。", 
            "回首眺冥濛，前路忽已失。", 
            "夕烟开晚晴，乱山照斜日。"
        ], 
        "title": "登峨眉山用李青莲诗韵 其二", 
        "type": "古风", 
        "yun": "质"
    }, 
    {
        "author": "张熙宇", 
        "era": "清", 
        "subtype": null, 
        "text": [
            "平明登绝顶，身与众真匹。", 
            "天风卷颓云，诸山了可悉。", 
            "瓦屋峙其前，雪山从后出。", 
            "老佛双瞳方，授我清净术。", 
            "是时山寂然，泠泠泛瑶瑟。", 
            "琴声亦既歇，佛言犹未毕。", 
            "山中无是非，世间有得失。", 
            "我亲闻此言，皎如见天日。"
        ], 
        "title": "登峨眉山用李青莲诗韵 其三", 
        "type": "古风", 
        "yun": "质"
    }, 
    {
        "author": "张熙宇", 
        "era": "清", 
        "subtype": null, 
        "text": [
            "双鹤西南来，盘空结俦匹。", 
            "悬岩下无地，万古人罕悉。", 
            "中有兜罗绵，如鹤飞飞出。", 
            "我欲乘之起，自试凌空术。", 
            "凤皇导我前，虬龙为鼓瑟。", 
            "忽觉钟声动，仙乐诎然毕。", 
            "再拜语诸真，长愿无相失。", 
            "浣衣赤城霞，晞发榑桑日。"
        ], 
        "title": "登峨眉山用李青莲诗韵 其四", 
        "type": "古风", 
        "yun": "质"
    }, 
    {
        "author": "张熙", 
        "era": "清", 
        "subtype": null, 
        "text": [
            "臣不幸死忠，女不幸死节。", 
            "泰山与鸿毛，一死轻重别。", 
            "王家有女住会川，幼与徐氏缔良缘。", 
            "于归有期占燕喜，岂知事变仓猝起。", 
            "狂子入我室，感悦身孤危。", 
            "投梭大骂尔何为，我颈可以断，我心不可移。", 
            "须臾娇颜刃下死，道光己亥三月二日之未时。", 
            "悲风四起日昏黑，皇天后土惨无色。", 
            "但留双眸炯炯光，生不敌贼死捉贼。", 
            "风动锒铛入狱门，鉴此可以慰贞魂。", 
            "何时沥尽仇人血，摘心列祭如鸡豚。", 
            "官为请旌朝门许，坊表峨峨典重举。", 
            "到此死却贤于生，生时谁知王烈女。"
        ], 
        "title": "咏王烈女 其一", 
        "type": "古风", 
        "yun": null
    }, 
    {
        "author": "张熙", 
        "era": "清", 
        "subtype": null, 
        "text": [
            "容毁不复全，臂断为复续。", 
            "此身冰与玉，肯为强暴辱。", 
            "落落清风岭，哀哀摩笄山。", 
            "此心等铁石，生死须臾间。", 
            "吾不见侍中溅血有几许，杲卿骂贼谁为侣。", 
            "丈夫就义自古难，吁嗟乎，王烈女！"
        ], 
        "title": "咏王烈女 其二", 
        "type": "古风", 
        "yun": null
    }, 
    {
        "author": "张模", 
        "era": "清", 
        "subtype": "五言律诗", 
        "text": [
            "凌晨登古驿，环抱万山中。", 
            "竹影碎残月，松花落晓风。", 
            "奇峰平地拔，碧涧小桥通。", 
            "今日临湘道，云鬟迥不同。"
        ], 
        "title": "临湘道中", 
        "type": "律诗", 
        "yun": "东"
    }, 
    {
        "author": "曹溶", 
        "era": "清", 
        "subtype": null, 
        "text": [
            "最难将息。", 
            "怪山鬼不情，催人如织。", 
            "瘦损帝台鸾凤，渤海迤南无翠色。", 
            "絮语萧萧，无多时候，忽报莲花镂双翼。", 
            "泡幻前生，翩然梦断，笑拥众香国。", 
            "卿云绚锦真当惜。", 
            "步西清复道，蓬莱宫侧。", 
            "愁满瑶琴太相逼。", 
            "彩管尘飞，孰赋吴天，绿窗鸂鶒。", 
            "雅骨长留，九峰犹在，但唤醉游未得。"
        ], 
        "title": "春云怨  悼钱葆馚中翰", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "菰芦暂起。", 
            "看古意夕阳，一肩行李。", 
            "竹艇轻帆，锦囊新句，浑似鹤洲烟水。", 
            "襆被吴山佳景，柳外高楼频倚。", 
            "临长笛，劝加餐，不用澄江双鲤。", 
            "狂喜与尔共，松菊故园，少小陶朱里。", 
            "瘴雨蛇悬，边沙虎踞，我独尘埃驱使。", 
            "世事浮沉失算，雪点垂垂过耳。", 
            "再相遇，只挝鼓灯前，赏花杯底。"
        ], 
        "title": "喜迁莺  湖上值朱子蓉", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "垒学流云，沟成积雪，摇落城头军鼓。", 
            "锁钥千门，高去旧京尺五。", 
            "杂花映、美酒人家，软沙到、玉骢归路。", 
            "诧无端、衰草牛羊，边声瞬息便今古。", 
            "金舆曾过宴赏，愁入瑶筝，变貔貅新谱。", 
            "锦帐嫌寒，肯管征人辛苦。", 
            "看辇道、数改莺啼，有乱山、不随黄土。", 
            "几时再、杨柳春风，朱楼灯下舞。"
        ], 
        "title": "绮罗香  云中吊古", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "湖雨斜收，锦帆脉脉，閒游一任疏散。", 
            "弄酒台荒，买歌金尽，白发难教且缓。", 
            "闻道临风处，剩无数、腰肢香软。", 
            "愁红怨绿平分，韶光还放轻暖。", 
            "细数隔年花信，过老圃商量，翠靥重剪。", 
            "乳燕来时，杜鹃啼后，别占谁家池馆。", 
            "不向东君笑，似失路、琵琶天远。", 
            "客里怜伊，凭栏唤将春转。"
        ], 
        "title": "探春慢  立夏日看汪园莺粟", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "绣囊冷云软。", 
            "古意何年读秦篆。", 
            "余的的、水心清浅。", 
            "伴罗荐春衫，珠珰玉串。", 
            "凝愁不卷。", 
            "似新蟾、楼侧初转。", 
            "怪生就、影儿无几，终日向人满。", 
            "消遣。", 
            "彩丝双绾。", 
            "仗频磨、铅华吹暖。", 
            "依然相对天远。", 
            "况霜杵魂惊，淋铃路断。", 
            "浓妆近来懒。", 
            "只描得、长蛾一半。", 
            "菱花里、自看妖冶，却胜薄情眼。"
        ], 
        "title": "霓裳中序第一  咏镜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "庭下结芳心，好移栽、碧甃梧桐双井。", 
            "犹记蕊初含，妆痕淡、娇学棠梨红静。", 
            "金飙剪剪，抱枝转觉轻衫冷。", 
            "仙露成团，秋弄色、缥绿微赪难定。", 
            "摘归珠阁相偎，奈温柔、不改花时本性。", 
            "谁忍泛香瓯，罗帷里、旋买玉盘高映。", 
            "馀酣乍醒，夜来纤手和香凝。", 
            "明把春情逗看，还许疗人愁病。"
        ], 
        "title": "南浦  木瓜", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "无限故人怀，住荒溪、渔市晚来天气。", 
            "赤手散千金，归来早、快意药炉风细。", 
            "豪游旧梦，凤凰楼侧花骢系。", 
            "徒识祖生，鞭尚在、博得几番清涕。", 
            "新晴欲买轻舟，启书帏研北，苔香满砌。", 
            "长负酒家钱，诗喉渴、同对隔墙螺髻。", 
            "关愁不小，劫灰身世谁根蒂。", 
            "也知青雪催春近，别后荆扉深闭。"
        ], 
        "title": "南浦  寄香侯", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "山射蛟冰，墙高燕麦，桃花五月难开。", 
            "魏家遗迹，石马绣深苔。", 
            "连宵羌管离亭奏，写一半江淹赋恨才。", 
            "春何在，只有风翻雨坼，前日池台。", 
            "南国嬉游此日，抛残堕钗枕簟，湖上安排。", 
            "遍种红蕖，潮动画船回。", 
            "数年不见轻罗扇，听银箭空将蜡炬催。", 
            "祝良宵好梦，个人相送，到客窗来。"
        ], 
        "title": "送入我门来  夏日塞上", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "吴越名都，倚船窗、满幅髯苏游稿。", 
            "翠滴愁霖，玉喷飞泉，催客酿成清醥。", 
            "浮沉四海无拘系，论麋鹿、何知烦恼。", 
            "探囊底、题花彩笔，可随春老。", 
            "已挂城头片月，有红粉新妆，慰人怀抱。", 
            "左手把金蕉，右挹珠钿，极目万山清晓。", 
            "夜深鹤背寒如水，终难称、麻姑仙爪。", 
            "愿挥手、蓬瀛只在江表。"
        ], 
        "title": "花心动  与箨庵诸子夜泛", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "闻笛楼头，剖双鱼、当关残照。", 
            "柳作氍毹，莺送笙竽，才称狂奴风调。", 
            "酒龙渴饮澄湖隘，记射虎、雕弓犹啸。", 
            "更何日、琨弦再鼓，侧檐前帽。", 
            "见说天翁有意，出千种徘徊，催人年少。", 
            "僝僽心情，瘦损身躯，三月黄鹂乱叫。", 
            "稽山百仞清难极，遥传与、个侬知道。", 
            "且收拾、芒鞋好春还到。"
        ], 
        "title": "花心动  得■臣书报之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "眼底秋山，旧来风雨，横槊之处。", 
            "壁冷沙鸡，巢空海燕，各是酸心具。", 
            "老兵散后，关门自启，脉脉晚愁穿去。", 
            "一书生、霜花踏遍，酒肠涩时谁诉。", 
            "阑珊鬓发，萧条衣帽，打入唱骊新句。", 
            "回首神州，重重遮断，惟有翻空絮。", 
            "岁华贪换，刀环落尽，草际夕阳如故。", 
            "嗟同病、南冠易感，登楼莫赋。"
        ], 
        "title": "永遇乐  雁门关", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "杯酒平生，乍分烟月，良友难遇。", 
            "琼蕊城边，开襟话旧，俯仰论吴楚。", 
            "芙蓉别苑，几年增筑，管领艳秋虫语。", 
            "问人间、谁当行乐，啖名只成相误。", 
            "香词脱腕，碧茸绀蝶，羞与周秦为侣。", 
            "客艇空江，系花不定，同属关情处。", 
            "勤来慰我，雪毛盈顶，万事莫如乡路。", 
            "愁肠动、吴州聚铁，难将错铸。"
        ], 
        "title": "永遇乐  芜城答宗定九", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "鸾箫寂。", 
            "向晚岁、难藉交游力。", 
            "奚囊谁贮骊珠，剑气楼中傲客。", 
            "茸裘小敝，赊酒惯、阳昌定相识。", 
            "约梅花、早发岩坰，雪销来听横笛。", 
            "曾经绣被银鞍，向粉黛深丛，大写胸膈。", 
            "市上卖呆呆不了，徒仰睇、星河夜白。", 
            "纵龙塞、有人深忆，飘泊去清江寄孤翮。", 
            "为腊醅、访遍村帘，寸肠休放愁入。"
        ], 
        "title": "尉迟杯  有感", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "变柔花，向朱栏借得，春影最玲珑。", 
            "粟玉纤环，泥金双带，娇小浑不胜风。", 
            "樱桃试、菖蒲碧酝，知有意、分我醉颜红。", 
            "粉汗生凉，绣巾香蹙，人在楼中。", 
            "身本三生杜牧，赋鸳鸯遗恨，绿叶茸茸。", 
            "锦艒星移，雕轮雨散，听彻清昼疏钟。", 
            "纵留取、同心旧约，对湖光、空画两眉峰。", 
            "况是黄梅天气，冷到薰笼。"
        ], 
        "title": "一萼红  忆辛卯岁湖上五日事", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "漫空柳絮。", 
            "似断云独鹤，飘泊难遇。", 
            "写怨尘途，绾带题襟，蒲觞预约相聚。", 
            "清波远照三湘影，不肯放、屈平醒去。", 
            "泛中流、静夜弹棋，落子忽惊松雨。", 
            "盛事莫嫌无据。", 
            "藉右军笔阵，亲记游处。", 
            "属玉桥边，潮信初生，可著龙舟飞翥。", 
            "尊前一半苍颜叟，喜济胜、尚骄童孺。", 
            "遣紫骝、重觅妖姬，谱我荐春新句。"
        ], 
        "title": "一萼红", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "芳堤春絮老，今张绪、只与六朝同。", 
            "怅远山不绝，乍迷屐齿，隔江相望，如在帘栊。", 
            "送行后，歌场销旧翠，浣女泣新红。", 
            "陶令素琴，晚风空袅，柳家长句，残月难工。", 
            "南华亭台好，娱清晷、屏际宝鸭香浓。", 
            "偏是梅天多雨，常阻邮筒。", 
            "想三影词成，银筝斜抱，四愁怀切，玉案轻笼。", 
            "无限断肠滋味，分付杯中。"
        ], 
        "title": "风流子  寄登子", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "姬汝应知，客况无聊，齧妃女唇。", 
            "漫珠圆凤拨，婢呼樊素，烟横藓佩，师事湘君。", 
            "富贵漂萍，不随碌碌，棙柁中流尚有身。", 
            "归来早，向浮名断处，勾管佳辰。", 
            "茸城月色如银。", 
            "休通道天边散彩云。", 
            "愿当筵摇笔，愁山匿影，连朝中酒，恨海扬尘。", 
            "起五柳生，当苏小小，菊圃双栖八百春。", 
            "姬微笑，谓彭蠡以后，还有痴人。"
        ], 
        "title": "沁园春  戏赠陈较书", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "近喜休兵，架壑千寻，疏泉一湾。", 
            "是袖中石晕，苏公东海，琴边菊秀，陶令南山。", 
            "招鲁诸生，修晋禊事，乞得君王此日闲。", 
            "优游地，遍秋怀绿淼，春信红殷。", 
            "有时醉卧苔斑。", 
            "又绝胜珠楼十二间。", 
            "想寒更留客，盘堆玉髓，香辰挟妓，户列烟鬟。", 
            "金谷飞觥，辋川缚帚，云护双扉不用关。", 
            "无尘迹，止载书车到，泛雪人还。"
        ], 
        "title": "沁园春  题绿溪园", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "醇酒何为，司马曾言，信陵与游。", 
            "苦浸淫过量，药翻成病，解排寡效，恩易招尤。", 
            "纵诞形骸，消磨岁月，从古餔糟少俊流。", 
            "逃名事，尽辞稽放阮，伶妇堪谋。", 
            "长安风雪红楼。", 
            "笑贳去行装乏轻裘。", 
            "况进前妖女，痴心搔痒，突逢俗客，狂语冲喉。", 
            "老子如今，绝交书就，封爵何劳署醉侯。", 
            "书无据，且三杯两盏，权取忘忧。"
        ], 
        "title": "沁园春  节饮效稼轩体", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "东郭先生，契阔旬来，神光若何。", 
            "想清藏肤理，晋人点漆，空兼定慧，竺氏凝波。", 
            "畴昔书城，十行齐下，买策犹虚汉殿过。", 
            "忧时甚，数惊呼决眦，泪满关河。", 
            "邮筒报我摩挲。", 
            "似斜日难挥战士戈。", 
            "待凤凰衔蜡，华灯自照，芙蓉湛水，长剑须磨。", 
            "云雾丛中，无边轻薄，正合朦胧倦思多。", 
            "卢医说，要回君顾盼，端藉娇娥。"
        ], 
        "title": "沁园春  和右吉老眼词", 
        "type": "词", 
        "yun": null
    }, 
    {
        "author": "张榕端", 
        "era": "清", 
        "subtype": null, 
        "text": [
            "郎官爱此水，因号郎官湖。", 
            "吾来客楚州，迹与曩哲殊。", 
            "三年历传舍，炎雪劳驰驱。", 
            "瓜期偶息影，偷闲亦须臾。", 
            "主人敬爱客，放棹携百壶。", 
            "绣幕漾云水，牙樯狎鸥凫。", 
            "纷纷角黍筵，画舫凌虚无。", 
            "灵均日已远，节物留欢娱。", 
            "欢娱亦何有，清赏在吾徒。", 
            "谈笑惬素心，至乐非笙竽。", 
            "主人今谪仙，胸有骊龙珠。", 
            "乃援沔州例，标此名胜区。", 
            "我名以湖传，佳境恐厚诬。", 
            "虽为香案吏，本是山泽臞。", 
            "家园滏水阳，三径行就芜。", 
            "中宵剧归梦，猿鹤勤招呼。", 
            "身随彩丝系，病藉艾草苏。", 
            "笑此朱夏天，清霜点鬓须。", 
            "虚名重刻画，丽句重操觚。", 
            "君诗勿传播，冯夷定揶揄。"
        ], 
        "title": "庚辰重午阎百诗徵君招饮楚州城西之湖因有学士湖之目且举太白沔州诗为起句赋诗见赠余愧不能承也辄成二十韵奉答", 
        "type": "古风", 
        "yun": "虞"
    }, 
    {
        "author": "张榕端", 
        "era": "清", 
        "subtype": "五言律诗", 
        "text": [
            "渡河寻古迹，遥羡洛阳名。", 
            "硖折疑无路，林开忽有城。", 
            "夕阳落处大，归鸟去边明。", 
            "莫厌村沽薄，诗从半醉成。"
        ], 
        "title": "旅次洛阳", 
        "type": "律诗", 
        "yun": "庚"
    }, 
    {
        "author": "张榕端", 
        "era": "清", 
        "subtype": "七言律诗", 
        "text": [
            "行藏久已任邅迍，客里浑忘上巳辰。", 
            "祓禊纵能临曲水，脂车无计转方轮。", 
            "几番风雨催花信，剩得烟霞媚野人。", 
            "感荷君恩容浪迹，懒随渔父问河滨。"
        ], 
        "title": "上巳用石虹韵", 
        "type": "律诗", 
        "yun": "真"
    }, 
    {
        "author": "张榕端", 
        "era": "清", 
        "subtype": "七言律诗", 
        "text": [
            "寰中群岳震为尊，到此真穷造化根。", 
            "晓日铜钲升海国，长河衣带挂天门。", 
            "下方雷雨晴空见，上界星辰静夜扪。", 
            "九点青烟俱在掌，不须更拟上昆仑。"
        ], 
        "title": "登岱", 
        "type": "律诗", 
        "yun": "元"
    }, 
    {
        "author": "张端亮", 
        "era": "清", 
        "subtype": "五言律诗", 
        "text": [
            "白发先朝客，丹丘处士家。", 
            "修筠屯古翠，浅水籀回沙。", 
            "箧启留侯帙，帆收客使槎。", 
            "一从高卧稳，梦老亦松霞。"
        ], 
        "title": "赠张汉冲先生村居", 
        "type": "律诗", 
        "yun": "麻"
    }, 
    {
        "author": "张端亮", 
        "era": "清", 
        "subtype": "五言律诗", 
        "text": [
            "乡思浓于酒，倾来讵易乾。", 
            "坐驰千里短，愁结一宵难。", 
            "晚叶吟风细，秋砧捣夜寒。", 
            "不知天上月，今夜为谁圆。"
        ], 
        "title": "不寐", 
        "type": "律诗", 
        "yun": null
    }, 
    {
        "author": "张履", 
        "era": "清", 
        "subtype": "五言律诗", 
        "text": [
            "落花已如此，春雨一何深。", 
            "之子隔流水，荒鸡产暮阴。", 
            "寥寥谷口迹，寂寂汾亭心。", 
            "纷我慨多想，同君抱膝吟。"
        ], 
        "title": "落花寄铁父先生", 
        "type": "律诗", 
        "yun": "侵"
    }, 
    {
        "author": "张履", 
        "era": "清", 
        "subtype": "七言律诗", 
        "text": [
            "仙乎一月写虚空，巾拂飘然朗朗中。", 
            "草树微光知著露，水天清籁略因风。", 
            "峰阴忽觉当头闇，泉脉无端拨手通。", 
            "此夕长吟谁与听，高寒鹤影忽飞冲。"
        ], 
        "title": "山道步月", 
        "type": "律诗", 
        "yun": "东"
    }, 
    {
        "author": "张履", 
        "era": "清", 
        "subtype": "七言律诗", 
        "text": [
            "白云淡写数峰晴，忽忽风蒲镜里行。", 
            "落木无多逢雁蚤，沧波不极逐鸥轻。", 
            "残钟晚呗双林寺，断剑秋华一字城。", 
            "扫却苍凉怀古意，浮家少伯共平生。"
        ], 
        "title": "自东山渡湖至吴溇", 
        "type": "律诗", 
        "yun": "庚"
    }, 
    {
        "author": "张履", 
        "era": "清", 
        "subtype": "七言律诗", 
        "text": [
            "皂荚林边乱石垣，依然卜宅是南村。", 
            "比邻儿女聚观客，赴市鱼虾先到门。", 
            "新火微添蚕起候，圆沙浅印鹭眠痕。", 
            "江乡风景真如画，并入田园诗细论。"
        ], 
        "title": "村居杂咏 其一", 
        "type": "律诗", 
        "yun": "元"
    }, 
    {
        "author": "张履", 
        "era": "清", 
        "subtype": "七言律诗", 
        "text": [
            "豆华寒雨过横塘，一曲晴虹挂水长。", 
            "溪影定余云漠漠，林霏开正日凉凉。", 
            "游鱼小侧清滩白，乱蝶低团浅草黄。", 
            "已觉西风摇落意，柴门闲看拾枯桑。"
        ], 
        "title": "村居杂咏 其二", 
        "type": "律诗", 
        "yun": "阳"
    }, 
    {
        "author": "张履庆", 
        "era": "清", 
        "subtype": "七言绝句", 
        "text": [
            "曲曲溪流草木新，朝云暗淡静无尘。", 
            "回头重有别离色，望里青山似故人。"
        ], 
        "title": "醴泉归途口号", 
        "type": "绝句", 
        "yun": "真"
    }, 
    {
        "author": "张德蕙", 
        "era": "清", 
        "subtype": "五言律诗", 
        "text": [
            "秋气中天净，愁人独夜看。", 
            "停桡江愈阔，却扇月初寒。", 
            "霜入桐阴薄，风飘桂影残。", 
            "扣舷情未已，露湿绮罗单。"
        ], 
        "title": "中秋", 
        "type": "律诗", 
        "yun": "寒"
    }, 
    {
        "author": "曹溶", 
        "era": "清", 
        "subtype": null, 
        "text": [
            "闽徼归休，晒阮家裈，送韩子穷。", 
            "忽痂盛腐血，莫骑尻马，毒连枯髀，空老尸虫。", 
            "细检方书，膏梁酿患，藜苋何为不见容。", 
            "支离态，久年辞壁观，昼恋衾浓。", 
            "五金八石难攻。", 
            "类阉尹潜居省闼中。", 
            "暂罗襦罢解，邯郸有恨，曲尘驱散，风月无功。", 
            "病鬼痴愚，贵人回避，偏嗜林家鹤发翁。", 
            "休勤疗，倩麻姑爬痒，山友扶筇。"
        ], 
        "title": "沁园春  病痔自嘲", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "问疾维摩，疾隐难瘳，势如毒痡。", 
            "见雕锼窟穴，自分牝牡，根芽风火，遽染肌肤。", 
            "危坐应妨，缓行堪惜，闺阁偏招楚大夫。", 
            "生权要，便望门求舐，奔走当途。", 
            "何缘摧挫微躯。", 
            "笑束手仓公两月馀。", 
            "祝哲人谋国，先除众蠹，雄师克敌，易剪孤雏。", 
            "姿愧神清，修期漏尽，健甚逢花倒玉壶。", 
            "酬宾戏，向裈中体物，孰免粗疏。"
        ], 
        "title": "沁园春  右吉和我病痔作用前调寄之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "玉宇秋如水。", 
            "为黄花、满襟离恨，雁筝频倚。", 
            "落日马蹄穷塞主，白发一肩行李。", 
            "铜柱北、曾经脱屣。", 
            "又怪风旗沙柳外，对磨崖、片石挥毫起。", 
            "呼屈宋，且休矣。", 
            "故人相见平安喜。", 
            "写新词、龙蛇飞动，牢骚心事。", 
            "刁斗河山今不闭，敢诧封侯万里。", 
            "笑老子、疏狂未已。", 
            "范蠡湖边蒪菜熟，肯羊裘、敝尽车生耳。", 
            "痛饮酒，真男子。"
        ], 
        "title": "贺新郎  答横秋见寿时将行役云中", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "玉塞秋无主。", 
            "近重阳、月斜帘幕，黄花半吐。", 
            "列戟西风高楼上，空说雄心似虎。", 
            "欹客枕、鼕鼕戍鼓。", 
            "渌水画桥枫未落，料南鸿、那解相思苦。", 
            "呼酒伴，唱金缕。", 
            "平生岁月成尘土。", 
            "任颠狂、秦娥赵女，琵琶难谱。", 
            "独有江州青衫在，湿透当年泪雨。", 
            "吾老矣、中宵起舞。", 
            "马蹄踏遍阳关道，便腰悬、侯印终何取。", 
            "悲髀肉，不堪拊。"
        ], 
        "title": "贺新郎  答右吉", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "一派平林阔。", 
            "骑森森、银枪玉帐，了非英物。", 
            "身世芒鞋太辛苦，晚踏战场深雪。", 
            "刁斗外、群鸦啼绝。", 
            "宛转桑乾留不住，喜行山、北去环宫阙。", 
            "飞动意，待君发。", 
            "菱花碧浸星星发。", 
            "买凉州、葡萄百斛，宝筝初歇。", 
            "闲坐秤量眼中客，谁似龙蛇灭没。", 
            "凭浪语、古人三窟。", 
            "盾墨磨残征袖冷，少黄金、铸就封侯骨。", 
            "心万里，对秋月。"
        ], 
        "title": "贺新郎  书怀", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "草露何须久。", 
            "拥油幢、荆州部曲，布袍依旧。", 
            "芍药栏边老供奉，闲却裁云妙手。", 
            "渐醉墨、题残玉斗。", 
            "海畔扁舟成独往，定中宵、对月思良友。", 
            "写别怨，短亭柳。", 
            "床头钱罄休搔首。", 
            "问唐宫、黄冠贺监，至今存否。", 
            "故物千秋尘埋尽，惟有颠狂不朽。", 
            "敢浪说、才人阳九。", 
            "下榻再联修禊饮，况娥江、暑涨清如酒。", 
            "借万壑，为君寿。"
        ], 
        "title": "贺新郎  送箨庵会稽之游", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "秀色盈春野。", 
            "怪觞筹、经旬不动，禾兴城下。", 
            "屈指雕栏殷勤护，十五名姬欲嫁。", 
            "闲锁却、红情谁画。", 
            "往日娱宾华裀地，解疏狂，一跃青骢马。", 
            "残醉好，梦中写。", 
            "乡心珍重遨头社。", 
            "访河山、洛阳西去，沉香颓也。", 
            "留取佳人倾国影，偏薄锦堂瑶榭。", 
            "信丽昼、何如娇夜。", 
            "谷雨阑珊寒犹在，恐催花、专待能歌者。", 
            "韶景促，近初夏。"
        ], 
        "title": "贺新郎  问懒真堂牡丹消息用辛稼轩雨中游西湖韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "性癖宜山野。", 
            "任嬉游、烟浓日淡，殢留花下。", 
            "节到黄鹂枝头语，千万蛾眉齐嫁。", 
            "馀一种、胭脂重画。", 
            "生长唐宫风流态，远驮来、玉砌须娇马。", 
            "花有恨，倩君写。", 
            "君家已结桑麻社。", 
            "为高朋、差排蛱蝶，草堂开也。", 
            "冰濯诗囊无阿堵，堆积红香成榭。", 
            "泛绿蚁、兰膏终夜。", 
            "急雨惊吹檐前铁，叹春光、将谢无知者。", 
            "一醉罢，且休夏。"
        ], 
        "title": "贺新郎  懒真主人招宴花前用前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "红瘦三吴野。", 
            "有风须、虬蟠虎卧，紫茸飘下。", 
            "窜入名园无姿媚，自许苍松可嫁。", 
            "看百尺、深轩如画。", 
            "合向山中高眠去，又抽梢、斜罥王孙马。", 
            "缭绕意，最难写。", 
            "狂夫乐赴繁华社。", 
            "见定巢、呢喃乳燕，报春归也。", 
            "酿酒东邻能好事，净扫粉廊香榭。", 
            "投玉楮、招娱良夜。", 
            "肯向花前逡巡避，为花神、不爱沉酣者。", 
            "剩古干，足销夏。"
        ], 
        "title": "贺新郎  客招赏藤花以事不赴用前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "笑折垂杨去。", 
            "问当年、升平佚事，唐堤宋渚。", 
            "春老沧州踏歌散，芳序醉红犹舞。", 
            "便洗尽、苍生灰土。", 
            "留取笏床香草畔，向斜晖、傲睨高前古。", 
            "潇洒意，合相许。", 
            "群山曾化貔貅宇。", 
            "饷雄军、一番辛苦，凤毛难翥。", 
            "月转六桥迟迟下，此是旧愁来路。", 
            "有羁客、牵船同住。", 
            "锦作奚囊偿酒债，舍桃花、渔父谁为主。", 
            "毫五色，胜萧鼓。"
        ], 
        "title": "贺新郎  题梁承笃郡丞西湖图次吴庆百韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "才子今无几。", 
            "向长途、茸裘跨马，冲寒千里。", 
            "笑拂黄尘胡姬侧，自解醉醪妙理。", 
            "况所至、诸侯倒屣。", 
            "闲噀墨花题纨扇，濯春江、徐瘐难为绮。", 
            "羁旅恨，待君洗。", 
            "当年曾进先生履。", 
            "怅推移、锦堂清月，一溪流水。", 
            "有美英姿丹丘翮，转忆牙签堆几。", 
            "便连袂、高歌不已。", 
            "兵后山川摧颓甚，看元龙、此日呼能起。", 
            "床上卧，客休矣。"
        ], 
        "title": "贺新郎  答顾天石时在维扬寓舍", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "听风铃、遍传春去，荼蘼红发留客。", 
            "善和坊里驮娇马，不让小蛮颜色。", 
            "愁似织。", 
            "望复岭回溪，隐隐星窗隔。", 
            "浮生作剧。", 
            "便刻竹题诗，挥裘换酒，清啸古今窄。", 
            "开筵处，松下危楼倚碧。", 
            "流连难至头白。", 
            "微温气候宜人甚，秉烛再游始得。", 
            "吾有癖。", 
            "纵弱絮沾泥，何损须髯戟。", 
            "抛残可惜。", 
            "须画鼓催花，香罗剪蝶，长著阮家屐。"
        ], 
        "title": "摸鱼儿  宴米山堂", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "展瑶笺、近寻稽阮，开襟长倚疏竹。", 
            "乾坤落落存芒屦，自信了无拘束。", 
            "春不足。", 
            "最可惜芙蓉，千点埋浓绿。", 
            "游踪待续。", 
            "看簟卷微波，堂深瘦影，清语漱寒玉。", 
            "高歌后，糟底梨花正熟。", 
            "更阑四照银烛，红尘旧梦浮云散，少壮去如飞镞。", 
            "闲是福。", 
            "莫唤起龟年，重唱开元曲。", 
            "新愁几斛。", 
            "只买断婵娟，携多凿落，相约卧空谷。"
        ], 
        "title": "摸鱼儿  吴园次招集米山堂", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "剪浓阴、雨余池馆，飞花正点琼甃。", 
            "龙眠爱写西园集，不念客窗人瘦。", 
            "游马骤。", 
            "仗好鸟啼开，三径苔钱绣。", 
            "低回昼漏。", 
            "恰翠暖氍毹，丹浮琥珀，屏侧烬香兽。", 
            "征衫袖，情泪年前浥透。", 
            "伤离便合相就。", 
            "教坊乐部何戡在，料理记歌红豆。", 
            "联访旧。", 
            "是手解金龟，投老家山后。", 
            "东方射覆。", 
            "识欢伯藏春，柔乡销夜，中有两眉皱。"
        ], 
        "title": "摸鱼儿  集米山堂观剧", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "喜瑶樽、细倾醽醁，苕溪已倦双桨。", 
            "寒崖紫雾濛濛地，鸿过影留疏幌。", 
            "迟见访。", 
            "乍断箧书成，好对群山爽。", 
            "情多自奖。", 
            "尽受得春怜，载归朱户，斜月堕罗帐。", 
            "休孤赏，拟倩麻姑仙爪，挑动人间技痒。", 
            "名花不乏沉酣处，掩抑方堪寄想。", 
            "空追怅。", 
            "似烛泪堂开，楚楚闻清响。", 
            "秦欧既往。", 
            "仗象管吹香，惊回弱梦，身老钿筝上。"
        ], 
        "title": "摸鱼儿  闻周青士有词纬之选寄之", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "解尘羁、天容聱叟，年来馀少清思。", 
            "书奁药架勤收拾，错愕隙驹方驶。", 
            "吾倦矣。", 
            "拚冷落交游，孤坐谈秋水。", 
            "五湖阴里。", 
            "忽露宿鵁鶄，风翻芦荻，相助挽征袂。", 
            "贫傢俱，回听朝鸡万里。", 
            "陶公欲酿无米。", 
            "此心漫诧同顽铁，又被高歌催起。", 
            "人世事。", 
            "料不过、对花对鸟千回醉。", 
            "閒情自寄。", 
            "看瑶海飞灰，珠林断响，九鼎寸丝繫。"
        ], 
        "title": "摸鱼儿  济武见访示一词次韵奉答", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "溯词源、六飞南渡，诸家全斗才思。", 
            "丛山漠漠青如昨，独觉流光惊驶。", 
            "秋到矣。", 
            "趁十幅蒲帆，错绣层层水。", 
            "唐公瓢里。", 
            "见炳烛裁诗，题蕉纫碧，累月共仙袂。", 
            "劳相念，麋鹿何须爵里。", 
            "太仓刚剩稊米。", 
            "鼎钟无处堪容我，聊逐沙鸥眠起。", 
            "凄恻事。", 
            "问故国、交朋雨散谁同醉。", 
            "浮踪远寄。", 
            "倩山作纶巾，江为罗带，牢把客愁繫。"
        ], 
        "title": "摸鱼儿  叠前韵答吴宝崖见怀宝崖武林人", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "偶携壶、空明小径，背时偏有微思。", 
            "黄鹂两两啼初罢，门外雪翻波驶。", 
            "咸集矣。", 
            "任脱帽乔柯，濯足阶前水。", 
            "白蘋香里。", 
            "更越濑经寒，吴湾度夏，从此绝分袂。", 
            "欢相接，通德真惭记里。", 
            "筼筜凤到生米。", 
            "休嗤下国舆图俭，五岳中心崇起。", 
            "添快事。", 
            "堪借得、夷光歌舞深宫醉。", 
            "悠然谩寄。", 
            "只左掘陶泓，右倾凿落，斯世本无繫。"
        ], 
        "title": "摸鱼儿  济武同诸君过饮倦圃三叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "别吴州、便穿荒圃，此中应蓄深思。", 
            "嘹嘹哀雁清笳外，铁甲往来何驶。", 
            "君司矣。", 
            "且玩弄垂虹，鲁望吟残水。", 
            "故人杯里。", 
            "有松籁疑弦，鱼梁近画，莫湿感时袂。", 
            "浮沉处，游侠难逢轵里。", 
            "丹砂转讶成米。", 
            "男儿胸次多冰雪，兴到谁嫌腾起。", 
            "眼底事。", 
            "怪几日、浓阴未解如酣醉。", 
            "痴肠可寄。", 
            "愿花月常辉，天公注定，也似赤绳繫。"
        ], 
        "title": "摸鱼儿  酒间答星期四叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "掩荆扉、笔床蛛网，都无兰畹佳思。", 
            "亲逢八咏楼头客，驱策驽骀皆驶。", 
            "吾病矣。", 
            "听枕上桐声，一夜随沟水。", 
            "小山丛里。", 
            "只三百青铜，换他珠榨，相聚解罗袂。", 
            "荒祠畔，遥射菰蒋十里。", 
            "江乡徒诩鱼米。", 
            "紫芝曲避咸阳焰，肯爱子房招起。", 
            "非细事。", 
            "有北斗量金，难博今生醉。", 
            "卮言是寄。", 
            "怕春去多时，柔肠撩乱，空用柳条繫。"
        ], 
        "title": "摸鱼儿  答止岳五叠前韵", 
        "type": "词", 
        "yun": null
    }, 
    {
        "author": "张僖", 
        "era": "清", 
        "subtype": null, 
        "text": [
            "绿阴幂小亭，地僻不知暑。", 
            "石几坐晚凉，夕阳淡遥屿。", 
            "呼童拨松炉，乳茶活火煮。", 
            "泉味辨淄渑，瓷品杂哥汝。", 
            "藤阴悄无人，幽鸟答诗语。", 
            "盆兰发疏花，细香散成缕。", 
            "微风飒然来，竹气凉似雨。", 
            "静对欲忘言，新蟾已当户。"
        ], 
        "title": "廨西厅事三楹杂莳花竹颇饶幽胜藤阴有亭余榜曰诗境夏日晚坐用黄鹄山人鉴亭韵", 
        "type": "古风", 
        "yun": null
    }, 
    {
        "author": "张僖", 
        "era": "清", 
        "subtype": null, 
        "text": [
            "兰石先生生海滨，书名鼎鼎天下闻。", 
            "我来领郡识公孙，三绝不数郑广文。", 
            "指挥虎仆驱龙宾，临模苍史追少温，银钩玉箸何嶙峋，肯以姿媚换鹅群。", 
            "馀事摹印尤殊伦，戏拈寸铁刓云根，妙手如运成风斤，指物两化疑通神。", 
            "文何而后皖浙分，君乃直逼邓与陈。", 
            "天随阁中相讨论，照耀碑版辉彝尊。", 
            "我生同癖夙好敦，摩挲行箧罗山珉。", 
            "烦君一一加磨磷，刻画奇字方周秦。", 
            "公馀拂拭无纤尘，卷轴错落钤朱纹。", 
            "桃花红蘸芝泥新，寿同金石争千春。", 
            "在昔栎园游八闽，一时提倡编印人。", 
            "赖古遗册披香芸，莆中林吴手迹存。", 
            "零玑断璧都沈沦，山城寂寞空荆榛。", 
            "得君风雅庶再振，岂惟传砚绳清芬。"
        ], 
        "title": "郭幼安广文好学工书尤精篆刻为余作印甚夥诗以酬之", 
        "type": "古风", 
        "yun": null
    }, 
    {
        "author": "张鹏翮", 
        "era": "清", 
        "subtype": "五言绝句", 
        "text": [
            "旧移月里树，郁郁傍层城。", 
            "池上秋风发，清香满座生。"
        ], 
        "title": "辋川桂花", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "五言绝句", 
        "text": [
            "报国心思切，年衰不自由。", 
            "欲知万里路，天际一归舟。"
        ], 
        "title": "己亥除夕梦中得句", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "五言绝句", 
        "text": [
            "清明雨应时，大地报春知。", 
            "陌头杨柳绿，却待晓风吹。"
        ], 
        "title": "清明雨", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "五言绝句", 
        "text": [
            "一片芳心异，含香向早春。", 
            "与梅能傲雪，先伴岁华新。"
        ], 
        "title": "水仙花", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "五言绝句", 
        "text": [
            "地有天然美，巫山十二峰。", 
            "谁能游览遍？月引度深松。"
        ], 
        "title": "巫山", 
        "type": "绝句", 
        "yun": "冬"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "精忠报国一身亡，为振纲常有烈光。", 
            "青史百年公论在，牟山羡水并流芳。"
        ], 
        "title": "岳武穆祠", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "魏流至此入清河，随地更名漾碧波。", 
            "子路堤傍黄水落，孤帆一片听渔歌。"
        ], 
        "title": "范县看卫河", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "蜿蜒千里接东西，保障洪流金作堤。", 
            "风雨岁深波浪激，茭青芦白共凄迷。"
        ], 
        "title": "太行堤", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "澹澹秋容媚晓山，垂垂珠露满田间。", 
            "最宜虚室清凉夜，知是云龙带雨还。"
        ], 
        "title": "凉夜中元望雨", 
        "type": "绝句", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "伏尽炎蒸尚未消，思离畏景上兰桡。", 
            "红花独自娇秋色，翻笑西风拂柳条。"
        ], 
        "title": "秋后百日红花盛开", 
        "type": "绝句", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "坠叶凄风助旅愁，白头衔命到升州。", 
            "含山咫尺伤心泪，一片云遮落木秋。"
        ], 
        "title": "使节驻江宁闻长孙女没于含山", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "指日扬帆过碧滩，南湖分水更回看。", 
            "却怜昨夜深秋雨，添得人间几度寒？"
        ], 
        "title": "南旺寄富主事", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "门外三槐荫夕阴，祠堂深锁夜沉沉。", 
            "典型先正今何在？劲竹高梧月满林。"
        ], 
        "title": "梁真定祠", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "皇华驿里逢初夏，仆仆风尘度一春。", 
            "回首可怜经过处，花开花落几番新！"
        ], 
        "title": "夏日经通州驿", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "山头凝雪山腰雨，日霁蒲帆挂顺风。", 
            "不用棹歌催急鼓，轻舟早已过巴东。"
        ], 
        "title": "五龙口", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "登舟一望日平西，倒削芙蓉两岸齐。", 
            "乱石横江飞白浪，涛声日夜冷凄凄。"
        ], 
        "title": "新滩", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "三峡隆冬树不凋，忽逢山带雨潇潇。", 
            "一湾风顺一湾利，指点奇踪慰寂寥。"
        ], 
        "title": "巴东", 
        "type": "绝句", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "十二峰前江水深，天风引籁入松吟。", 
            "千潭印月清无底，洗尽云华不染心。"
        ], 
        "title": "巫山", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "翠壁千寻百丈溪，山回路转野人迷。", 
            "虾蟆洞口清泉水，流出岩前未足奇。"
        ], 
        "title": "虾蟆泉", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "皤皤白发一元臣，日日瞻云念老亲。", 
            "及到归来泉壤隔，空将血泪洒黄尘！"
        ], 
        "title": "自叹", 
        "type": "绝句", 
        "yun": "真"
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "夏造衰兮殷道兴，得贤臣分作股肱。", 
            "股肱辛勤亲五就，故主荒淫终莫救。", 
            "岁苦旱兮殚忧心，躬为牺兮祀桑林。", 
            "苞苴女谒备自责，祷辞未毕倾甘霖。", 
            "至诚感神信如此，天道只如人道迩。", 
            "一夫失所真宰愁，莫令君门悬万里。"
        ], 
        "title": "经史法戒诗 其一", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "成康既远王道微，昭既南征兮穆又西驰。", 
            "骋八骏于万里，觞王母之瑶池。", 
            "事虽荒而难信兮，征《祈招》之风诗。", 
            "神仙不可期，远略难为续。", 
            "至尊居九重，王度式金玉。"
        ], 
        "title": "经史法戒诗 其二", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "《春秋》见至隐，《履霜》防忽微。", 
            "人主不早虑，因之致颠危。", 
            "前有谗不见，后有贼不知。", 
            "晋献惑嬖妾，优施教骊姬。", 
            "分明置堇毒，乃谓爱我为。", 
            "卒至两败伤，智谋亦何施。", 
            "覆辙示深鉴，足为后事师。"
        ], 
        "title": "经史法戒诗 其三", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "天王柄下移，征伐强侯出。", 
            "霸业亦浸衰，陪臣势无匹。", 
            "强私家，弱公室，三桓六卿互分析。", 
            "岂无衣，六与七，不如子衣安且吉。", 
            "坏法乱纪自王朝，史书特继《春秋》笔。"
        ], 
        "title": "经史法戒诗 其四", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "国有谋臣邻寝衅，贪人败类乘侥幸。", 
            "秦穆悔过著圣经，皤皤黄发实邦荣。", 
            "入朝见嫉入宫妒，殃及黎民终弗寤。", 
            "善善不用笑郭公，仁贤虽在国虚空。"
        ], 
        "title": "经史法戒诗 其五", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "汉高大度膺神器，弘远规模传世世。", 
            "恭俭尤称文帝贤，身衣浣濯为民先。", 
            "年年祷祀祈民福，郑重农功珍五谷。", 
            "但令闾阎常富足，国家何用储金玉。"
        ], 
        "title": "经史法戒诗 其六", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "神仙有无何恍惚，黄帝广成但传说。", 
            "秦皇汉武慕长生，方士怪迂始百出。", 
            "安期卢敖去不来，文成五利徒喧豗，神君未下鬼先集。", 
            "世上乌有神仙哉！", 
            "蓬莱可望不可即。", 
            "但愿人人足衣食，升平乐过华胥国。"
        ], 
        "title": "经史法戒诗 其七", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "《六经》烬后罗残缺，博士儒生集群说。", 
            "欲施仁义法唐虞，及事神仙亟征伐。", 
            "天马徕时海内虚，穷兵黩武竟何如？", 
            "当年幸下轮台诏，后世犹传《封禅书》。"
        ], 
        "title": "经史法戒诗 其八", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "近小人，远君子，桓灵之衰只由此。", 
            "跋扈才诛任宦官，一时钩党尽摧残。", 
            "俊厨顾及空标榜，白马清流醉祸端。", 
            "士气衰，国运否，人才与国相终始，千古兴亡鉴青史。"
        ], 
        "title": "经史法戒诗 其九", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "治安共说梁天监，南北通和救涂炭。", 
            "金瓯无缺侈心生，白马青丝轻纳叛。", 
            "薄心肠，激成变，果致纷纭滋反间。", 
            "舍身同泰会无遮，血食牲牷改为面。", 
            "贪嗔至竟未能除，荷荷空悲净居殿。"
        ], 
        "title": "经史法戒诗 其十", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "阅武堂前种杨柳，至尊屠肉潘妃酒。", 
            "只爱莲花步步生，曾知国步艰难否？", 
            "百年南北擅风流，谁信无愁果有愁。", 
            "才见荒宫馀辱井，又看芳苑起迷楼。", 
            "阿𡡉讵惜好头颈，琼花只恋须臾景。", 
            "解道真仙也自迷，不知狂魄何年醒。"
        ], 
        "title": "经史法戒诗 其十一", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "临淄英武摧群凶，美政开元继太宗。", 
            "台阁名臣刺州郡，人情和洽多年丰。", 
            "历年既多心渐侈，国事无端寄杨李。", 
            "长安一骑荔支红，万姓那知作疮痏。", 
            "渔阳鼙鼓太无情，入蜀青骡辛苦行。", 
            "谁将《夜雨淋铃曲》，更作朝元奏乐声。"
        ], 
        "title": "经史法戒诗 其十二", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "宋家累叶垂遗泽，求治贤君方侧席。", 
            "天津桥上听啼鹃，祸乱将兴任安石。", 
            "相公新法执持贤，祖制讵难胥变易。", 
            "忠良屏黜奸邪升，朝局如棋互废兴。", 
            "千古知人诚不易，那论福建误金陵。"
        ], 
        "title": "经史法戒诗 其十三", 
        "type": "古风", 
        "yun": null
    }, 
    {
        "author": "张鹏翀", 
        "era": "清", 
        "subtype": null, 
        "text": [
            "落花纷纷如雪积，明月皎皎如霜铺。", 
            "揽衣步月蹑花影，悄然孤馆空庭隅。", 
            "沉思欲寐不能寐，明月烛床花满被。", 
            "客游花月故园心，庐山高高湘水深，远书欲寄空沉吟。"
        ], 
        "title": "有所思行", 
        "type": "古风", 
        "yun": null
    }, 
    {
        "author": "张锡爵", 
        "era": "清", 
        "subtype": null, 
        "text": [
            "五丈一攫烟云寒，十丈一折雷雨蟠。", 
            "电光煜煜烧檐瓦，鳞爪僵冻双龙眠。", 
            "干霄无心故垂地，横空忽放穷幽燕。", 
            "干拿漠北尽萧艾，影排阊阖迎神仙。", 
            "风回雾黑夜吟啸，桑乾倒卷流潺潺。", 
            "祇愁掀舞怒腾上，殿庭摇荡无遗椽。", 
            "不然道人三味力，咒水降制长蜿蜒。", 
            "何为神物易翔跃，鼓钟相聒殊安便。", 
            "我来名蓝正无事，支筇仰面闲留看。", 
            "巨栎盘盘阴蔽野，楼桑矫矫光参天。", 
            "岂如兹松镇禅窟，斤斧不到青铜坚。", 
            "上方花雨作膏沐，玄鹤来往相周旋。", 
            "葆真完朴事非易，咄哉千载形神全。", 
            "老僧导我历高阁，秋空景物开澄鲜。", 
            "尘收日霁见负戴，芦沟车马如奔川。", 
            "百年泡影一转瞬，安能巢此还烧铅。", 
            "松昉煮罢竟飞去，洪崖子晋聊随肩。", 
            "吁嗟学道吾已晚，明朝且上西山巅。"
        ], 
        "title": "报国寺双松歌", 
        "type": "古风", 
        "yun": null
    }, 
    {
        "author": "张锡爵", 
        "era": "清", 
        "subtype": null, 
        "text": [
            "暴秦燔经多狱讼，书趋便易隶乃兴。", 
            "建初饰隶作楷法，义取八字分成形。", 
            "篆八隶二相割取，俗流伪托言难凭。", 
            "毛弘秘书教自汉，钟繇铭石看飞腾。", 
            "有邻择木擅唐代，字体与汉原相承。", 
            "弥勒像碑少笔法，百金一字知虚称。", 
            "珏也工书值明季，奋笔俯仰萦回轻。", 
            "烟飞云逝断还续，山颓雨骤纵复横。", 
            "屹如钟虡悬重宇，翩如鸾凤翔青冥。", 
            "上谷二难频展玩，衙斋风日何幽清。", 
            "流传距今越百载，纸墨完好光荧荧。", 
            "吾闻珏也不羁士，主文谲谏能诗鸣。", 
            "荔枝仙人早自号，路逢程老谓松圆。", 
            "呼以兄。", 
            "小鸾长裾日捧砚，浊醪数斗倾盆罂。", 
            "兴酣八分夸入妙，淋漓素壁兼秋屏。", 
            "宜官酒舍漫偿值，魏武别馆闲施钉。", 
            "珏也此书与之敌，纤波浓点犹前型。", 
            "北走燕山东吴越，抱琴彳亍歌榛苓。", 
            "故园荔熟不归去，桐棺旅殡吁可矜。", 
            "从来盛名多坎壈，题诗望古心怦怦。"
        ], 
        "title": "题宋比玉八分书册子后", 
        "type": "古风", 
        "yun": null
    }, 
    {
        "author": "张锡龄", 
        "era": "清", 
        "subtype": null, 
        "text": [
            "双旌淩风翔，桂棹亦已整。", 
            "福星方北移，欲挽何由请。", 
            "万姓送河干，将语气先哽。", 
            "盛德所感孚，捷若形与影。", 
            "况辱知遇深，怅惘安能屏。", 
            "贱子苦疏放，天性刚且鲠。", 
            "读书偶一得，狂论倏然骋。", 
            "往往遭俗嫌，弃掷如顽矿。", 
            "惟公加拂拭，每见首辄肯。", 
            "推心置腹中，信任无与并。", 
            "俯仰阅三年，泄沓绝俄顷。", 
            "四知惕暮夜，清慎过杨秉。", 
            "中厨告炊断，淡漠付微哂。", 
            "债累已钜万，心犹切悲悯。", 
            "嗷鸿未安辑，焦劳忘食寝。", 
            "临去重踌蹰，迂驾将往省。", 
            "爱我逾骨肉，针砭复时领。", 
            "谓子清无私，干局更开敏。", 
            "惟虑性孤介，或至招尤眚。", 
            "有学贵有养，气暴须自忍。", 
            "我亦献刍尧，愿公屡閒静。", 
            "坎坷讵易平，沈酣本难醒。", 
            "施为有次第，未可一时并。", 
            "精神虽富有，太竭后必窘。", 
            "加飧慎摄卫，古语亦甚炳。", 
            "公稍颔其颐，子言固当谂。", 
            "良玉不厌砥，良弓不厌檠。", 
            "临别相赠言，此义百代准。", 
            "引领睇江云，寸衷常耿耿。"
        ], 
        "title": "和云乃先生陈司马留别", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "林壑有真趣，尘俗难相通。", 
            "清晨饭藜藿，荷锸春风中。", 
            "薛荔斸邻园，杞菊采榛丛。", 
            "枯朽既芟除，柯条尽青葱。", 
            "日入返茅檐，罗植清溪东。", 
            "屏藩宛天成，束缚随人工。", 
            "放诞世所弃，舒散岂尔容。"
        ], 
        "title": "编篱", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "佳节倏复过，寒商激林杪。", 
            "霜清杜若洲，花发蒹葭岛。", 
            "空庭无嘉卉，何以慰幽抱？", 
            "缘源路转迥，穿林人渐少。", 
            "朱实披榛丛，黄花掇香草。", 
            "寻异心无厌，适己物逾好。", 
            "即此俗虑遗，逍遥可忘老。"
        ], 
        "title": "重九后溪南采杞菊", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "竹庭残雪净，林壑寒流清。", 
            "经声静夜阑，水月生空明。", 
            "道人了观化，心止神流行。", 
            "空斋一相对，澹然离俗情。"
        ], 
        "title": "赠涧上僧", 
        "type": "古风", 
        "yun": "庚"
    }, 
    {
        "author": "张锡祚", 
        "era": "清", 
        "subtype": null, 
        "text": [
            "抗心希古贤，闲情缅高士。", 
            "孤舟渡平湖，日落遵枉渚。", 
            "逶迤入荒村，徘徊觅遗址。", 
            "人语散凫鹥，草长眠鹿豕。", 
            "何处有衡门，田中问孙子。"
        ], 
        "title": "访沈石田故居", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "硗确土无膏，人弃为原陆。", 
            "释子云西来，挂笠结茅屋。", 
            "学空易为悦，机熟遂众欲。", 
            "妪老苦力田，薄言往种福。", 
            "日出听谈经，暮归悔碌碌。", 
            "惟我喜饮酒，醉乡数往复。", 
            "酒醒春鸠鸣，踏月起浸谷。", 
            "所愿谷抽芽，生理良已足。"
        ], 
        "title": "田家诗", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "闲居穷篇翰，理生愧无术。", 
            "隔屋听鸣鸡，启扉看曙色。", 
            "逶迤板桥西，俯仰清溪侧。", 
            "薄物世所遗，采掇欣有得。", 
            "悠然盈倾筐，延咏忘朝食。"
        ], 
        "title": "晨诣南园采蕨", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "和气散林皋，江梅香满屋。", 
            "佳人爱新节，朝光画眉绿。", 
            "素琴静清声，翛然倚修竹。"
        ], 
        "title": "题美人岁朝图", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "庚辰七月夜十五，清光圆圆烛天宇。", 
            "斜明刮露侵窗扉，蛰虫亥豕眼分数。", 
            "俄惊蟾蜍入绛津，姮娥霜独含悲辛。", 
            "气娇力怯不相敌，四分五分挂半轮。", 
            "九分十分明光息，斗牛气乱浑如墨。", 
            "望舒镳辔顿金枢，栋倾舟覆迷南北。", 
            "吾闻皇天无私泰阶平，二纪五纬谁相争。", 
            "日完其朔不掩望，昌吴融汉惟沧精。", 
            "胡为氐羌重译称臣妾，阴灵圆夜遭震慑。", 
            "予欲上天护颓魄，无梯难向青冥蹑。"
        ], 
        "title": "月蚀诗", 
        "type": "古风", 
        "yun": null
    }, 
    {
        "author": "张锡祚", 
        "era": "清", 
        "subtype": null, 
        "text": [
            "一百五日倏复来，群阴尽剥阳气盛。", 
            "惠风出谷云雾开，霁色花光共辉映。", 
            "病夫寂寞卧蓬蒿，囊空莫与繁华竞。", 
            "忽逢朋辈遣长须，招我城南共游咏。", 
            "林塘历尽入溪湾，到门始觉日影正。", 
            "满堂豪翰笔不停，猛气纷纭鼓已更。", 
            "曹郐浅陋真小邦，曷敢与抗惟禀命。", 
            "忆昔横山有遗老，海内独司《骚》《雅》柄。", 
            "良辰燕赏集嘉宾，泉流风发交相庆。", 
            "当时岂有文雅飞，但期不失门人敬。", 
            "诗坛十载沦荒芜，墓门草塞音容夐。", 
            "荒郊茅屋昼闭门，得句欣欣谓予圣。", 
            "那堪畏友今盈前，陈刘应徐四座并。", 
            "怵心刿目岂人工，文章窈渺出天性。", 
            "洪涛初过澄波鲜，平坡未尽奇峰横。", 
            "诸公才调皆掞天，如予只合遐荒迸。", 
            "奈何并辔得联镳，好丑妍媸同一镜。", 
            "雕虫小技不足豪，正变源流那能政？", 
            "由来天物忌刻削，万事终须蓄馀劲。", 
            "日斜投笔酌深杯，束手高斋听号令。"
        ], 
        "title": "寒食日龙友于旦招集归愚书屋感旧述怀用昌黎寒食出游韵", 
        "type": "古风", 
        "yun": "敬"
    }, 
    {
        "author": "张锡怿", 
        "era": "清", 
        "subtype": "七言律诗", 
        "text": [
            "思君频望玉门关，少壮漂零万死间。", 
            "同去几人多白骨，生归一辈半苍颜。", 
            "江乡枫冷家何在，塞碛云迷雁独还。", 
            "听说流人最肠断，黑河无渡水潺湲。"
        ], 
        "title": "喜吴汉槎南还次徐健庵韵", 
        "type": "律诗", 
        "yun": "删"
    }, 
    {
        "author": "张鉴", 
        "era": "清", 
        "subtype": "七言绝句", 
        "text": [
            "瓜皮艇子荡空濛，淼淼寒流瑟瑟风。", 
            "白塔红亭遥望处，不知身到水晶宫。"
        ], 
        "title": "舟中望道场山 其一", 
        "type": "绝句", 
        "yun": "东"
    }, 
    {
        "author": "张鉴", 
        "era": "清", 
        "subtype": "七言绝句", 
        "text": [
            "秋螺如笑几回看，倚棹城根日又残。", 
            "好是浮萍吹断影，云屯浪涌作秋寒。"
        ], 
        "title": "舟中望道场山 其二", 
        "type": "绝句", 
        "yun": "寒"
    }, 
    {
        "author": "张粲", 
        "era": "清", 
        "subtype": null, 
        "text": [
            "捧卮河畔立。", 
            "草软斑骓急。", 
            "问郎几日归。", 
            "月圆时。", 
            "堤上轻绵吹屑，拂征衣。", 
            "拂征衣。", 
            "须信侬心，绊郎如柳丝。"
        ], 
        "title": "感恩多 送漱雪夫子（见《众香词》）", 
        "type": "词", 
        "yun": null
    }, 
    {
        "author": "张粲", 
        "era": "清", 
        "subtype": null, 
        "text": [
            "秦淮曲。", 
            "香丛宿。", 
            "华笙吹彻莲筹促。", 
            "小軿车。", 
            "玉钩斜。", 
            "乳莺雏燕，啼上合欢花。", 
            "仙姝一向蓬山谪。", 
            "兰梦依稀烟雁隔。", 
            "守空房。", 
            "思茫茫。", 
            "韶州方褥，冷叠象牙床。"
        ], 
        "title": "小梅花 怀范雒仙", 
        "type": "词", 
        "yun": null
    }, 
    {
        "author": "张粲", 
        "era": "清", 
        "subtype": null, 
        "text": [
            "凄凉旧恨知多少。极目烟云渺。", 
            "小楼无事理残编。恰得伤心情句、使人怜。", 
            "霞笺锦字犹如昔。泪洒芭蕉湿。", 
            "问君何故早游仙。想是玉楼有召、咏香奁。"
        ], 
        "title": "虞美人 悼范雒仙", 
        "type": "词", 
        "yun": null
    }, 
    {
        "author": "张畹", 
        "era": "清", 
        "subtype": null, 
        "text": [
            "吟罢楚客辞，逍遥向园圃。", 
            "缅彼拒霜花，一枝移带雨。", 
            "我生同弱植，终当委草莽。", 
            "况兹摇落辰，孤芳谁搴取。", 
            "浅土托根荄，松菊聊为侣。"
        ], 
        "title": "移木芙蓉植后圃", 
        "type": "古风", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "曳青藜、笋舆休禦，炎光常带寒思。", 
            "钱神脉脉无消息，何计挽迟为驶。", 
            "堪隐矣。", 
            "有作队鸥凫，栖向当年水。", 
            "五噫声里。", 
            "更罝网高张，麟枯凤老，相泣反前袂。", 
            "天壤内，空阔仍同梓里。", 
            "齐名敢觑苏米。", 
            "书生习气难镵削，汉柳多情三起。", 
            "些子事。", 
            "莫近舍樽前，追忆黄垆醉。", 
            "有家似寄。", 
            "要缩取方壶，天风海屋，长剑辘轳繫。"
        ], 
        "title": "摸鱼儿  答王迈人六叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "叩琳宫、乍闻鸣鹤，满庭堆垛幽思。", 
            "绕城川路千回折，犹怅去帆难驶。", 
            "相狎矣。", 
            "请健笔题笺，勘破南湖水。", 
            "无分表里。", 
            "取玉局丰华，收归海贷，明月照双袂。", 
            "耽游戏，勿复占星帝里。", 
            "羞将青史酬米。", 
            "吴山久付先生卧，却被索郎扶起。", 
            "须耐事。", 
            "恐见说世缘，触眼心如醉。", 
            "鸿音莫寄。", 
            "待紫陌骊驹，闹花深草，■了又重繫。"
        ], 
        "title": "摸鱼儿  同止岳过济武寓中叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "正秋闲、药囊斜挂，此家竟日含思。", 
            "腐毫嗣咏高轩遍，差喜竹深溪驶。", 
            "天阔矣。", 
            "再何时褰裳，径度蓬莱水。", 
            "建安年里。", 
            "记追逐西园，芙蓉承盖，烟月络珠袂。", 
            "儒冠老，卜筑停车废里。", 
            "桃花任昉遗米。", 
            "牵船或傍鸳鸯宿，渔市一番歌起。", 
            "真异事。", 
            "看偌大南朝，只让渊明醉。", 
            "情来辄寄。", 
            "欲饱乞风流，冰壶同映，浩浩免拘繫。"
        ], 
        "title": "摸鱼儿  病坐采山亭怀济武", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "妒年华、翻然四照，何人画出闲思。", 
            "扬鞭直踏龙门路，止憾骅骝难驶。", 
            "君过矣。", 
            "君不见、大江日夜无情水。", 
            "柏梁宫里。", 
            "想金母频来，露茎高揭，仙泪已濡袂。", 
            "论行乐，掉臂遨游戚里。", 
            "东方倦索珠米。", 
            "那如痴倚吴山枕，指点桑田尘起。", 
            "增盛事。", 
            "早结就同心，日索梅花醉。", 
            "雄风所寄。", 
            "直大啸成雷，鼻端出火，车上一壶繫。"
        ], 
        "title": "摸鱼儿  题宝崖像", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "羡携钱、陈留北阮，斯人殊妙豪思。", 
            "不然羲辔情悭极，晓夜行天嫌驶。", 
            "凉动矣。", 
            "转望断飞楼，淼淼银河水。", 
            "玉壶光里。", 
            "便鹤氅参差，戏拖拄杖，犹是杏坛袂。", 
            "经南郭，此去桃源几里。", 
            "聚图何处寻米。", 
            "群书乱积藤梢下，拔地一峰隆起。", 
            "成雅事。", 
            "烦转语昌藜，不作红裙醉。", 
            "馀生寄寄。", 
            "看揽胜归来，川灵献媚，篷背锦囊繫。"
        ], 
        "title": "摸鱼儿  约济武游鹤洲", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "噪秋蝉、澄潭界道，入门疑酿良思。", 
            "观空的是英雄业，鞭影不施而驶。", 
            "身到矣。", 
            "正踏破机缘，随分佳山水。", 
            "宝华轮里。", 
            "睹碎碣蟠蜗，四垂青薜，禅客半无袂。", 
            "天街返，佚老鸱夷旧里。", 
            "庵蕳间续厨米。", 
            "家风肯受龙蛇杂，钟散月斜香起。", 
            "因此事。", 
            "痛举世沉沉，总被文章醉。", 
            "纵横各寄。", 
            "要汛扫蓬蒿，拨尘相对，驴橛定休繫。"
        ], 
        "title": "摸鱼儿  金明寺访灯公叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "讯毗陵、乌衣甲第，投闲正属雄思。", 
            "金鳞直透千重网，霞气赤城遥驶。", 
            "良健矣。", 
            "好不涉程途，幻出莲花水。", 
            "名山社里。", 
            "怪采菊狂生，蜉蝣晋宋，亲执远公袂。", 
            "情偶结，乐土移归瘠里。", 
            "溪田雀啄香米。", 
            "儒门淡泊相传久，那得无人飙起。", 
            "奇特事。", 
            "本李耳衔杯，却见瞿昙醉。", 
            "逢场曰寄。", 
            "贵出匣吹毛，弥天伎俩，重把马驹繫。"
        ], 
        "title": "摸鱼儿  送晓山师住如如庵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "怨城空、冷风黄叶，君来始获精思。", 
            "昨年放眼章华上，仿佛猎徒飙驶。", 
            "堪乐矣。", 
            "聚司马元龙，入我毫端水。", 
            "懒真堂里。", 
            "遇花谱唐宫，十分春色，邀客展芳袂。", 
            "尘途浊，耐可欹眠井里。", 
            "侏儒耻向分米。", 
            "移居只在秋塍畔，东望海云初起。", 
            "文章事。", 
            "似雪乳盈瓯，续取连宵醉。", 
            "蕉筒索寄。", 
            "纵铸就并刀，象觿双佩，难解此心繫。"
        ], 
        "title": "摸鱼儿  答嵋雪叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "七年馀、未逢珠节，索居那免凄思。", 
            "河山命驾冲风苦，信觉神居多驶。", 
            "飞动矣。", 
            "是碧月楼寒，断续铜壶水。", 
            "竹林游里。", 
            "看太乙莲舟，横穿戟户，狂喜各舒袂。", 
            "人何在，西接尧都舜里。", 
            "钢轮陆递军米。", 
            "天中自昔萧闲境，猝受怒笳吹起。", 
            "偏好事。", 
            "每襆被漳台，四顾应刘醉。", 
            "双鱼即寄。", 
            "让拊枕缠绵，绿纱烟语，先我寸肠繫。"
        ], 
        "title": "摸鱼儿  和济武梦赵韫退叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "命长筵、秋澄物候，穷乡足浣忧思。", 
            "阿谁不恨盐车困，绝影奔尘之驶。", 
            "深坐矣。", 
            "话少伯无端，泛尽江南水。", 
            "半床花里。", 
            "盼弦月斜流，参横树杪，先判隔城袂。", 
            "翻韵谱，何异徵歌北里。", 
            "拣沙私幸留米。", 
            "灯前击钵声希后，户外云璈徐起。", 
            "狂奴事。", 
            "可笺乞天公，日买新丰醉。", 
            "一时兴寄。", 
            "作艺海盘游，不须楼橹，坚瓠也堪繫。"
        ], 
        "title": "摸鱼儿  陈用亶尧夫携尊济武寓中同集叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "古贤豪、聚书抽藻，舍旃更有何思。", 
            "康庄待付凡流去，历块连钱方驶。", 
            "兵偃矣。", 
            "应笑我、淋漓泪点如铅水。", 
            "少年场里。", 
            "恣燕剪红殷，花幡翠绕，搴得丽人袂。", 
            "轻尘外，数岁安居苧里。", 
            "嫩蒸波面飘米。", 
            "长风逆溯西京上，收召邹枚齐起。", 
            "传心事。", 
            "第敝屣浮荣，先学恹恹醉。", 
            "名因迹寄。", 
            "虑史氏占星，霎时蓬散，权借彩虹繫。"
        ], 
        "title": "摸鱼儿  勉宏略叠前韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "看楚云飞，吴烟远，良约都因春误。", 
            "红楼听雨罢，又悤悤无定，意如飘絮。", 
            "幔锁荷香，梁招乳燕，知是怀人深处。", 
            "填词付歌管，正陈隋旧梦，寓情琼树。", 
            "恨三幅江帆，一双山屐，撰成离绪。", 
            "沉沉丝雨暮。", 
            "乱流急、翘首迷前渡。", 
            "且近觅、投簪狂客，负局先生，解征衣、酒边同住。", 
            "自古谁豪举，身与世、总成羁旅。", 
            "更休叠、阳关句。", 
            "浮樽相属，西子夜来传语。", 
            "停舟镜湖待汝。"
        ], 
        "title": "大酺  同张蘧林饯别袁箨庵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "小庭前，象板瑶樽齐设。", 
            "纳新凉、宜呼蜡炬，半遮无碍清澈。", 
            "是何人、巧装密钉，一层云、一层明月。", 
            "掠取余英，群仙餐粉，斸来幽洞，九枝叠雪。", 
            "总贪看、素光千片，宁使好山缺。", 
            "浑拟向、绡衣对舞，玉琢宫阙。", 
            "恨刚被、屏风隔断，又添朱火高揭。", 
            "巧藏身、众中偷觑，历历欢场助愁绝。", 
            "劝惜兰膏，护开花蕊，防他流泪易销歇。", 
            "夜深也、寸心灰后，还有留髡物。", 
            "催移去、双影半昏，莫照罗袜。"
        ], 
        "title": "多丽  云母灯", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "尺缣残，俊人再聚西园。", 
            "送芦笳、边风绝远，欢场许驻韶颜。", 
            "听莺回、晴窗染绀，浮花去、春渚拖蓝。", 
            "宦海难经，钱神易别，逍遥总让竹皮冠。", 
            "昂首望、横穿斗柄，历历酒星圆。", 
            "惊相问、善和坊曲，欠取端端。", 
            "算香辰、未逢修禊，早看烟月双娟。", 
            "要离冢、谁嗤灶热，临邛市肯怕琴寒。", 
            "禁苑停呼，侯门漫刺，宏词合在客窗间。", 
            "溯澄湖、蒪羹新熟，勤买橛头船。", 
            "吾衰甚、愿分兰畹，洗尽愁山。"
        ], 
        "title": "多丽  星期与诸子宴集涉园遥同次韵", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "绿杨丝绾。", 
            "勒马处一程云栈。", 
            "慢伫想安排此夜，知人谁家泪眼？", 
            "试说与宿雨餐沙，三秋禁断闲箫管。", 
            "更止酒新盟，攀花密祝，青鬓偎人不暖。", 
            "向有限关河里，偏只见悲欢聚散。", 
            "记粉巾鸳字，歌裙凤缕，寻思误把归期缓。", 
            "不干缘浅。", 
            "耍迷踪困影，山尖海角填情满。", 
            "自欢自惜，莫负风亭月馆。"
        ], 
        "title": "薄倖  题壁", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "珠落凤凰池，绛云如组。", 
            "南国留人处延伫。", 
            "翠帘高卷，一派桐花清举。", 
            "艺林开玉宇，今犹古。", 
            "应有丽鬟，含情无语。", 
            "眉向檀郎舞筝柱。", 
            "欲飞双燕，弹尽六朝金缕。", 
            "世间春几许，君全取。"
        ], 
        "title": "感皇恩", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "细雨江边春缆，绿暗。", 
            "玉箸湿罗巾，佳期定约藕花新。", 
            "真么真，真么真。"
        ], 
        "title": "荷叶杯 怨思 其一", 
        "type": "词", 
        "yun": null
    }, 
    {
        "author": "曹溶", 
        "era": "清", 
        "subtype": null, 
        "text": [
            "乳燕衔泥飞过，独坐。", 
            "邂逅粉郎游，捧觞含笑拨箜篌。", 
            "留么留，留么留。"
        ], 
        "title": "荷叶杯 怨思 其二", 
        "type": "词", 
        "yun": null
    }, 
    {
        "author": "张瑞清", 
        "era": "清", 
        "subtype": "七言绝句", 
        "text": [
            "闻根蓦地爽秋宵，断续寒砧诉寂寥。", 
            "何拟扬州好风景，二分明月一枝箫。"
        ], 
        "title": "秋声", 
        "type": "绝句", 
        "yun": "萧"
    }, 
    {
        "author": "张瑞", 
        "era": "清", 
        "subtype": "七言律诗", 
        "text": [
            "伊人抱负亦云奇，明晦由来动合宜。", 
            "为客情怀能乐处，破窗风雨读书时。", 
            "漂流江汉叹谁识，传舍乾坤信独知。", 
            "光霁自天须有日，眼前百物总熙熙。"
        ], 
        "title": "破窗风雨", 
        "type": "律诗", 
        "yun": "支"
    }, 
    {
        "author": "张瑗", 
        "era": "清", 
        "subtype": null, 
        "text": [
            "彰瘅表天道，诛赏昭王纲。", 
            "伊谁实职之，兰台横秋霜。", 
            "道惟锄奸迹，庶以全善良。", 
            "奉命咨民事，巡察思激扬。", 
            "揽辔出郭门，陟睇西山冈。", 
            "庐舍匝阡陌，各各营农桑。", 
            "厥俗一以朴，民气尤悦康。", 
            "榛莽化兰蕙，无复嗥虎狼。", 
            "寻憩古佛刹，绀碧何辉煌。", 
            "背负诸墓碣，垒垒如北邙。", 
            "更是碧云寺，封树皆貂珰。", 
            "魏奄冢逾制，陵园相颉颃。", 
            "穹碑矗霄汉，长松缭垣墙。", 
            "以彼稔凶恶，万死乌足偿。", 
            "搏噬纵鹰犬，汤镬烹鸾凰。", 
            "天地尽冥晦，白日无辉光。", 
            "古多内侍祸，兹祸逾汉唐。", 
            "国步倏臲卼，社稷旋沦亡。", 
            "彼身已寸磔，墓胡留山阳。", 
            "父老切齿言，竖党皆儿郎。", 
            "以其生前圹，树之为幽堂。", 
            "惜无勇敢士，掊之使其僵。", 
            "我闻发上指，冠冲心激昂。", 
            "及此不锥薙，无乃忤苍苍。", 
            "缮疏请明旨，圣德奋乾刚。", 
            "碑仆墓亦毁，狐兔将安藏。", 
            "尧舜除四凶，海宇称平章。", 
            "诛恶及胜国，来者心自臧。", 
            "岩壑煎秽浊，草木回芬芳。", 
            "聊以佐史笔，宪纪于焉张。"
        ], 
        "title": "刬毁魏忠贤墓纪事诗", 
        "type": "古风", 
        "yun": "阳"
    }, 
    {
        "author": "张照", 
        "era": "清", 
        "subtype": null, 
        "text": [
            "云松老画师，现身为德士。", 
            "兰松怪石竹，小小六通戏。", 
            "京师大隐区，丈室蒲团地。", 
            "江山百代秀，尽落师圈。", 
            "笔尖一指出，咫尺万里势。", 
            "身轻腊逾高，雀喜瓶间寄。", 
            "相忘居井蛇，那有上天刺。", 
            "于今七十年，应身常如意。", 
            "知无性七十，但有门不二。", 
            "我家宦京国，识师已三世。", 
            "师来道故旧，多余不知事。", 
            "笑指长须奴，见其双丫髻。", 
            "一叹岁月深，廿年屈伸臂。", 
            "后佛十二日，早余廿三岁。", 
            "高坐天花来，面目难为秘。", 
            "人天与佛祖，一样毫端绘。", 
            "在天为虚空，在地为物类。", 
            "当其下笔时，何者可思议。", 
            "未妨再七十，珍重眉毛翠。"
        ], 
        "title": "寿云上人七十", 
        "type": "古风", 
        "yun": null
    }, 
    {
        "author": "张照", 
        "era": "清", 
        "subtype": null, 
        "text": [
            "花品畴同古逸民，此花有骨不开春。", 
            "空山之中八九月，千载而上两三人。", 
            "行傍岩崖思采采，如闻潭水尚粼粼。", 
            "洁兹筐筥斋心访，日月精英冀得真。"
        ], 
        "title": "奉敕题画菊", 
        "type": "古风", 
        "yun": "真"
    }, 
    {
        "author": "张照", 
        "era": "清", 
        "subtype": null, 
        "text": [
            "百花各有时，迟早不相贸。", 
            "代谢鳞次之，适性随所受。", 
            "胡不并敷荣，一侈富媪富。", 
            "大化本无心，在物理则囿。", 
            "眷兹弱植蔓，月月一披秀。", 
            "初生益部中，谓无霜雪茂。", 
            "移根植他方，开花宛如旧。", 
            "乃知小草心，能与四时副。", 
            "才全古所难，撚花无言嗅。"
        ], 
        "title": "其一 题蒋南沙画杂花诗", 
        "type": "古风", 
        "yun": "宥"
    }, 
    {
        "author": "张照", 
        "era": "清", 
        "subtype": null, 
        "text": [
            "岸上鲤鱼风，芙蓉别秋水。", 
            "满江两脚来，波面蜻蜓起。", 
            "揖雨还拜风，蓼花红逦逦。", 
            "莫讶爱江湖，前身是鱼子。"
        ], 
        "title": "题蒋南沙画杂花诗 其二 红蓼", 
        "type": "古风", 
        "yun": "纸"
    }, 
    {
        "author": "张照", 
        "era": "清", 
        "subtype": null, 
        "text": [
            "汀洲秋易深，木叶萧萧下。", 
            "弹琴送湘君，风车催雨马。", 
            "遗珠堕翠翘，满岸丁星者。", 
            "露乾翠已消，闲客凌晨写。"
        ], 
        "title": "题蒋南沙画杂花诗 其三 马兰", 
        "type": "古风", 
        "yun": "马"
    }, 
    {
        "author": "张照", 
        "era": "清", 
        "subtype": null, 
        "text": [
            "塞山暑雨过，烂斑满翠锦。", 
            "花叶良似菊，色香乃稍寝。", 
            "落英未可餐，流泉未足饮。", 
            "红霜益灿然，傥与菊同禀。", 
            "善善及其类，忍使沦寒品。", 
            "收之芳草谱，姱修可勤恁。"
        ], 
        "title": "题蒋南沙画杂花诗 其四 蓝菊", 
        "type": "古风", 
        "yun": "寝"
    }, 
    {
        "author": "张照", 
        "era": "清", 
        "subtype": null, 
        "text": [
            "篱落有牵牛，花如碧玉簪。", 
            "秋雨一沾，延蔓随低阴。", 
            "甫开即揪敛，不耐烈日临。", 
            "上有蟪蛄鸣，下为萧茵林。", 
            "对之怀履霜，弹我峄阳琴。", 
            "大易系苋陆，绘图意良深。"
        ], 
        "title": "题蒋南沙画杂花诗 其五 牵牛花", 
        "type": "古风", 
        "yun": "侵"
    }, 
    {
        "author": "张煊", 
        "era": "清", 
        "subtype": "七言绝句", 
        "text": [
            "蘧然一梦洞庭西，水满沙平云脚低。", 
            "塔影湖光舟自渡，春风十里绿杨堤。"
        ], 
        "title": "忆梦", 
        "type": "绝句", 
        "yun": "齐"
    }, 
    {
        "author": "张煊", 
        "era": "清", 
        "subtype": "七言绝句", 
        "text": [
            "千里云山信到稀，嫩寒和雨浸春衣。", 
            "浔阳戎马无消息，又在边城送雁归。"
        ], 
        "title": "闻雁", 
        "type": "绝句", 
        "yun": "微"
    }, 
    {
        "author": "张溍", 
        "era": "清", 
        "subtype": "五言律诗", 
        "text": [
            "烽烟不到地，岁月任逍遥。", 
            "饮犊犹嫌水，临风欲弃瓢。", 
            "千峰供杖履，一代见渔樵。", 
            "应共巢居子，云根斸药苗。"
        ], 
        "title": "寄殷宗山", 
        "type": "律诗", 
        "yun": "萧"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "茧纸昭陵閟古香，一端云锦属香光。", 
            "曾经八景舆前拜，亲见天衣下凤凰。"
        ], 
        "title": "论董书绝句 其一", 
        "type": "绝句", 
        "yun": "阳"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "始信神仙自有真，珊瑚骨节玉精神。", 
            "不教三斗尘销尽，碧落宁容著此身。"
        ], 
        "title": "论董书绝句 其二", 
        "type": "绝句", 
        "yun": "真"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "消残智胜如来墨，实札香光永不渝。", 
            "莫怪三千人拂席，只缘未睹髻中珠。"
        ], 
        "title": "论董书绝句 其三", 
        "type": "绝句", 
        "yun": "虞"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "冢中秃管已盈千，画被栽蕉廿七年。", 
            "到此依然书不进，始知王质少仙缘。"
        ], 
        "title": "论董书绝句 其四", 
        "type": "绝句", 
        "yun": "先"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "衣带过江宣示表，漆镫夜照属王修。", 
            "今宵偶记遗他日，可得千年伴我不。"
        ], 
        "title": "论董书绝句 其五", 
        "type": "绝句", 
        "yun": "尤"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "妍花在镜香无著，俊鹘干宵力透空。", 
            "未到此中真实位，争知施女有西东。"
        ], 
        "title": "论董书绝句 其六", 
        "type": "绝句", 
        "yun": "东"
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "涌出华严自在云，秀华叶叶漾秋旻。", 
            "了知不作烟豪相，八法如来属此君。"
        ], 
        "title": "论董书绝句 其七", 
        "type": "绝句", 
        "yun": null
    }, 
    {
        "author": "张照", 
        "era": "清", 
        "subtype": "七言绝句", 
        "text": [
            "边关暑夕冷于秋，孤鹊惊飞别树头。", 
            "此夜万家明月里，几家思妇独登楼。"
        ], 
        "title": "悼亡", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "一生心事少人知，魂傍空门觉后迟。", 
            "惟有灵泉山上月，年年常照碧琉璃！"
        ], 
        "title": "吊德吾庞氏", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "青灯黄卷旧生涯，清白曾传文献家。", 
            "水绕旗山应有兆，蟾宫看取一枝花。"
        ], 
        "title": "寄懋文", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白云深处是乡关，酒熟花香任往还。", 
            "为报晓钟莫惊起，且容归梦到旗山。"
        ], 
        "title": "白云", 
        "type": "绝句", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "春风吹破万条青，一气陶钧未杳冥。", 
            "独喜垆前饶翠色，不因秋露怕飘零。"
        ], 
        "title": "咏柳", 
        "type": "绝句", 
        "yun": "青"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白头留滞在天涯，愁见枯藤又吐花。", 
            "今岁迟开原有意，晴云一片拥朝霞。"
        ], 
        "title": "初夏藤花始开", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "共说年年白发新，天涯犹是未归人！", 
            "盈觞寿酒称重庆，游子应怜衣点尘。"
        ], 
        "title": "偶题", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "盈樽蒲酒人皆醉，野老村翁杖策迟。", 
            "双雁云边无信息，谁言浣水胜当时？"
        ], 
        "title": "忆涪水端阳四首 其一", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "人到清闲寄薜萝，扁舟一叶剪江波。", 
            "笠蓑烟雨随时泊，鱼跃鸢飞入眼多。"
        ], 
        "title": "忆涪水端阳四首 其二", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "天空海阔思何穷，人在黄粱一梦中。", 
            "回首青山人不老，莼鲈依旧满江东。"
        ], 
        "title": "忆涪水端阳四首 其三", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "千年文献德阳城，瑞应旗山喜气生。", 
            "一片书台顶上月，照人心地独分明。"
        ], 
        "title": "忆涪水端阳四首 其四", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "去岁看花三月里，一春开遍满枝红。", 
            "今来不见东风暖，寂寞空庭夕照中。"
        ], 
        "title": "今年海棠未开", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "墀下新槐手自栽，绿阴丛里见花开。", 
            "暗香浮动无人识，留取清光点露苔。"
        ], 
        "title": "天署新槐", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "大地春回发早梅，一枝先向百花开。", 
            "清香自足留天壤，岂为和羹结子来？"
        ], 
        "title": "早梅", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "铁骨芳心老岁华，东皇雨露润无涯。", 
            "恍疑天上紫云色，散作阶前双树花。"
        ], 
        "title": "署中藤花二首 其一", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "阅历年华久更香，天生劲质倾群芳。", 
            "羞将浓艳随时好，爱伴清高在玉堂。"
        ], 
        "title": "署中藤花二首 其二", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "鹊桥仙佩夜珊珊，月挂高楼烛影残。", 
            "牛女渡时风浪静，无情银汉水空寒。"
        ], 
        "title": "七夕二首 其一", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "乞巧楼前奏管弦，离思别怨动秋天。", 
            "世间多少伤心事，莫笑牛郎会隔年。"
        ], 
        "title": "七夕二首 其二", 
        "type": "绝句", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "丽日和风宿雾消，清池玉露滴花朝。", 
            "新传淑气催黄鸟，杨柳青青荫御桥。"
        ], 
        "title": "春柳", 
        "type": "绝句", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "木落山空境更幽，寺门斜日照林丘。", 
            "洪钧一气青阳转，又傍桃花作胜游。"
        ], 
        "title": "桃花寺二首 其一", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "雪鬓庞眉迈古稀，御寒犹是去年衣。", 
            "敝车羸马行人识，笑问高年胡不归？"
        ], 
        "title": "桃花寺二首 其二", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "见说蛟龙畏楝花，移栽何不向江涯？", 
            "更闻彩凤来求实，人羡朝阳第一家。"
        ], 
        "title": "楝树", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "风雨崇朝滑路斜，老人愁坐在天涯。", 
            "夜来却有还家梦，喜见庭前万寿花。"
        ], 
        "title": "万寿菊", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "斜风细雨日相催，黍穗荍花眼暂开。", 
            "万里秋声天外意，断桥流水石边苔。"
        ], 
        "title": "古北口遇雨", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "孤干亭亭塞上稀，高枝密叶影相依。", 
            "霜风众木凋零尽，依旧长青荫夕晖。"
        ], 
        "title": "尧亭古柏", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "石匣城边月正明，一年两度数归程。", 
            "昔人藏剑知何处？碧落秋空露气清。"
        ], 
        "title": "石匣", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "认人眼睫有灵毛，独立瑶池意自高。", 
            "万里摩天珠树宿，一声清唳彻云霄。"
        ], 
        "title": "仙鹤", 
        "type": "绝句", 
        "yun": null
    }, 
    {
        "author": "张照", 
        "era": "清", 
        "subtype": "五言律诗", 
        "text": [
            "境界真无两，聊为物外观。", 
            "乾坤浮一气，今古浸双丸。", 
            "野鸟飞难过，真仙望亦寒。", 
            "人间白少傅，高咏《海漫漫》。"
        ], 
        "title": "观海", 
        "type": "律诗", 
        "yun": "寒"
    }, 
    {
        "author": "张照", 
        "era": "清", 
        "subtype": "七言律诗", 
        "text": [
            "故故新新暮更朝，是因是想任参寥。", 
            "乍离还道明明在，欲说翻成渐渐消。", 
            "佳处何妨留一世，昔人难得话连宵。", 
            "九天十地皆如此，君仆犹当爝火嘲。"
        ], 
        "title": "梦", 
        "type": "律诗", 
        "yun": null
    }, 
    {
        "author": "张照", 
        "era": "清", 
        "subtype": "七言律诗", 
        "text": [
            "蓬莱山下水横波，流入银湾隔翠蛾。", 
            "天上星辰欢会少，壶中日月别离多。", 
            "鸾惊香梦红兰笑，花带愁痕青鸟歌。", 
            "昨日子登传敕去，一时齐羡下天河。"
        ], 
        "title": "蓬莱", 
        "type": "律诗", 
        "yun": "歌"
    }, 
    {
        "author": "张粲", 
        "era": "清", 
        "subtype": null, 
        "text": [
            "春事阑珊镇日阴，客中消息断肠吟，妾心正似桥头柳，不遇东风恨不深。"
        ], 
        "title": "晚春", 
        "type": "古风", 
        "yun": null
    }, 
    {
        "author": "张粲", 
        "era": "清", 
        "subtype": "五言绝句", 
        "text": [
            "金井梧桐坠，轻寒渐中人。", 
            "妾心如落叶，回首惜青春。"
        ], 
        "title": "舟中立秋", 
        "type": "绝句", 
        "yun": "真"
    }, 
    {
        "author": "张粲", 
        "era": "清", 
        "subtype": "五言绝句", 
        "text": [
            "门前綦履迹，閤外笑谈声。", 
            "怪得银釭里，镫花夜夜生。"
        ], 
        "title": "信至", 
        "type": "绝句", 
        "yun": "庚"
    }, 
    {
        "author": "张粲", 
        "era": "清", 
        "subtype": "七言绝句", 
        "text": [
            "乌鹊桥边夜渡秋，穿针记共上高楼。", 
            "那知万里银河水，泻入南天尽是愁。"
        ], 
        "title": "七夕怀武林诸姊妹", 
        "type": "绝句", 
        "yun": "尤"
    }, 
    {
        "author": "张粲", 
        "era": "清", 
        "subtype": "七言绝句", 
        "text": [
            "昔年誊绣对青江，倚槛回看玉一双。", 
            "今日镜中惟瘦影，含情不忍向寒窗。"
        ], 
        "title": "对镜忆冰绡姊", 
        "type": "绝句", 
        "yun": "江"
    }, 
    {
        "author": "张粲", 
        "era": "清", 
        "subtype": "七言绝句", 
        "text": [
            "谁家银甲弄春阴，弦上深情指下生。", 
            "弹到断肠浑不住，应怜漂泊在京城。"
        ], 
        "title": "闻邻家抚筝", 
        "type": "绝句", 
        "yun": "庚"
    }, 
    {
        "author": "张粲", 
        "era": "清", 
        "subtype": "七言绝句", 
        "text": [
            "小栏閒品玉参差，偷眼娇花绽几枝。", 
            "曲罢巡檐聊骋望，秦楼烟雨正迷离。"
        ], 
        "title": "弄箫", 
        "type": "绝句", 
        "yun": "支"
    }, 
    {
        "author": "张粲", 
        "era": "清", 
        "subtype": "七言绝句", 
        "text": [
            "曾登快阁看娇红，转眼春光入梦中。", 
            "安得翩跹同燕子，随风吹过大江东。"
        ], 
        "title": "梦秦淮别业", 
        "type": "绝句", 
        "yun": "东"
    }, 
    {
        "author": "张粲", 
        "era": "清", 
        "subtype": "七言律诗", 
        "text": [
            "一竿晴旭上帘钩，点点寒山翠入楼。", 
            "多病懒裁鹦鹉赋，薄寒初御鹔鹴裘。", 
            "香浮竹叶杯中影，声彻梅花笛里秋。", 
            "平楚苍茫惊欲雪，澹烟如织迥生愁。"
        ], 
        "title": "楼居偶成", 
        "type": "律诗", 
        "yun": "尤"
    }, 
    {
        "author": "张鉴", 
        "era": "清", 
        "subtype": "五言律诗", 
        "text": [
            "不见孙高士，风流自昔闻。", 
            "湖山留旧社，风月冷归云。", 
            "飘影离言说，松声澹俗纷。", 
            "几回参啸旨，蠹叶满斜曛。"
        ], 
        "title": "归云庵怀孙太初", 
        "type": "律诗", 
        "yun": "文"
    }, 
    {
        "author": "张鉴", 
        "era": "清", 
        "subtype": "七言律诗", 
        "text": [
            "佛阁梯桄扱衽登，四山凉翠记来曾。", 
            "白莲社肯孤良友，坏色衣须借病僧。", 
            "拾果野猿窥石涧，听经仙鼠拱秋藤。", 
            "他时再结宗雷约，莫道攒麋我未能。"
        ], 
        "title": "七月二十五日同人登宝石山天然图画阁遇雨和杨传九用樊榭韵", 
        "type": "律诗", 
        "yun": "蒸"
    }, 
    {
        "author": "张锡祚", 
        "era": "清", 
        "subtype": "五言律诗", 
        "text": [
            "闲日穷幽赏，行行过水田。", 
            "竹篱遮老屋，花气散晴川。", 
            "旷野无车马，斯人得醉眠。", 
            "何曾谋鹤食，四壁正萧然。"
        ], 
        "title": "过卢老人鹤园", 
        "type": "律诗", 
        "yun": "先"
    }, 
    {
        "author": "张锡祚", 
        "era": "清", 
        "subtype": "五言律诗", 
        "text": [
            "寂寥湛深夜，青灯照空宇。", 
            "花发岭头梅，人听窗间雨。", 
            "情虚遗众缘，境清望真侣。", 
            "释子卧云居，幽襟共谁语？"
        ], 
        "title": "雨夜怀昙长老", 
        "type": "律诗", 
        "yun": null
    }, 
    {
        "author": "张锡祚", 
        "era": "清", 
        "subtype": "五言律诗", 
        "text": [
            "野塘无暮柝，灯暗识深更。", 
            "溪尽断人语，月明闻橹声。", 
            "薄帷尘梦冷，趺坐道心生。", 
            "遥忆安禅客，龙眠万虑清。"
        ], 
        "title": "冬夜怀天宁昙长老", 
        "type": "律诗", 
        "yun": "庚"
    }, 
    {
        "author": "张锡祚", 
        "era": "清", 
        "subtype": "五言律诗", 
        "text": [
            "平生轻吏舍，祠宇傍宫墙。", 
            "谁载花林酒，来分画戟香。", 
            "道心栖野寺，诗思冷秋塘。", 
            "日暮瞻遗像，斜阳正满堂。"
        ], 
        "title": "谒韦刺史祠", 
        "type": "律诗", 
        "yun": "阳"
    }, 
    {
        "author": "张锡祚", 
        "era": "清", 
        "subtype": "五言律诗", 
        "text": [
            "深院东风入，开帘香气清。", 
            "名花愁采摘，独立殿残春。", 
            "格贵谁求价，庭空欲避人。", 
            "玉台今寂寞，对尔觉伤神。"
        ], 
        "title": "牡丹", 
        "type": "律诗", 
        "yun": null
    }, 
    {
        "author": "张锡祚", 
        "era": "清", 
        "subtype": "七言律诗", 
        "text": [
            "零落江梅怅别离，小楼人静倦吟诗。", 
            "孤村花发春当路，十日雨晴红满枝。", 
            "谷口耕夫歌断后，坛边渔父棹回时。", 
            "南轩老树谁相赏，日暮凄凉傍酒旗。"
        ], 
        "title": "杏花", 
        "type": "律诗", 
        "yun": "支"
    }, 
    {
        "author": "张锡祚", 
        "era": "清", 
        "subtype": "七言律诗", 
        "text": [
            "老屋欹斜挂薜萝，柴门寂寂断经过。", 
            "拥阶梧叶落无数，带雨黄花开正多。", 
            "三《易》龙蛇轻动蛰，《二南》钟鼓自平和。", 
            "素心人远谁同调，絺绤凄风独放歌。"
        ], 
        "title": "遣愁", 
        "type": "律诗", 
        "yun": "歌"
    }, 
    {
        "author": "张锡龄", 
        "era": "清", 
        "subtype": "七言绝句", 
        "text": [
            "富贵从来不可求，痴心夜半诉缘由。", 
            "纵然乞得天孙巧，巧似天孙难久留。"
        ], 
        "title": "乞巧辞", 
        "type": "绝句", 
        "yun": "尤"
    }, 
    {
        "author": "张锡爵", 
        "era": "清", 
        "subtype": "七言绝句", 
        "text": [
            "山吐秋云云琐树，阁浮溪水水生漪。", 
            "遥天一抹青如黛，恰是新凉过雨时。"
        ], 
        "title": "王麓台少司农画山水", 
        "type": "绝句", 
        "yun": "支"
    }, 
    {
        "author": "张鹏翀", 
        "era": "清", 
        "subtype": "七言绝句", 
        "text": [
            "碧湘门外渺寒波，欲采芙蓉奈晚何。", 
            "今夜黄陵庙前月，茜裙谁唱《竹枝歌》？"
        ], 
        "title": "长沙", 
        "type": "绝句", 
        "yun": "歌"
    }, 
    {
        "author": "张鹏翀", 
        "era": "清", 
        "subtype": "七言律诗", 
        "text": [
            "骤马天街一蹶中，险将折臂兆三公。", 
            "翻身学士疑成瓦，擎掌仙人不是铜。", 
            "漫笑庄生虚攫右，早夸杜老妙书空。", 
            "断碑半截浑难补，天遣重完赖国工。"
        ], 
        "title": "张司寇（照）坠马伤臂几折幸得良医复完索诗称贺为赋二章 其一", 
        "type": "律诗", 
        "yun": "东"
    }, 
    {
        "author": "张鹏翀", 
        "era": "清", 
        "subtype": "七言律诗", 
        "text": [
            "失马何须吊塞翁，依然开口笑东风。", 
            "屈伸使指良非便，运转从心已自雄。", 
            "就笔书余新梦断，入林把处旧游同。", 
            "九逵尘鞅经年倦，管领清间百日中。"
        ], 
        "title": "张司寇（照）坠马伤臂几折幸得良医复完索诗称贺为赋二章 其二", 
        "type": "律诗", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "亲恩思罔极，血泪几时干？", 
            "歧路无知己，天涯畏影单。", 
            "黄牛千嶂夕，白马一江寒。", 
            "不历风尘苦，安知行路难？"
        ], 
        "title": "旅夜书怀", 
        "type": "律诗", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "沧江春水阔，日暮起清风。", 
            "银汉当窗见，渔歌一棹通。", 
            "鸡啼山色里，犬吠水声中。", 
            "晚气催残漏，晴云倚碧空。"
        ], 
        "title": "晚次彭市河", 
        "type": "律诗", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "薄暮沧江上，孤霞带日红。", 
            "渔灯明远近，树色隐菁葱。", 
            "月向昆仑转，春生碧海空。", 
            "永怀愁不寐，云外度哀鸿。"
        ], 
        "title": "夜泊漳脊有怀三弟", 
        "type": "律诗", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "多雨涪江夜，衔哀旅泊时。", 
            "老莱犹有彩，温峤已无裾。", 
            "水气侵床冷，乡心入梦迟。", 
            "凄凄悲岁晚，忍读蓼莪诗。"
        ], 
        "title": "涪江夜雨", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "郁郁兵书峡，雄图作楚关。", 
            "溪声流夜月，云气暗青山。", 
            "猿啸青林外，鸡啼绿屿间。", 
            "片帆明日远，漫问大刀环。"
        ], 
        "title": "兵书峡", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "西塞山前景，烟霞画里成。", 
            "一声秋雁度，万里故园情。", 
            "去去征途远，悠悠江水清。", 
            "商风吹落日，离思此中生。"
        ], 
        "title": "西塞山闻雁", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "扶杖南归日，思乡益旅愁。", 
            "如何辞蜀道，又复问吴舟。", 
            "楚水人千里，秋山月一钩。", 
            "浮生长作客，到处起离忧。"
        ], 
        "title": "池州道中作", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "结茅幽静处，止有道人游。", 
            "月带双松老，潮听一夜秋。", 
            "海云当槛入，河水向东流。", 
            "谁识此中趣？挹泉洗欲愁。"
        ], 
        "title": "古佛寺双松", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "故人去几年，风物尚凄然。", 
            "芦雁鸣秋水，渔灯动夜船。", 
            "龙沟一夕雨，苇荡半溪烟。", 
            "寂寞孤舟里，愁怀自不眠。"
        ], 
        "title": "鲍营夜雨追思张梦臣", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "雨洗三山翠，波澄万里流。", 
            "云边双过雁，天际一孤舟。", 
            "风止帆飞速，潭空月影留。", 
            "为怜黄阁老，安渡不知愁。"
        ], 
        "title": "过黄天荡顺风安澜而渡竟不知其险赋此", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "越署衔杯处，追思尚宛然。", 
            "普州犹有柏，胶水已无莲。", 
            "系出麻城派，情怆夜雨天。", 
            "何年归故里？絮酒表新阡。"
        ], 
        "title": "追思六飞兄安岳人", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "往来经此地，辛苦遍荒村。", 
            "风卷黄沙起，尘沦白昼昏。", 
            "马疲留古驿，人困卧柴门。", 
            "无以消羁旅，新诗漫讨论。"
        ], 
        "title": "河间", 
        "type": "律诗", 
        "yun": "元"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "亲老时萦念，身安不厌贫。", 
            "青云长作客，白发未归人。", 
            "夜雨和愁落，家山入梦频。", 
            "故园归未得，西望正伤神。"
        ], 
        "title": "梦大人", 
        "type": "律诗", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "殷勤学孔颜，寂寞在深山。", 
            "明月临窗静，清风拂户闲。", 
            "青灯照四壁，光气彻云间。", 
            "风雨连床夜，谈经数往还。"
        ], 
        "title": "赤崖山读书处口占二首 其一", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "报国丹忱尽，残年致政还。", 
            "秋风思故里，晴里爱家山。", 
            "知止心能静，无机意自闲。", 
            "归来相聚首，免老别离难。"
        ], 
        "title": "赤崖山读书处口占二首 其二", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "结屋环池起，孤亭渌水回。", 
            "天清鸿雁度，浪静白鸥来。", 
            "碧爱双桐绕，红看千日开。", 
            "谁能脱簪绂？从此避尘埃。"
        ], 
        "title": "南园", 
        "type": "律诗", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "花开总不知，相对却成悲。", 
            "痕极泪如雨，愁添发似丝。", 
            "昔陪杖履处，今值落英时。", 
            "莫怪杜工部，海棠无小诗。"
        ], 
        "title": "海棠花有感", 
        "type": "律诗", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "水落树萧萧，荒村半寂寥。", 
            "鸟啼天欲曙，月落路空遥。", 
            "旷野人逾冷，饥民语更嚣。", 
            "嗷嗷求赈济，难免寸心怊。"
        ], 
        "title": "东明道中", 
        "type": "律诗", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "风正扬舲发，天门入望遥。", 
            "云开朝霁雨，水净晚归潮。", 
            "野色千村尽，江声万里涛。", 
            "平生忠信在，稳渡木兰桡。"
        ], 
        "title": "顺风渡江", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "锦绣重经处，峥嵘胜昔年。", 
            "山高偏吐月，江远欲浮天。", 
            "雨润千村秀，风催万里船。", 
            "此时归兴急，夜静亦忘眠。"
        ], 
        "title": "燕湖关晚眺", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "不见田园路，茫然六十春。", 
            "长为台阁客，每忆故乡人。", 
            "谁谓公孤贵？依然寒士身。", 
            "草庐何处在？回首但悲辛。"
        ], 
        "title": "赤崖旧宅二首 其一", 
        "type": "律诗", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "尚忆读书处，青毡坐寂寥。", 
            "窗留山吐月，桂冷露含条。", 
            "抱膝吟良苦，旷怀思更超。", 
            "圣贤相晤对，云路不知遥。"
        ], 
        "title": "赤崖旧宅二首 其二", 
        "type": "律诗", 
        "yun": "萧"
    }, 
    {
        "author": "张僖", 
        "era": "清", 
        "subtype": "七言绝句", 
        "text": [
            "一夜东风柳梦苏，榕阴芳草绿平铺。", 
            "不知帘外春深浅，细雨梅花听鹧鸪。"
        ], 
        "title": "春日偶成", 
        "type": "绝句", 
        "yun": "虞"
    }, 
    {
        "author": "张僖", 
        "era": "清", 
        "subtype": "七言绝句", 
        "text": [
            "晓来霜气扑征骖，买醉旗亭酒半酣。", 
            "斜月五更催上马，又驮残梦入江南。"
        ], 
        "title": "十月袁浦道中", 
        "type": "绝句", 
        "yun": "覃"
    }, 
    {
        "author": "张僖", 
        "era": "清", 
        "subtype": "五言律诗", 
        "text": [
            "积雨新晴好，春深爱景光。", 
            "茶宜泉味淡，琴就竹阴凉。", 
            "一鸟下寒碧，孤花明夕阳。", 
            "诗成耽久坐，渐喜日初长。"
        ], 
        "title": "春晴", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "含烟带雨映前峰，袅袅游丝落照中。", 
            "刘尹当年厅事树，每因清德想高风。"
        ], 
        "title": "柳", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白花绿叶未经寒，风动微香零露团。", 
            "点缀清秋新气象，天然一幅画图看。"
        ], 
        "title": "庚子七月二十五日出塞偶作", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "昔年出使俄罗斯，万里驰驱一骏奇。", 
            "步影追风堪足比，功成应不数青狮。"
        ], 
        "title": "万里骏四首 其一", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "逸足超群骥子齐，草枯井竭向风嘶。", 
            "归时行尽流沙路，猛气骁腾在碧蹄。"
        ], 
        "title": "万里骏四首 其二", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "奏凯新从紫塞来，关门惊喜得龙媒。", 
            "谁知韩干丹青妙？画入麒麟生面开。"
        ], 
        "title": "万里骏四首 其三", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "大地风轻入四蹄，超腾曾向玉关嘶。", 
            "可怜淮上催花雨，一夜飞英踏作泥。"
        ], 
        "title": "万里骏四首 其四", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "彻夜西风声势狂，晓来人说是重阳。", 
            "如何气候迟时令？菊满篱边不放香。"
        ], 
        "title": "庚子九日二首 其一", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "秋风杨柳叶梳黄，冷露无心菊正芳。", 
            "造化一般荣悴异，谁将消息问穹苍？"
        ], 
        "title": "庚子九日二首 其二", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "汶流不许归东海，引入南湖运口粮。", 
            "千里帆樯明月夜，薰风吹送枣花香。"
        ], 
        "title": "戴村坝", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "甘雨及时催稻花，随风入夜点平沙。", 
            "东陂南陌通村路，割尽黄云万亿家。"
        ], 
        "title": "雨夜", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "清贫一念永无差，自在安身即是家。", 
            "斗室不惭酣睡稳，焉知人世有荣华？"
        ], 
        "title": "清贫", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "天涯相送难为别，况复情深忆故乡。", 
            "珍重前程俱万里，还期鸣凤在朝阳。"
        ], 
        "title": "送人", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "灵和殿下护春烟，想像风流二月天。", 
            "移向离亭分手处，依依青影落尊前。"
        ], 
        "title": "柳", 
        "type": "绝句", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "双飞燕子舞林塘，漫卷湘帘入画堂。", 
            "剩有看花春兴在，海棠吐艳欲生香。"
        ], 
        "title": "即景", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "龙盘虎踞号神都，厌气埋金枉自愚。", 
            "何似鱼矶垂钓叟，一蓑烟雨莫愁湖。"
        ], 
        "title": "莫愁湖", 
        "type": "绝句", 
        "yun": "虞"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "鹤发苍颜一老臣，炎天未暇息红尘。", 
            "何时高卧幽窗北？得作清闲自在身。"
        ], 
        "title": "清闲", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "托根不作柳藏鸦，独秀嫣然映晚霞。", 
            "赤日晴曛颜色好，误疑春醉海棠花。"
        ], 
        "title": "贡院百日红", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "一枕清凉减百忧，不知日影上帘钩。", 
            "钟声惊破黄粱梦，空羡人间有莫愁。"
        ], 
        "title": "夜雨二首 其一", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "残红宿雨带轻风，点缀东篱花气浓。", 
            "春意中含秋意在，何须零落始知空！"
        ], 
        "title": "夜雨二首 其二", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "七十三龄岁月长，思归未遂鬓如霜。", 
            "一生淡泊无忧惧，乐得清贫晚更香。"
        ], 
        "title": "辛丑季夏三日", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "一枝浓艳向春芳，醉入东风映晓妆。", 
            "不作桃花贪结子，托根到处有清香。"
        ], 
        "title": "红梅", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "斋宫独夜正思乡，月色胧胧照玉堂。", 
            "魂梦不知归路远，临风直到遂州阳。"
        ], 
        "title": "斋宿容台归梦", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "郁郁无聊为忆乡，夜深归梦到华阳。", 
            "相怜唯有川前月，不厌清贫照北堂。"
        ], 
        "title": "思乡", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "楚水悠悠荡月明，轻舠两度暗伤情。", 
            "垂杨不解含哀意，依旧飞花点客程。"
        ], 
        "title": "再过荆州", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "潦倒乡心此倍生，秋怀无处不伤情。", 
            "那堪薄暮孤舟里，更听萧萧夜雨声！"
        ], 
        "title": "秋日感怀", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "遗庙临江岸，清风送客船。", 
            "名留青史在，魂逐怨涛还。", 
            "雨暗沧波夜，烟笼远浦天。", 
            "悲凉嗟逝水，落日听潺湲。"
        ], 
        "title": "韩忠臣祠", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "落霞依远岫，倦鸟已还林。", 
            "漏数寒更尽，潭澄印月深。", 
            "偶然清意味，即是息机心。", 
            "寂寂衡门下，永怀观古今。"
        ], 
        "title": "落霞", 
        "type": "律诗", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "如意銮坡出，恩辉驿路归。", 
            "白乌迎棹去，南雁向人飞。", 
            "江水家乡近，晴云昼漏稀。", 
            "应怜春梦入，明月点朝衣。"
        ], 
        "title": "仪征渡江", 
        "type": "律诗", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "五言律诗", 
        "text": [
            "始遂平生愿，还乡第一程。", 
            "云从翔鹤白，月向静坛明。", 
            "夜入思亲梦，朝悬望阙情。", 
            "独怜衰日暮，尚未脱簪缨。"
        ], 
        "title": "抵巫山", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "东南大势在淮黄，绩奏平成出尚方。", 
            "河定不烦劳再计，民安犹自视如伤。", 
            "舳舻衔尾连千里，江汉朝宗尽八荒。", 
            "国计苍生均永赖，乾坤万古壮金汤。"
        ], 
        "title": "恭和圣制淮黄告成韵", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "老成黄阁赞经纶，鹤发丹心恋紫宸。", 
            "一代文章诗礼旧，千秋事业鼎彝新。", 
            "生前令望真难掩，殁世贤名自不湮。", 
            "更有恩光昭异数，天章褒美念元臣。"
        ], 
        "title": "恭和圣制挽大学士张玉书", 
        "type": "律诗", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "岁月蹉跎七十秋，衰残犹滞凤池头。", 
            "乾坤容易催人老，进退何时得自由？", 
            "雪岭日融翻浪急，松舟夜雨听猿愁。", 
            "魂销万里还家梦，风树皋鱼泪未休。"
        ], 
        "title": "丁酉诞辰", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "两行血泪洒江流，直到东川涪水头。", 
            "不见飞鸿来北固，只闻唳鹤在南州。", 
            "峰悬栈道残云断，霜落剑门老树秋。", 
            "一夕烟尘风扫尽，月明更有斗城楼。"
        ], 
        "title": "寄二弟时在润州", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "春江晴日草芊芊，万里扬帆接楚天。", 
            "去雁犹思江汉水，离人独上木兰船。", 
            "棣花暖送青丝转，碧树光摇锦浪悬。", 
            "莫怪临歧倍惆怅，共君携手在何年？"
        ], 
        "title": "留别舍弟", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "画船东下雨初晴，日暖风恬客棹轻。", 
            "大佛寺前看月色，黄萝帐外听琴声。", 
            "邮亭又送行旌发，驿馆重经候吏迎。", 
            "迢递千峰随路转，夕阳回首望渝城。"
        ], 
        "title": "过重庆寄弟", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "任城避暑平安否，旅舍凄凉住得无？", 
            "两地关心看皓月，长年回首忆吾庐。", 
            "还将天上泥金扇，写作仙家献寿图。", 
            "直待潞河秋水发，乘风鼓棹好还都。"
        ], 
        "title": "寄夫人", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "共识峨眉紫气多，文章千古重东坡。", 
            "神归天上为霖雨，碧化长空作汝河。", 
            "马鬣当年埋宋璧，夕阳此日听樵歌。", 
            "春流不尽忠魂恨，万壑涛声涨绿波。"
        ], 
        "title": "苏坟夜雨次韵", 
        "type": "律诗", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "双璧佳城在此中，九原并蒂作芙蓉。", 
            "峨眉月冷鹃声断，南国香销马鬣封。", 
            "绝代勋名伤往事，千章古木乱疏钟。", 
            "光芒万丈知难掩，一夜风雷起卧龙。"
        ], 
        "title": "吊二苏坟用原韵", 
        "type": "律诗", 
        "yun": "冬"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "汉口凄然望落晖，伤心万里泪沾衣。", 
            "终天有恨归思切，异地浮家愿转违。", 
            "况是涪江风浪急，还疑鄂渚彩云飞。", 
            "天涯此际难分手，珍重加餐待我归。"
        ], 
        "title": "汉口感怀", 
        "type": "律诗", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "风烟万里路漫漫，泪滴征尘湿未干。", 
            "杜宇有魂啼夜月，王孙无梦到长滩。", 
            "端居自信清修好，涉历方知行路难。", 
            "愁对长江春水阔，石尤起处暮光寒。"
        ], 
        "title": "愁怀", 
        "type": "律诗", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "人传此日是清明，细雨连天倍怆情。", 
            "乱后江山无霁色，愁来风树尽悲声。", 
            "伤心跋涉长为客，极目萧条何处行？", 
            "独在高楼频洒泪，瞿塘水退已称平。"
        ], 
        "title": "荆州清明", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "帝子当年此胜游，洞萧吹破古今愁。", 
            "崔巍楼阁丹霞起，潋滟池塘碧练流。", 
            "谡谡松风长入画，瀼瀼葭露已惊秋。", 
            "百年兴废寻常事，却惹伤心易白头！"
        ], 
        "title": "题太晖观", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "江行惟见白鸥飞，葭已苍苍露未稀。", 
            "秋水连天千里去，暮帆载月一人归。", 
            "波光皛皛迷沙岸，石碛重重过钓矶。", 
            "不待猿啼三峡夜，伤心自有泪沾衣。"
        ], 
        "title": "黄陵大士阁", 
        "type": "律诗", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "客路萧条倍黯然，双垂别泪楚江边。", 
            "家园归去三千里，京国曾游十二年。", 
            "狮子岩前山似画，美人峰下水如烟。", 
            "欲知两地相思处，长在秋风明月前。"
        ], 
        "title": "旅次书怀", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "昭君溪入汉江流，香气团成绿水洲。", 
            "国色倾城怜薄命，寒光积雪起离忧。", 
            "夕阳晚映妆台柳，旭日晴蒸塞上楼。", 
            "深夜月明环佩动，魂归青草弄珠游。"
        ], 
        "title": "香溪", 
        "type": "律诗", 
        "yun": "尤"
    }, 
    {
        "author": "张慥", 
        "era": "清", 
        "subtype": "七言绝句", 
        "text": [
            "醉起呼童汲涧泉，小窗和墨写江天。", 
            "青山有价争赊去，零落云霞护砚田。"
        ], 
        "title": "过继梅小楼题画示陆子鸿仪", 
        "type": "绝句", 
        "yun": "先"
    }, 
    {
        "author": "张嵩龄", 
        "era": "清", 
        "subtype": null, 
        "text": [
            "日暮听流莺，流莺啼不住。", 
            "上苑春来又几时，深闺梦醒惊何处。", 
            "初闻仿佛在东墙，又见随风出绿杨。", 
            "睍睆枝头明似剪，绵蛮树底巧如簧。", 
            "豪门争拥颜如玉，斗酒黄柑共相逐。", 
            "宛转疑吹秦女箫，悠扬胜度吴娘曲。", 
            "独有高楼粉黛人，年年夫婿怨飘零。", 
            "鸳鸯独宿银屏冷，倚遍阑干不忍听。"
        ], 
        "title": "流莺词", 
        "type": "古风", 
        "yun": null
    }, 
    {
        "author": "张铸", 
        "era": "清", 
        "subtype": "五言律诗", 
        "text": [
            "不是终南路，何妨一闭关。", 
            "坐看云出没，卧听水潺湲。", 
            "花落鱼吞去，烟飞鸟带还。", 
            "潇潇风雨夜，随处长苔斑。"
        ], 
        "title": "和王南溟见寄原韵", 
        "type": "律诗", 
        "yun": "删"
    }, 
    {
        "author": "张铸", 
        "era": "清", 
        "subtype": "五言律诗", 
        "text": [
            "行行危谷里，夹岸草萋萋。", 
            "树束青天窄，山围白日低。", 
            "游人冲暑去，疲马向尘嘶。", 
            "前路知何处，孤村暮色西。"
        ], 
        "title": "谷行", 
        "type": "律诗", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "嫦娥昨夜罢红妆，淡扫蛾眉朝玉皇。", 
            "掷却玉梳寻不见，西风吹罢碧天长。"
        ], 
        "title": "下弦月", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "铜罗古渡蜀江东，多谢君侯赐顺风。", 
            "愧我轻舟无一物，扬帆载石填崆峒。"
        ], 
        "title": "桓侯庙", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "东川一路宿沙头，晓夕江干雨未休。", 
            "莫道天公晴日少，恐将孤月照人愁。"
        ], 
        "title": "峡行苦雨", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "水月松风相与清，江城浊酒复同倾。", 
            "醉眠好作还家梦，遮莫邻鸡报五更。"
        ], 
        "title": "筒酒", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "江光皛皛水云轻，百丈滩头月正明。", 
            "回首荆南人已远，秋声处处唤愁生。"
        ], 
        "title": "泊凤凰滩", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "平明别泪洒行舟，山自无情水自流。", 
            "薄暮乡关何处是？满天风月上江楼。"
        ], 
        "title": "石宝矶", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "山光漠漠夜云轻，仙井三更月正明。", 
            "一自方平乘鹤去，时人艳说有长生。"
        ], 
        "title": "平都山", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "涪江秋水碧云空，霜叶枫林也自红。", 
            "惆怅故人何处去？钩深堂在月明中。"
        ], 
        "title": "访何羽圣不遇", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "无边落木送残秋，愁听寒涛急水流。", 
            "今夜不知何处宿？长江万里一孤舟。"
        ], 
        "title": "大渠夜泊口号", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "潇潇风雨泊江干，吹落桃花满地丹。", 
            "雁影悠悠云外尽，思君何处倚栏干？"
        ], 
        "title": "怀两弟二首 其一", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "水国风生棣萼香，夜深微雨入船凉。", 
            "忆君遥在孤舟里，愁听渝州清漏长。"
        ], 
        "title": "怀两弟二首 其二", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "乌啼芳树促飞花，麦陇青青曲径斜。", 
            "夹岸松篁迷去路，炊烟起处有人家。"
        ], 
        "title": "云安道中", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "秋夜澄江月正明，沙场磷火傍风生。", 
            "东流不尽忠魂恨，万古潺潺皖水声。"
        ], 
        "title": "韩忠臣祠", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "昔年曾向帝城游，孤负青山十二楼。", 
            "莫问桃源题咏处，风光依旧水东流。"
        ], 
        "title": "纪梦", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "青山面面欲相留，惭愧春风月下楼。", 
            "十里莺花啼不住，片帆早已过沙头。"
        ], 
        "title": "宿舌口", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "晴光影落半荒台，杨柳春深傍酒杯。", 
            "春色不知离别恨，山花依旧向人开。"
        ], 
        "title": "旅店口占", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "一生受用是田家，弄月吟风傍水涯。", 
            "海燕双飞看未足，绿杨深处有桃花。"
        ], 
        "title": "题田家", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白云遥望北风寒，咏罢黄花泪不干。", 
            "长路关山千万里，只凭雁足报平安。"
        ], 
        "title": "白云", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "屹然砥柱在中流，为障狂澜不自由。", 
            "从此朝宗归大海，清江皓月照行舟。"
        ], 
        "title": "金山", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "青青阳柳弄轻柔，风惹莺声宿雨收。", 
            "三月皋亭山下路，桃花如锦满汀洲。"
        ], 
        "title": "皋亭道中", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "流水高山夏日舒，莲池曾此乐幽居。", 
            "断桥碧涧清风岭，天畀烟霞好结庐。"
        ], 
        "title": "云楼", 
        "type": "绝句", 
        "yun": "鱼"
    }, 
    {
        "author": "张道源", 
        "era": "清", 
        "subtype": "七言绝句", 
        "text": [
            "金色曾传授记年，好从清苦味真诠。", 
            "如何有手多相似，不及天龙一指禅。"
        ], 
        "title": "佛手柑", 
        "type": "绝句", 
        "yun": "先"
    }, 
    {
        "author": "张道渥", 
        "era": "清", 
        "subtype": "五言律诗", 
        "text": [
            "时节牵归梦，猿啼梦又阑。", 
            "宦情原不热，旅食本长寒。", 
            "何异投荒客，真成耐冷官。", 
            "我非无麦饭，欲洒墓田难。"
        ], 
        "title": "在屯值寒食节", 
        "type": "律诗", 
        "yun": "寒"
    }, 
    {
        "author": "张道深", 
        "era": "清", 
        "subtype": "七言绝句", 
        "text": [
            "四月江南晒麦天，日长无事莫高眠。", 
            "好将诗思消愁思，省却山塘买醉钱。"
        ], 
        "title": "虎阜遣兴 其一", 
        "type": "绝句", 
        "yun": "先"
    }, 
    {
        "author": "张道深", 
        "era": "清", 
        "subtype": "七言绝句", 
        "text": [
            "千秋霸气已沈浮，银虎何年卧此丘。", 
            "凭吊有时心耳热，云根拨土觅吴钩。"
        ], 
        "title": "虎阜遣兴 其二", 
        "type": "绝句", 
        "yun": "尤"
    }, 
    {
        "author": "张道介", 
        "era": "清", 
        "subtype": null, 
        "text": [
            "灯影残。月影残。", 
            "烟树微茫夜已阑。个人犹未闲。", 
            "思恹恹。病恹恹。", 
            "一段心情何处牵。长天秋水边。"
        ], 
        "title": "长相思 秋夜", 
        "type": "词", 
        "yun": null
    }, 
    {
        "author": "张道介", 
        "era": "清", 
        "subtype": null, 
        "text": [
            "杨白花飞飞几许，点点落帘钩。", 
            "萍踪切莫逐波流。", 
            "端为那人愁。", 
            "鸠妇呼晴还唤雨，晴雨总无由。", 
            "好携樱笋上兰舟。", 
            "绿阴天际游。"
        ], 
        "title": "武陵春 春暮", 
        "type": "词", 
        "yun": null
    }, 
    {
        "author": "张道介", 
        "era": "清", 
        "subtype": null, 
        "text": [
            "开遍荼縻一院香。", 
            "困人天气日初长。", 
            "池塘深浅浴鸳鸯。", 
            "禊帖午临欹枕倦，玉琴晚奏短襟凉。", 
            "登楼惆怅又斜阳。"
        ], 
        "title": "浣溪沙 夏闰", 
        "type": "词", 
        "yun": null
    }, 
    {
        "author": "张道介", 
        "era": "清", 
        "subtype": null, 
        "text": [
            "泼墨濡毫，缀成小石，宛然霞浸云烘。", 
            "幽窗舒卷，几席列奇峰。", 
            "点点莓苔如滴，清闲供、可入诗筒。", 
            "消昼永、评花品茗，日日坐春风。", 
            "何殊游胜地，连山拱壁，软土推红。", 
            "见岚光岫色，倒映帘栊。", 
            "休羡南宫怀袖，玲珑样、晴雨空濛。", 
            "珍藏好，莫教轻掷，文锦细加封。"
        ], 
        "title": "满庭芳 题画拳石", 
        "type": "词", 
        "yun": null
    }, 
    {
        "author": "张道", 
        "era": "清", 
        "subtype": null, 
        "text": [
            "青田莽莽高云秋，中有鹤气清且遒。", 
            "石门瀑流泼天大，山空地冷真龙卧。", 
            "君取元精总入诗，萧森澹荡蟠孤姿。", 
            "太古明月混元雪，姑射天身自然洁。", 
            "我诗倔强风沙粗，摩荡清景知能无。", 
            "对此徘徊愧邢尹，口噤其妙心已领。", 
            "会当努力秃万豪，与君并世追风骚。", 
            "书成藏汝洞天府，鹤咮龙心夜能语。"
        ], 
        "title": "题端木叔总诗后", 
        "type": "古风", 
        "yun": null
    }, 
    {
        "author": "张道", 
        "era": "清", 
        "subtype": null, 
        "text": [
            "春风吹绿越岘烟，中有鹤爪留其颠。", 
            "共寻游赏十七日，能洗别愁三数年。", 
            "流水青琴思归引，名都白马从军篇。", 
            "与君出处两难主，安得并耕盘谷田。"
        ], 
        "title": "别叔总", 
        "type": "古风", 
        "yun": "先"
    }, 
    {
        "author": "张谦宜", 
        "era": "清", 
        "subtype": null, 
        "text": [
            "阁道苦淋雨，秋阴不肯晴。", 
            "晓渡废丘水，雨脚四塞横。", 
            "策马上半山，亲见白云生。", 
            "竹木陡昏黑，虫语空秋声。", 
            "朝暾闪高顶，丹砂霜叶明。", 
            "白云倏舒卷，上与苍天平。", 
            "劳劳问前路，深愧山水清。"
        ], 
        "title": "早发废丘关", 
        "type": "古风", 
        "yun": "庚"
    }, 
    {
        "author": "张谦宜", 
        "era": "清", 
        "subtype": null, 
        "text": [
            "山势东南尽，河流西北斜。", 
            "旋风高折树，烈日下蒸沙。", 
            "斥土无萤火，炎天有柳花。", 
            "田淤香稻叶，水冷细芹芽。", 
            "虎迹连荒车，驼鸣急暮笳。", 
            "孤城开四术，板屋列千家。", 
            "烽接临洮塞，星冲北望槎。", 
            "青酥三接酒，紫雪九烝茶。", 
            "马市雕题译，浮屠驯象车。", 
            "佛曾分舍利，龙亦载袈裟。", 
            "礼视和亲重，装如报聘奢。", 
            "降王收部曲，堠骑射亭鸦。", 
            "四姓归都护，三边付押衙。", 
            "秦兵方嚄唶，齐客正咨嗟。", 
            "倚剑崆峒外，垂纶瀚海涯。", 
            "壮心愁岁晚，秋色上蒹葭。"
        ], 
        "title": "中卫", 
        "type": "古风", 
        "yun": "麻"
    }, 
    {
        "author": "张谦宜", 
        "era": "清", 
        "subtype": null, 
        "text": [
            "前岭下陂陀，驿路疑中断。", 
            "峡转地轴开，山形又一变。", 
            "遵路复前驱，平芜睇远岸。", 
            "驭者正扬鞭，冈阜重相见。", 
            "覆甑各低昂，菁葱而峭茜。", 
            "一笑下长辕，徐行将过半。", 
            "回首望复岚，烟横如匹练。", 
            "借问跨石鞍，何如马道栈。"
        ], 
        "title": "鞍子岭", 
        "type": "古风", 
        "yun": null
    }, 
    {
        "author": "张谦", 
        "era": "清", 
        "subtype": "五言排律", 
        "text": [
            "朝暮多悲风，吹君海上屋。", 
            "君当未衰时，早已谢荣辱。", 
            "吟诗二十年，空斋苔藓绿。", 
            "戎马遍乾坤，贫老甘林麓。", 
            "贱子苦风尘，古道蒙相属。", 
            "誓当归旧林，饥饿栖穷谷。", 
            "君钓槎头鱼，我侣涧边鹿。", 
            "万里岁寒心，相望慰幽独。"
        ], 
        "title": "赠吴宾贤", 
        "type": "排律", 
        "yun": null
    }, 
    {
        "author": "张裕钊", 
        "era": "清", 
        "subtype": null, 
        "text": [
            "斜日在东墙，秋天澹将夕。", 
            "卷书坐南窗，余晖秋棂隙。", 
            "隐几无一事，万事憺以释。", 
            "清风下檐端，庭柯纷摵摵。", 
            "繁影一回漾，飒然感心魄。", 
            "踟蹰忽已暝，松际露月霸。"
        ], 
        "title": "斜日", 
        "type": "古风", 
        "yun": "陌"
    }, 
    {
        "author": "张裕钊", 
        "era": "清", 
        "subtype": null, 
        "text": [
            "文身旧俗荒不经，百怪巧竞镌幽冥，万品镵空贸其形。", 
            "娲皇所遗龙伯得，戏凿顽矿瞠珑玲。", 
            "甲角穿穴波痕紫，雾雨荡磨岩气青。", 
            "一卷环玮表独立，千秋俶诡谁为听。", 
            "侍御来自古真州，一舸载归此物尤。", 
            "自言搜取出败砾，不知当年谁氏留。", 
            "我为摩挲三叹息，豪家旧迹今荒棘。", 
            "菱溪大石出清漪，庐陵苦为刘金悲。", 
            "一时志得珍环列，百年事住波东驰。", 
            "富儿奢惑吁可讪，高人耆好本难删。", 
            "东坡一死万事足，仇池片石百回看。", 
            "宝晋斋前玉珠白，零陵亭畔奔云环。", 
            "妖奇环怪感精魄，贤愚雅俗同心剜。", 
            "好奇有癖谁能免，遇物不留安所患。", 
            "作诗一笑君勿嗛，石不能言傥头点。"
        ], 
        "title": "张春陔侍御仪徵城中得异石甚佳为赋此篇", 
        "type": "古风", 
        "yun": null
    }, 
    {
        "author": "张裕钊", 
        "era": "清", 
        "subtype": null, 
        "text": [
            "我生七龄把书轴，五十三年风转烛。", 
            "少年意气今白头，缩项拳身一蜗壳。", 
            "中遭丧乱风尘昏，十载流离窜山谷。", 
            "衰拙更作杞人忧，端居自效唐衢哭。", 
            "五侯七贵驰高轩，君卿子云入华屋。", 
            "纷纷于我亦何有，独倚孤云眇天末。", 
            "千龄百代一山丘，新人旧人莽相续。", 
            "饥饱苦乐度一世，苦为太仓赢粒粟。", 
            "我年六十看若尔，天纵假年几转毂，脱巾且进杯中渌。"
        ], 
        "title": "对酒", 
        "type": "古风", 
        "yun": null
    }, 
    {
        "author": "张裕谷", 
        "era": "清", 
        "subtype": null, 
        "text": [
            "秋月何皎皎，秋山自悄悄。", 
            "黄叶彫青溪，凉风飞白鸟。", 
            "山中行役人，尘襟涤清晓。", 
            "忽闻烟寺钟，铿然出林表。"
        ], 
        "title": "秋夜山行", 
        "type": "古风", 
        "yun": "筱"
    }, 
    {
        "author": "张葆谦", 
        "era": "清", 
        "subtype": "七言律诗", 
        "text": [
            "昨夜窗前叶有声，飘来飒飒响柴荆。", 
            "凉随烟堕萤兼度，迟共云飞鸟不惊。", 
            "落日樵踪迷古径，半天鸦点散荒城。", 
            "洞庭遥忆波痕动，瘦到君山景倍清。"
        ], 
        "title": "落叶", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "苍苔一径白云封，三愿深恩起卧龙。", 
            "道出黄牛筹战守，祀修白马报勋庸。", 
            "秋风不老隆中树，汉月常悬剑外峰。", 
            "大业未成名万古，思君到处有遗踪。"
        ], 
        "title": "黄陵怀古", 
        "type": "律诗", 
        "yun": "冬"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "君侯正气足千秋，江上祠堂剑佩留。", 
            "武定荆梁推虎将，文成刁斗羡名流。", 
            "云安故垒烽烟静，天目孤城甲马游。", 
            "扶汉精灵犹未了，英风凛凛在神州。"
        ], 
        "title": "桓侯庙", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "烟峦半出白云层，览古依稀感慨增。", 
            "赤壁曾传迁客赋，雪堂应许后贤登。", 
            "童山野寺三更磬，隔浦人家半夜灯。", 
            "民到于今思往事，文章气节许谁能？"
        ], 
        "title": "黄州怀古", 
        "type": "律诗", 
        "yun": "蒸"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "停桡信宿楚江边，叹息重阳景候迁。", 
            "半绽黄花犹待雨，连天秋水竟如烟。", 
            "悲风落日愁歧路，醴酒红萸忆辋川。", 
            "回首去年今日事，西陵峡里亦潸然。"
        ], 
        "title": "九日", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "层岩精舍踞崔巍，闻道苏公载酒来。", 
            "湖口合流彭泽尽，石门中断楚江开。", 
            "月明深夜千峰静，风卷寒涛万壑哀。", 
            "我欲登临秋色晚，萧萧落叶满荒台。"
        ], 
        "title": "下钟寺", 
        "type": "律诗", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "浮家万里傍江干，两袖清风去住难。", 
            "恋阙相如频作赋，思乡张翰独凭栏。", 
            "关河岁暮风尘苦，鸿雁秋深雨雪寒。", 
            "待盼春明催北上，又将仆仆走长安。"
        ], 
        "title": "感怀", 
        "type": "律诗", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "清风江上暮云平，晴阁登临眼倍明。", 
            "山拥绀宫迷晓径，风传娑树动秋声。", 
            "千峰翠色浮空起，万里帆樯逐浪行。", 
            "莫向六朝悲往事，东流不尽古今情。"
        ], 
        "title": "题观音山阁", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "狄公门下识贤良，七十才登政事堂。", 
            "一代勋名关社稷，千年俎豆肃江乡。", 
            "荒城日落悲风起，古殿云深鸟迹藏。", 
            "寄语题诗江上客，休将轶事说荒唐。"
        ], 
        "title": "张王庙", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "蓬莱峰接碧云天，缥缈飞楼百尺连。", 
            "万壑泉声流涧底，千山景色落阶前。", 
            "荒城日暮愁狼虎，筚户晨炊见野烟。", 
            "自是萧条春寂寞，落花风雨听啼鹃。"
        ], 
        "title": "飞云楼", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "灏渺东风折柳条，涛声天半别魂销。", 
            "苍茫野色迷津岸，明灭鱼灯趁晚潮。", 
            "半枕易惊三峡梦，孤舟谁念一身遥？", 
            "思乡滴尽千行泪，愁听哀猿倍寂寥。"
        ], 
        "title": "海船口夜泊", 
        "type": "律诗", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "荆河终日雨沉沉，点缀重山黛色深。", 
            "芳草绿迷羁旅梦，浓云碧锁望乡心。", 
            "江豚吹浪千峰暗，石燕旋风万壑阴。", 
            "回首南楼春已暮，又添摇落泪沾襟。"
        ], 
        "title": "黄鹂峡阻风雨", 
        "type": "律诗", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "江光掩映碧云空，万里遥天一望通。", 
            "近看远山青的的，又惊夕照影曈曈。", 
            "流莺不爱黄梅雨，戏蝶能招绿柳风。", 
            "勘破世情无限恨，王孙芳草暮烟中。"
        ], 
        "title": "江上雨霁", 
        "type": "律诗", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "青帝居崇五岳先，谁将轶事问当年？", 
            "峦舍列障光堪挹，雾卷群峰翠欲连。", 
            "五色峦云崖际宿，一帘新月镜中悬。", 
            "凭虚已造登封顶，万里晴空对碧天。"
        ], 
        "title": "登岱岳", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "风后于今尚有村，行人系马踏云根。", 
            "鸣条峭拔中天近，首相神功万世尊。", 
            "碧涧风生松有韵，苍岩雨过藓添痕。", 
            "更看双树千年柏，长共青青古庙存。"
        ], 
        "title": "过风后故里", 
        "type": "律诗", 
        "yun": "元"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "尚忆弹琴迹未遐，长悬舜日照晴沙。", 
            "光摇玉岭千层雪，影落瑶池一夜花。", 
            "利国曾闻称晋宝，和羹又得共天家。", 
            "凭栏忽见薰风起，银汉横波映浅霞。"
        ], 
        "title": "题虞帝琴堂", 
        "type": "律诗", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "五月神州旱未消，云霓入望碧天遥。", 
            "徒劳圭璧登清庙，未见风雷动紫霄。", 
            "功令只今蠲聚敛，闾阎何事尚萧条？", 
            "谁家忽有清商曲？永夜朱弦空自调。"
        ], 
        "title": "忧旱", 
        "type": "律诗", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "阊阖銮云捧玉皇，同文盛治肃冠裳。", 
            "一人有道来荒服，两曜无私照万方。", 
            "威播楼兰能顺命，化行西域自尊王。", 
            "皇华不暇歌将父，报国丹心日正长。"
        ], 
        "title": "奉命出使俄罗斯口占", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "谁道边城景物凄，三更斜月早闻鸡。", 
            "光连古戍摇河影，寒逐清霜入马蹄。", 
            "龙虎台高秋色迥，军都山晓曙云齐。", 
            "天公有意怜行役，雨洗征尘路不迷。"
        ], 
        "title": "早发居庸关", 
        "type": "律诗", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "月傍层峦望欲迷，诸天缥缈暮云齐。", 
            "丹峰四面云藏屋，翠壁千重石作梯。", 
            "涧水涌花泉带雨，疏林斜日鸟归栖。", 
            "行人不尽登临兴，漫拂苍苔续旧题。"
        ], 
        "title": "弹琴峡", 
        "type": "律诗", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "闻说当年帝子过，清秋匹马渡浑河。", 
            "天连大漠黄云合，地接平沙白草多。", 
            "谏猎空留丞相草，从龙漫羡侍臣珂。", 
            "于今大化风行远，万里鸣驺奏凯歌。"
        ], 
        "title": "鸡鸣山怀古", 
        "type": "律诗", 
        "yun": "歌"
    }, 
    {
        "author": "张葆斋", 
        "era": "清", 
        "subtype": "七言律诗", 
        "text": [
            "松雪相依耸峻岭，松青雪白两新鲜。", 
            "雪飞岭上添松态，松长山头映雪妍。", 
            "雪压青松松愈秀，松含白雪雪悠然。", 
            "天山松雪何时谢，雪积千秋松万年。"
        ], 
        "title": "天山雪松", 
        "type": "律诗", 
        "yun": "先"
    }, 
    {
        "author": "张联箕", 
        "era": "清", 
        "subtype": "五言律诗", 
        "text": [
            "结邑依山麓，荒城物候偏。", 
            "三时常过虎，七月未闻蝉。", 
            "举案黄艹齑饭，投床白褐毡。", 
            "炎凉忘世味，我欲慕巢仙。"
        ], 
        "title": "即景", 
        "type": "律诗", 
        "yun": "先"
    }, 
    {
        "author": "张联箕", 
        "era": "清", 
        "subtype": "五言律诗", 
        "text": [
            "空庭惟落叶，闭户见秋山。", 
            "雉堞连云暗，溪流抱郭湾。", 
            "白衣人寂寞，黄菊色斑斓。", 
            "徒有罒羊门役，登登版筑间。"
        ], 
        "title": "权知吉州九日感赋", 
        "type": "律诗", 
        "yun": "删"
    }, 
    {
        "author": "张裕谷", 
        "era": "清", 
        "subtype": "七言绝句", 
        "text": [
            "桂烛光残冷画屏，连宵风雨送流萤。", 
            "秋声只在芭蕉上，夜半山窗倚枕听。"
        ], 
        "title": "山城", 
        "type": "绝句", 
        "yun": "青"
    }, 
    {
        "author": "张裕谷", 
        "era": "清", 
        "subtype": "七言律诗", 
        "text": [
            "刺桐花老紫萸香，又听宾鸿唳早霜。", 
            "沙草寒依秋火白，瘴云低压夕阳黄。", 
            "城头钟鼓初逢夜，村落人家未涤场。", 
            "好煞蛮歌清月下，不须镫火照河梁。"
        ], 
        "title": "秋日感怀", 
        "type": "律诗", 
        "yun": "阳"
    }, 
    {
        "author": "张裕钊", 
        "era": "清", 
        "subtype": "七言绝句", 
        "text": [
            "泽国霜清农事稀，菰芦深处水禽飞。", 
            "几家田舍溪头住，寒柳毵毵静掩扉。"
        ], 
        "title": "樊港道中", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "六桥风雨透红霞，一片笙箫傍水涯。", 
            "春到西湖偏可爱，绿阴深处有桃花。"
        ], 
        "title": "湖上", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "匹马翩翩趁晓行，关城曙色动高旌。", 
            "书生一纸安边檄，能扫黄尘万里清。"
        ], 
        "title": "晓行曲二首 其一", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "轻裘绶带出边城，万里平沙按辔行。", 
            "胡骑千里齐下马，争看汉使是天人。"
        ], 
        "title": "晓行曲二首 其二", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "孤帆一片月轮高，又入中河泛暮涛。", 
            "今夜重兴集下泊，凤城银汉首频搔。"
        ], 
        "title": "宿重兴集", 
        "type": "绝句", 
        "yun": "豪"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "五十余年一老翁，不辞风雨在河工。", 
            "思亲五夜心徒切，回首家园梦想中。"
        ], 
        "title": "观河图", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "凭高四望豆花香，风送深林夏日凉。", 
            "静坐片时消暑气，人间此地即天堂。"
        ], 
        "title": "兴福院乘凉", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "万户晨炊见晓烟，农人共庆食为天。", 
            "淮徐一路秋成好，燕子楼头听管弦。"
        ], 
        "title": "徐州道中", 
        "type": "绝句", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "古树难为大厦支，横秋老气亦神奇。", 
            "几经风雨存贞干，留与山门作护持。"
        ], 
        "title": "奉圣寺古树", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "九载劳心为治河，栉风沐雨靖洪波。", 
            "平成奏绩民安乐，感戴尧天祝寿歌。"
        ], 
        "title": "高邮道中二首 其一", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "津亭不忍听骊歌，去住关情奈尔何。", 
            "回首淮南辛苦地，怆怀风雨泪痕多。"
        ], 
        "title": "高邮道中二首 其二", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "归云拥树满村阴，零雨濛濛马迹深。", 
            "触目黍苗将实颖，观风莫负爱人心。"
        ], 
        "title": "澄城道中", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "信马垂鞭意自闲，远青惟见少华山。", 
            "芃芃禾黍千村秀，始识黎氓处处安。"
        ], 
        "title": "潼关", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "把酒临风忆李公，诗豪才气贯长虹。", 
            "荐贤为国谁堪比？万古风流感慨中！"
        ], 
        "title": "太白骑驴处", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "太华闲气产莱公，青史曾传社稷功。", 
            "我亦高山思仰止，楼台无地与君同。"
        ], 
        "title": "寇莱公故里", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "唐室中兴第一功，纯忠千古数英雄。", 
            "当年不遇青莲荐，空老华山草泽中。"
        ], 
        "title": "郭汾阳祠", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "尚有残碑志女皇，补天遗石说荒唐。", 
            "亭亭古柏千年物，老干凌云傲雪霜。"
        ], 
        "title": "赵城娲皇陵", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "飞波千尺泻天风，点点珠玑洒碧空。", 
            "日午洞头寻醉石，不知身在水晶宫。"
        ], 
        "title": "水帘洞", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "思亲到老更情深，偶读邱诗得我心。", 
            "万里路行经半载，一封书到值千金。"
        ], 
        "title": "思亲", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "梵安随世作低昂，月白风清花自香。", 
            "锦里至今推杜甫，谁知任氏旧山庄？"
        ], 
        "title": "浣花溪", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "玉兔园中梅早发，天风吹送到京华。", 
            "枝头几点香生座，漏泄春光是此花。"
        ], 
        "title": "盆梅", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "紫蕊繁枝绕玉堂，春风乍拂动幽香。", 
            "挺然不变凌霜节，剩有清阴映夏凉。"
        ], 
        "title": "署前藤花盛开口占", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "夜雨溶溶点嫩黄，朝来淑气媚红妆。", 
            "薰风尽扫狂蜂蝶，独倚朱栏一片香。"
        ], 
        "title": "雨后芍药鲜妍可爱", 
        "type": "绝句", 
        "yun": "阳"
    }, 
    {
        "author": "张裕钊", 
        "era": "清", 
        "subtype": "五言律诗", 
        "text": [
            "江水与天尽，孤帆凌晓开。", 
            "乱山舒子国，初日远公台。", 
            "野寺钟微断，荒城门未开。", 
            "前舟似故里，几日楚中来。"
        ], 
        "title": "晓发", 
        "type": "律诗", 
        "yun": "灰"
    }, 
    {
        "author": "张裕钊", 
        "era": "清", 
        "subtype": "五言律诗", 
        "text": [
            "晚霁江天豁，新秋物色凉。", 
            "幽花栖宿雨，高柳饯斜阳。", 
            "粳稻经时熟，杯罂破鼻香。", 
            "时艰欣岁稔，更惜日持觞。"
        ], 
        "title": "秋望", 
        "type": "律诗", 
        "yun": "阳"
    }, 
    {
        "author": "张裕钊", 
        "era": "清", 
        "subtype": "五言律诗", 
        "text": [
            "江天新霁好，林表暮光分。", 
            "斜日映残雨，清风卷乱云。", 
            "竹凉新叶战，荷湿暗香闻。", 
            "顿觉炎歊失，开缄拂簟纹。"
        ], 
        "title": "雨过", 
        "type": "律诗", 
        "yun": "文"
    }, 
    {
        "author": "张裕钊", 
        "era": "清", 
        "subtype": "五言律诗", 
        "text": [
            "孤艇苍茫去，平湖自在流。", 
            "人家烟际树，县郭水边楼。", 
            "寒苇澹将夕，疏林飒已秋。", 
            "飞飞双白鹭，故向远村投。"
        ], 
        "title": "安州道中", 
        "type": "律诗", 
        "yun": "尤"
    }, 
    {
        "author": "张裕钊", 
        "era": "清", 
        "subtype": "七言律诗", 
        "text": [
            "霜高野迥浩无声，河汉西流北斗横。", 
            "杰阁拿云天一握，大江流月夜三更。", 
            "棕鞋桐帽无人共，汀鹭沙鸥与我清。", 
            "尘世劳劳真醉梦，若为静处老余生。"
        ], 
        "title": "夜登晴川阁", 
        "type": "律诗", 
        "yun": "庚"
    }, 
    {
        "author": "张裕钊", 
        "era": "清", 
        "subtype": "七言律诗", 
        "text": [
            "日日庭前数暮鸦，年年江上听秋笳。", 
            "山风落后时过寺，篱菊开时最忆家。", 
            "果熟欢声喧鸟雀，香残烟篆袅龙蛇。", 
            "曲肱一觉藤床上，梦去樊溪挥钓车。"
        ], 
        "title": "日日", 
        "type": "律诗", 
        "yun": "麻"
    }, 
    {
        "author": "张裕钊", 
        "era": "清", 
        "subtype": "七言律诗", 
        "text": [
            "兀坐终朝静掩扉，偶从食饱步余晖。", 
            "寒波微漾鱼争出，夕照初沈鸦乱飞。", 
            "间日偏宜笼醉帽，秋来渐欲授寒衣。", 
            "白头久厌人间世，何处一庵眠翠微。"
        ], 
        "title": "缓步", 
        "type": "律诗", 
        "yun": "微"
    }, 
    {
        "author": "张谦", 
        "era": "清", 
        "subtype": "七言绝句", 
        "text": [
            "凉风瑟瑟起菰蒲，九十九峰青此湖。", 
            "高士不来鹤飞去，沙堤剩有月轮孤。"
        ], 
        "title": "高士湖", 
        "type": "绝句", 
        "yun": "虞"
    }, 
    {
        "author": "张谦", 
        "era": "清", 
        "subtype": "七言绝句", 
        "text": [
            "旧板桥边处士家，三间老屋自欹斜。", 
            "野风忽送香过涧，开遍墙阴卐字花。"
        ], 
        "title": "过友人旧宅", 
        "type": "绝句", 
        "yun": "麻"
    }, 
    {
        "author": "张谦", 
        "era": "清", 
        "subtype": "五言律诗", 
        "text": [
            "迥立高原上，凭虚望远天。", 
            "对江山敛雾，近郭水生烟。", 
            "钟磬闻村寺，笙歌过酒船。", 
            "隋家遗柳树，长使后人怜。"
        ], 
        "title": "平山春望", 
        "type": "律诗", 
        "yun": "先"
    }, 
    {
        "author": "张谦", 
        "era": "清", 
        "subtype": "五言律诗", 
        "text": [
            "话旧眼难著，窥窗雨暗生。", 
            "惊心闻鹤唳，促膝听鸡声。", 
            "今夕聊杯酒，何年遂耦耕。", 
            "雁行中道判，有梦不分明。"
        ], 
        "title": "客夜和南副弟韵", 
        "type": "律诗", 
        "yun": "庚"
    }, 
    {
        "author": "张谦", 
        "era": "清", 
        "subtype": "五言律诗", 
        "text": [
            "破晓出扶沟，遥天雾未收。", 
            "水痕侵客鬓，寒色上征裘。", 
            "事业浑鸡肋，功名愧虎头。", 
            "早知行役苦，悔不卧林丘。"
        ], 
        "title": "扶沟道中", 
        "type": "律诗", 
        "yun": "尤"
    }, 
    {
        "author": "张谦", 
        "era": "清", 
        "subtype": "五言律诗", 
        "text": [
            "停桡西水驿，击柝已三更。", 
            "野阔诗怀壮，天寒酒力轻。", 
            "雁声惊别梦，月色鉴离情。", 
            "江上多渔唱，征人睡未成。"
        ], 
        "title": "西水驿", 
        "type": "律诗", 
        "yun": "庚"
    }, 
    {
        "author": "张谦", 
        "era": "清", 
        "subtype": "七言律诗", 
        "text": [
            "一粟乾坤泡影微，苍松翠竹自相依。", 
            "冰霜寒甚无椒酒，刀尺声催尚葛衣。", 
            "小有才华非至理，绝无闻见是玄机。", 
            "古今不少高贤传，毕竟柴桑似者稀。"
        ], 
        "title": "述怀", 
        "type": "律诗", 
        "yun": "微"
    }, 
    {
        "author": "张谦宜", 
        "era": "清", 
        "subtype": "五言律诗", 
        "text": [
            "曲槛排山骨，藤萝四壁悬。", 
            "苔青莲叶下，树老佛镫前。", 
            "石透云烝窟，泉深月在天。", 
            "半空闻妙梵，孤磬隔溪烟。"
        ], 
        "title": "游兰州五泉寺登鬘云阁", 
        "type": "律诗", 
        "yun": "先"
    }, 
    {
        "author": "张谦宜", 
        "era": "清", 
        "subtype": "五言律诗", 
        "text": [
            "一月村中住，心清学息机。", 
            "竹香人独坐，花落燕双飞。", 
            "客莫来投谒，书常引下帷。", 
            "今朝晴更好，自晒旧蓑衣。"
        ], 
        "title": "偶成", 
        "type": "律诗", 
        "yun": null
    }, 
    {
        "author": "张谦宜", 
        "era": "清", 
        "subtype": "七言律诗", 
        "text": [
            "谁能诗思入风云，屈指南都老隐君。", 
            "脉望仙鱼含斗气，禹陵秘笈走龙纹。", 
            "山封乳洞还招隐，砚带霜皴未可焚。", 
            "北地崆峒称劲敌，也应心折水犀军。"
        ], 
        "title": "拟赠程穆倩", 
        "type": "律诗", 
        "yun": "文"
    }, 
    {
        "author": "张谦宜", 
        "era": "清", 
        "subtype": "七言律诗", 
        "text": [
            "逢人先问浣花溪，万里桥头路向西。", 
            "锦水细浮红叶下，雪山高压白云低。", 
            "炊烟绕屋斜分竹，落雁将雏晚傍堤。", 
            "景物曾经离乱后，悬知当日是幽栖。"
        ], 
        "title": "万里桥上望浣花溪", 
        "type": "律诗", 
        "yun": "齐"
    }, 
    {
        "author": "张道", 
        "era": "清", 
        "subtype": "七言绝句", 
        "text": [
            "疏帘微雨减吟词，鹤背风多瘦不支。", 
            "客里怀人偏善病，最难酒醒梦回时。"
        ], 
        "title": "旅夕病榻作", 
        "type": "绝句", 
        "yun": "支"
    }, 
    {
        "author": "张道", 
        "era": "清", 
        "subtype": "七言绝句", 
        "text": [
            "浅浅瓜皮狎小舟，不将风浪怕横流。", 
            "空明恰称鸥凫性，饱看云山两岸秋。"
        ], 
        "title": "坐艇子渡江", 
        "type": "绝句", 
        "yun": "尤"
    }, 
    {
        "author": "张道", 
        "era": "清", 
        "subtype": "五言律诗", 
        "text": [
            "露气收不起，山气袭衣凉。", 
            "背日松杉韵，含风草蕨香。", 
            "溪田抽早稻，路蝶觅秋粮。", 
            "岭曲逢樵女，疏花满髻旁。"
        ], 
        "title": "初秋晓入龙井", 
        "type": "律诗", 
        "yun": "阳"
    }, 
    {
        "author": "张道", 
        "era": "清", 
        "subtype": "五言律诗", 
        "text": [
            "山城敛夕晖，挂屐共春归。", 
            "桥晕圆吞桨，篙声猛入矶。", 
            "迎人高树黑，窥水远星肥。", 
            "吟得诗成画，贫游未悔非。"
        ], 
        "title": "越城晚发", 
        "type": "律诗", 
        "yun": "微"
    }, 
    {
        "author": "张道", 
        "era": "清", 
        "subtype": "七言律诗", 
        "text": [
            "眼中一掬亲朋泪，弹入春风宿草多。", 
            "绿发年催书客老，黄垆春断酒人过。", 
            "邻家笛怨生官柳，山郭诗魂带女萝。", 
            "杜宇莫啼寒食雨，纸灰如雪柰渠何。"
        ], 
        "title": "寒食道中忆诸亡友", 
        "type": "律诗", 
        "yun": "歌"
    }, 
    {
        "author": "张嵩龄", 
        "era": "清", 
        "subtype": "五言律诗", 
        "text": [
            "秋气频侵袂，空宵独掩扉。", 
            "愁来心易醉，客久梦难归。", 
            "灯焰床头短，虫声户外微。", 
            "起看乌鹊影，三匝向南飞。"
        ], 
        "title": "南昌秋夜", 
        "type": "律诗", 
        "yun": "微"
    }, 
    {
        "author": "张慥", 
        "era": "清", 
        "subtype": "七言律诗", 
        "text": [
            "中书省里尚书郎，南郭曾开绿野堂。", 
            "岩壑昔年称宰相，画图今日见羲皇。", 
            "鱼渠鸟渡当人白，雉堞云生入暮苍。", 
            "漫拟樽前挥彩笔，诸孙词翰亦飞扬。"
        ], 
        "title": "题补庵先生菰川圃图", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "龙沙绝塞建公祠，正气森然仰令仪。", 
            "直节可兴天下士，纯臣不愧古人师。", 
            "平生心事同天日，百代明禋荐岁时。", 
            "闻道遐荒能报德，千秋大义重追思。"
        ], 
        "title": "归化城谒关夫子庙", 
        "type": "律诗", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "万里风云动壮猷，斗边剑气映南楼。", 
            "龙门客醉燕山月，鹿塞寒生漠北秋。", 
            "秣马不堪宵露下，司军应念挈壶愁。", 
            "孤臣自有长缨愿，忠信还期赋远游。"
        ], 
        "title": "登归化城楼口占", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "使星遥指古丰城，此日壶浆道路迎。", 
            "边塞天低横剑气，祁连秋早动笳声。", 
            "只修文德远人化，无俟勤兵绝域平。", 
            "自是圣朝威德大，蚤图王会献承明。"
        ], 
        "title": "归化城郊原蒙古持献清茶炒麋伏迎道左喜而赋之", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "独留青冢古城隅，愧杀当年汉大夫。", 
            "万里长城凭粉黛，千秋国士老樵渔。", 
            "溪边流影魂飞动，塞上吹箫凤有无？", 
            "延寿写真君莫恨，长门空锁月明孤。"
        ], 
        "title": "昭君青冢", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "龙沙漠漠转多艰，憔悴风烟未解颜。", 
            "帐下青羌凄夜月，军中白马向边关。", 
            "天横沙卤分疆界，地尽穷荒接万山。", 
            "长路何人问行役？铙歌高唱雪中还。"
        ], 
        "title": "驻军拉拉克泰有作", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "驰驱万里气雄哉，归马云屯夕照催。", 
            "天上新秋明月满，人间负羽使星来。", 
            "风烟揽辔输君壮，潦倒清樽共我开。", 
            "圣主贤臣今日事，燕然复有勒铭才。"
        ], 
        "title": "中秋前一日同陈掌科使还", 
        "type": "律诗", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "几年设险壮江关，吞吐风云自往还。", 
            "雨过寒涛惊石浪，帆飞百丈触溪湾。", 
            "波回衣带三江水，浪叠鱼鳞四面山。", 
            "莫向黄陵问巫峡，青春憔悴易苍颜！"
        ], 
        "title": "杨林矶", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "南山日霁晓烟开，蹑屩攀萝览胜来。", 
            "城郭参差云影度，江湖映带暮潮回。", 
            "林香远接翁家桂，峰翠遥连照胆台。", 
            "极目吴中村落满，作霖谁是出群才？"
        ], 
        "title": "登南高峰", 
        "type": "律诗", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "五更茅店听鸡啼，已有人行过小溪。", 
            "世远难寻黄石迹，月明空照板桥西。", 
            "轻烟野灶参差见，薄日黄沙咫尺迷。", 
            "转盼春风催淑气，绿杨深处转黄鹂。"
        ], 
        "title": "邳州道中口占", 
        "type": "律诗", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "叠嶂层峦爽气浮，回环曲折带溪流。", 
            "峰高万仞云霞满，树荫千村烟火稠。", 
            "隔岸花香春未莫，远山岚起雨初收。", 
            "我来揽胜思人杰？造极还登最上头。"
        ], 
        "title": "泾川道中", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "偶上瑶台第一重，晴光翠色点芙蓉。", 
            "尘埋秦政千年璧，月照茅君九老峰。", 
            "汉室当时栖隐士，华阳何处觅仙踪？", 
            "我来不尽登临兴，独对苍岩万古松。"
        ], 
        "title": "游茅山", 
        "type": "律诗", 
        "yun": "冬"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "光禄当年此卜居，今来门径已萧疏。", 
            "伶仃嗣子无归计，寂寞孤孙解读书。", 
            "只有青山埋白骨，谁将絮酒奠荒墟？", 
            "升沉世事终难定，漫说穷乡好结庐。"
        ], 
        "title": "吴门访李光禄故宅遂宁李子静", 
        "type": "律诗", 
        "yun": "鱼"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "高挂蒲帆巨浪中，青山如画水溶溶。", 
            "势翻云汉飞霖雨，影息蛟龙靖北风。", 
            "两岸桑麻随棹碧，一天皓月印潭空。", 
            "欲寻当日封堆处，极目田禾翠色浓。"
        ], 
        "title": "皂河化险为平", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "留侯祠在碧云岑，览古怀贤尚可寻。", 
            "黄石授书原有意，赤松辟谷岂无心？", 
            "勋名事业存天壤，忠孝神仙自古今。", 
            "转惜淮阴城下水，终风卷浪动哀吟。"
        ], 
        "title": "鸡头关怀古", 
        "type": "律诗", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "潼关天险带河流，锁钥秦川扼九州。", 
            "三晋清光临古渡，二华晴翠满城楼。", 
            "风腥铁马华阴戍，波涌娲陵绿水洲。", 
            "多少英雄眼底事，麒麟台上角声愁！"
        ], 
        "title": "潼关", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "悠然遐想太虚宽，拄杖登高未觉难。", 
            "云罩钟山松影暗，月临淮水夜光寒。", 
            "九霄雨露阶前落，万叠楼台槛下观。", 
            "最喜老人偏适意，清风几度拂栏干！"
        ], 
        "title": "登明远楼", 
        "type": "律诗", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "谬忝铨衡愧此官，白头归老息肩难。", 
            "思亲惟有衰年苦，独寝无如旅夜寒。", 
            "鬓为忧民催作雪，心思补过炼成丹。", 
            "天恩若许陈情去，菽水承欢也自安。"
        ], 
        "title": "自叹", 
        "type": "律诗", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "一春远梦动悲笳，不尽长空雾霭遮。", 
            "隔渚始波漂落絮，空山初霁咽残霞。", 
            "百年风木三江泪，万里星河八月槎。", 
            "谁在遂州高处望？碧天无际月痕斜。"
        ], 
        "title": "思家", 
        "type": "律诗", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "仆仆风尘日又斜，星言夙驾路偏赊。", 
            "苍茫十里烟中柳，寂寞千村月下花。", 
            "山到孟林青未了，汶流汾水浩无涯。", 
            "凭虚乞取甘霖雨，洒向畿南百万家。"
        ], 
        "title": "星驰过泰安", 
        "type": "律诗", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "入望青青柳满堤，风帆高挂与云齐。", 
            "遥看绿野花千树，徐听农歌雨一犁。", 
            "茅屋鸡声惊客梦，孤舟渔火散湖西。", 
            "白头天使宵征急，极目烟波夜色迷。"
        ], 
        "title": "陆漫堤春雨", 
        "type": "律诗", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "远山沿岭自成林，历历严霜岁月深。", 
            "那解移情怜翠柳，春来不致岁寒心。"
        ], 
        "title": "崓山古柏", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "亭亭吐艳作年芳，不畏青霜裛裛香。", 
            "陆凯不来谁赠远？义山空自断离肠。"
        ], 
        "title": "新春见梅花", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "泰山福地逢人日，得意春风动彩毫。", 
            "莫讶岩岩多气象，中台望重本来高。"
        ], 
        "title": "人日过泰安", 
        "type": "绝句", 
        "yun": "豪"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "阊门阛圚接枫桥，几度经过水月遥。", 
            "今日重来忆张继，暮烟疏雨草萧萧。"
        ], 
        "title": "枫桥", 
        "type": "绝句", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "元宵灯火九衢开，薰动阳和淑气回。", 
            "今夜驿亭高处望，一桥明月照行台。"
        ], 
        "title": "元宵", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "寻芳无处醉流霞，独夜空庭一树花。", 
            "正忆游春光福路，画船箫鼓绕村斜。"
        ], 
        "title": "晴日梅花", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "仗节南行已仲春，天涯犹是未归身。", 
            "姑苏台上清宵月，万里西风梦老亲。"
        ], 
        "title": "驻节苏台梦见大人", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白露秋深雁影单，紫薇花剩两枝残。", 
            "多情未许风吹尽，留待来朝仔细看。"
        ], 
        "title": "惜紫薇花", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "林香不畏荔枝欺，名品由来备四时。", 
            "茂苑城边称硕果，梵云回首叹归迟。"
        ], 
        "title": "枇杷二首 其一", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "苏台五日楝花香，东洞庭边枇杷黄。", 
            "为忆赤崖山下树，空垂叶露在穷乡。"
        ], 
        "title": "枇杷二首 其二", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "清德悬鱼食报丰，志传折臂出三公。", 
            "芙蓉列障依然在，冷落荒烟蔓草中。"
        ], 
        "title": "羊叔子故里", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "路出饶阳忆髯公，花封名在鹤琴空。", 
            "春风回首峨眉月，影落平羌江水中。"
        ], 
        "title": "饶阳道中思六飞", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "辛氏楼前旧酒家，橘皮画鹤足生涯。", 
            "子安一日乘云去，槛外空余白浪花。"
        ], 
        "title": "黄鹤楼", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "绿阴深处夕阳斜，烂漫还开两树花。", 
            "晴日午风偏觉媚，红霞一片落谁家？"
        ], 
        "title": "紫薇花", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "蹇蹇王臣昔著闻，立朝正色欲超群。", 
            "平生心事何能了？留得西湖一片云。"
        ], 
        "title": "大文", 
        "type": "绝句", 
        "yun": "文"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "一片空明水月光，碧梧红树映池塘。", 
            "衔鱼翠鸟栏干立，也爱南园草阁凉。"
        ], 
        "title": "翠鸟", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "禾黍芃芃愿不违，衔泥燕子绕梁飞。", 
            "闺中少妇条桑去，携得盈筐趁早归。"
        ], 
        "title": "田家", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "环山云雾锁崔嵬，雨涨寒泉浸绿苔。", 
            "远望平畴葱茜色，新凉爽气袭人来。"
        ], 
        "title": "怀柔道中", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "江南别去十经春，老态年年白发新。", 
            "回望故乡归不得，相思俱是梦中人。"
        ], 
        "title": "夫人七十寿二首 其一", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "宦情早已叹飘蓬，那及江边一钓翁。", 
            "五亩未营林下宅，不知何地傍云松？"
        ], 
        "title": "夫人七十寿二首 其二", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "深山雨后气犹寒，拄杖登临未觉难。", 
            "今日凭高无限意，白云看罢倚栏干。"
        ], 
        "title": "新开岭白云", 
        "type": "绝句", 
        "yun": "寒"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "曾忆黄花过水滨，儿童惯见往来频。", 
            "青山绕舍依然在，迎客门前少一人。"
        ], 
        "title": "重经山店有感", 
        "type": "绝句", 
        "yun": "真"
    }, 
    {
        "author": "张联桂", 
        "era": "清", 
        "subtype": null, 
        "text": [
            "连山如门忽对峙，一滩前横石齿齿。", 
            "声振林木惊春雷，势杂风雨奔江水。", 
            "洪涛吸呿吞孤舟，虎牙森锯毋乃似。", 
            "巉岩穿凿铁练垂，篙师攒挽争上驶。", 
            "东风比虎更颠狂，布帆高张疾于矢。", 
            "我启篷窗窥峭壁，摩天苍翠尺有咫。", 
            "回头左顾仙人桥，十二峰背环江涘。", 
            "乘风破浪须臾间，张牙舞爪胡为尔。", 
            "苛政之猛殊未闻，危滩之险已如此。", 
            "嗟尔西行入蜀船，黄牛白狗从兹始。"
        ], 
        "title": "过虎牙滩", 
        "type": "古风", 
        "yun": "纸"
    }, 
    {
        "author": "张翙", 
        "era": "清", 
        "subtype": "七言绝句", 
        "text": [
            "重关已过数峰西，绕尽羊肠踏尽梯。", 
            "满耳水声千涧曲，四围山色一城低。"
        ], 
        "title": "过商州", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "太史占天动使星，行旌两度及郊坰。", 
            "楼台得月重重好，花木逢春处处馨。", 
            "海澨由来无骇浪，洋船已见集邮亭。", 
            "欣逢清晏蒙庥日，记取丹青入画屏。"
        ], 
        "title": "奉使诣上海", 
        "type": "律诗", 
        "yun": "青"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "谁将海底珊瑚树，移向江南处处栽？", 
            "花气晨飘香入座，霞光夜映月盈台。", 
            "鸡鸣风雨思贤俊，秋水蒹葭叹溯洄。", 
            "记得唐人传轶事，紫薇堂下紫薇开。"
        ], 
        "title": "紫薇花", 
        "type": "律诗", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "青灯独夜倚江城，愁听樵楼报五更。", 
            "去日渐多怜白发，知音谅少叹晨星。", 
            "梵云山色孤鸿度，秋水天光一棹横。", 
            "遥想故园兄弟乐，新醅佳酿待同倾。"
        ], 
        "title": "镇江秋夜感怀", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "零雨濛濛远近同，断桥明灭有无中。", 
            "沿堤柳叶舒新绿，隔岸桃花落浅红。", 
            "麦陇浪翻千嶂碧，鸠声啼断暮云封。", 
            "行人漫指来时路，愿得长风破碧空。"
        ], 
        "title": "中途遇雨", 
        "type": "律诗", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "漫说乘槎犯斗牛，几人击楫向中流？", 
            "鱼龙秋夜沧波冷，风雨中原王气收。", 
            "一自汉皇沉璧马，几回明月照沙头？", 
            "安澜谁使淮黄合？去入沧溟到十洲。"
        ], 
        "title": "渡黄河", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "中峰晓望白云间，已报征车出汉关。", 
            "潦倒一官违子职，殷勤万里恋亲颜。", 
            "楚山尽处鱼书杳，蜀水流余雁影闲。", 
            "回首可怜戎马地，夜深明月满关山。"
        ], 
        "title": "中山晓望", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "叶脱梧桐报早秋，旷怀岁月一登楼。", 
            "眼前山色依然碧，槛外江声空自流。", 
            "西望岷山思故国，北怀渤海忆神州。", 
            "重来欲问金陵事，举目凋零少旧游。"
        ], 
        "title": "登楼", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "久宦思乡岁月深，几回归梦抵千金。", 
            "门前江色依然绿，槛外莺声尚满林。", 
            "漫说申家新使者，更夸乔令旧知音。", 
            "曙钟乍动惊魂觉，谁识愁人一片心？"
        ], 
        "title": "思乡", 
        "type": "律诗", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "朝回独坐叹伶俜，馆阁同年曙后星。", 
            "览镜偏惊添白发，挑灯且喜读心经。", 
            "力衰翻觉衣裳重，身老难邀耳目灵。", 
            "晚节清香谁得似？堂中黄菊在花瓶。"
        ], 
        "title": "己亥十月朔观堂中黄花有感", 
        "type": "律诗", 
        "yun": "青"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "涪江东渡古城头，缥缈云飞百尺楼。", 
            "问月亭中人已去，南禅寺下水空流！", 
            "山连来鹤千峰暮，树集鸣禽万壑幽。", 
            "回首可怜戎马地，夕阳衰草古今愁。"
        ], 
        "title": "题大佛寺", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "瞿唐碧锁蜀门庭，万里山河入眼青。", 
            "寒影倒吞凌汉树，水光高浴缀天星。", 
            "秋深白帝枫林晚，雨过东屯夜色冥。", 
            "战守几人堪恃险？萧萧故垒傍沙汀。"
        ], 
        "title": "瞿唐", 
        "type": "律诗", 
        "yun": "青"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "寒夜青灯满径霜，鸡声为报晓行忙。", 
            "九渠风镂波文细，初日堤眠树影长。", 
            "野老课农须灌溉，王孙系马赁壶浆。", 
            "北京村外丹河水，更助居人种地黄。"
        ], 
        "title": "丹河", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "极目荒台寂寞时，浮云不散古今悲。", 
            "当年枉使分香计，后世空传横槊诗。", 
            "漳水无情金凤去，残碑倒影夕阳迟。", 
            "凭高慷慨情无限，终识如龙百世师。"
        ], 
        "title": "铜雀台", 
        "type": "律诗", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "来宾鸿雁叫天涯，一片轻霜菊未花。", 
            "满地凄凉谁乐土，百年欢会几人家？", 
            "高秋木落青山瘦，野水舟横落日斜。", 
            "不敢登高凭北望，太行云尽易兴嗟！"
        ], 
        "title": "闻河南水灾", 
        "type": "律诗", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "一片清光在玉壶，声传宵漏出神都。", 
            "休夸杜甫凤池客，且览袁安雪夜图。", 
            "志小何能匡造化？年衰只合老江湖！", 
            "阳春未会鸿沟意，误逐西风入座隅。"
        ], 
        "title": "雪夜斋居", 
        "type": "律诗", 
        "yun": "虞"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "思亲无日不关情，何幸今朝出凤城。", 
            "风正扬帆知浪静，月明鼓棹觉潮生。", 
            "年高我喜还乡国，宦久人都识姓名。", 
            "莫讶元臣无第宅，莱公先已树芳声。"
        ], 
        "title": "乞还", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "柏沟樟树荫茅庐，始祖由来卜此居。", 
            "三派辛勤躬稼穑，百年清白事诗书。", 
            "宅心忠厚贻谋在，传世淳良积庆余。", 
            "佑启后人培福德，莫忘高大耀门闾。"
        ], 
        "title": "大樟祖居", 
        "type": "律诗", 
        "yun": "鱼"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "临水登山兴未休，闲身乐世更何忧？", 
            "联裾萧寺探幽径，方驾扁舟泛碧流。", 
            "尊俎每开长寿酒，寻芳频向浣花游。", 
            "怡情云外皆无累，弄月吟风得自由！"
        ], 
        "title": "如意而归", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "晴川一望曙烟收，静坐蓬窗得自由。", 
            "爆竹千门催腊去，明灯万盏映江流。", 
            "和风习习占年稔，春日迟迟揽胜游。", 
            "遥忆京华多盛事，五云佳气满龙楼！"
        ], 
        "title": "元日在重庆", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "分手天涯但可怜，相逢白发转凄然。", 
            "几年苦忆连枝会，此际欣遭不夜天。", 
            "堂上同看银树合，尊前喜咏白云篇。", 
            "乾坤岁岁浮春色，明月今宵却更圆。"
        ], 
        "title": "连枝会", 
        "type": "律诗", 
        "yun": "先"
    }, 
    {
        "author": "张紫澜", 
        "era": "清", 
        "subtype": "七言律诗", 
        "text": [
            "顷刻文成著手春，最高人处是精神。", 
            "寝须鱼跃多忘倦，窗喜鸡谈半出新。", 
            "地幸东山逢胜友，天教南极现仙身。", 
            "莫言荏苒今非昔，依旧如虹吐气伸。"
        ], 
        "title": "寿王一如先生七十，即次其自寿诗韵二首 其一", 
        "type": "律诗", 
        "yun": "真"
    }, 
    {
        "author": "张紫澜", 
        "era": "清", 
        "subtype": "七言律诗", 
        "text": [
            "风光和煦物皆春，夙荷青垂契合神。", 
            "避寇经年离别久，还乡话旧往来新。", 
            "翁真矍铄人中瑞，世羡希夷物外身。", 
            "自问不堪貂尾续，命承知己愿同伸。"
        ], 
        "title": "寿王一如先生七十，即次其自寿诗韵二首 其二", 
        "type": "律诗", 
        "yun": "真"
    }, 
    {
        "author": "张紫文", 
        "era": "清", 
        "subtype": "五言律诗", 
        "text": [
            "乱世身还在，遐方子再过。", 
            "几年收涕泪，此日话关河。", 
            "黔楚三生梦，悲欢一曲歌。", 
            "肯来昆水上，相共老渔蓑。"
        ], 
        "title": "晤钱鉴涛", 
        "type": "律诗", 
        "yun": "歌"
    }, 
    {
        "author": "张登善", 
        "era": "清", 
        "subtype": "七言律诗", 
        "text": [
            "凤凰池上蜚声早，为念莼鲈一棹回。", 
            "才竞当阶红药艳，家馀止水碧芦灰。", 
            "赋诗自写循陔乐，济物曾闻洒润来。", 
            "沧海横流吾道在，风尘怀抱对君开。"
        ], 
        "title": "赠金君篯孙", 
        "type": "律诗", 
        "yun": "灰"
    }, 
    {
        "author": "张瑛", 
        "era": "清", 
        "subtype": null, 
        "text": [
            "箫声闹。", 
            "多情人奏伤情调。", 
            "伤情调。", 
            "风前月下，有愁谁告。", 
            "吹落梅花春欲老。", 
            "人间应是知音少。", 
            "知音少，此情惟有，嫦娥知道。"
        ], 
        "title": "秦楼月 月下闻邻女吹箫（见《众香词》）", 
        "type": "词", 
        "yun": null
    }, 
    {
        "author": "张瑛", 
        "era": "清", 
        "subtype": null, 
        "text": [
            "雪霁瑶台。", 
            "日暖瑶台。", 
            "好时光、畅我心怀。", 
            "一般造化，几样安排。", 
            "见桃花敛，梅花落，杏花开。", 
            "才过东阶。", 
            "又转西阶。", 
            "湘帘外、再四徘徊。", 
            "满园春闹，谁做诗媒。", 
            "有蝶儿舞，莺儿唤，燕儿来。"
        ], 
        "title": "行香子 花朝", 
        "type": "词", 
        "yun": null
    }, 
    {
        "author": "张瑛", 
        "era": "清", 
        "subtype": null, 
        "text": [
            "晓来春色满天涯。风绕窗纱。", 
            "日绕窗纱。争向新光斗丽华。", 
            "人也欢哗。鸟也欢哗。", 
            "把酒微吟清梦赊。起对梅花。", 
            "卧对梅花。忽闻萧鼓太周遮。", 
            "知道谁家。问道谁家。"
        ], 
        "title": "一剪梅 人日即事", 
        "type": "词", 
        "yun": null
    }, 
    {
        "author": "张瑛", 
        "era": "清", 
        "subtype": null, 
        "text": [
            "孰把轻纨扇。", 
            "绘出青蛾面。", 
            "娉婷袅娜向花前，倩。", 
            "倩。", 
            "倩。", 
            "一分水墨，十分摩揣，三分妖艳。", 
            "有人容可羡。", 
            "昔日曾窥见。", 
            "记得情娇态更妍，念。", 
            "念。", 
            "念。", 
            "是谁家女，是谁家画，是谁家院。"
        ], 
        "title": "醉春风 题扇头美人", 
        "type": "词", 
        "yun": null
    }, 
    {
        "author": "张瑛", 
        "era": "清", 
        "subtype": null, 
        "text": [
            "不觉是，天中节，日融融。", 
            "小窗似锦石榴红。", 
            "兰汤沐罢，灵符高挂室西东。", 
            "绿阴院落，闲游戏、两袖生风。", 
            "笑儿曹，争艾虎，看女伴，斗花丛。", 
            "开绮席、术酒馨醲。", 
            "一觞一咏，胜如歌舞玉楼中。", 
            "随时节、即便成佳境，何必仙宫。"
        ], 
        "title": "金人捧露盘 午日同父作", 
        "type": "词", 
        "yun": null
    }, 
    {
        "author": "张琼娘", 
        "era": "清", 
        "subtype": null, 
        "text": [
            "柳絮抛完春暗去。", 
            "莺语丁宁，半是销魂句。", 
            "病后韶光竟如许。", 
            "落红飞傍阑干聚。", 
            "芳草迷烟闻杜宇。", 
            "蝶乱蜂忙，偷向苍苔觑。", 
            "瓶插空枝坐无语。", 
            "连宵又下凄凄雨。"
        ], 
        "title": "蝶恋花（见《西青散记》）", 
        "type": "词", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "七十风光叹转蓬，应谋泉石作愚公。", 
            "莫将天下清闲福，一棹烟波让钓翁。"
        ], 
        "title": "读孙冕七十诗有感", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "呼嵩祝寿万人家，群坐经棚到日斜。", 
            "回忆十年人事改，空余庭下碧桃花。"
        ], 
        "title": "碧桃", 
        "type": "绝句", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "灵雨濛濛润物深，三农早见遂欢心。", 
            "悬知南亩分秧处，陌上垂杨笼翠阴。"
        ], 
        "title": "喜雨", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "巴塘云影日悠悠，黑水金沙绕塞流。", 
            "一夜悲风摇草树，千山明月照江楼。"
        ], 
        "title": "阿喜塞口", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白发朝回入署中，藤花相映绿槐浓。", 
            "清香满座同谁赏？人在云山第几峰？"
        ], 
        "title": "对藤花怀富太宰", 
        "type": "绝句", 
        "yun": "冬"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "鸡鸣戴月踏冰河，风起边隅冷更多。", 
            "谁似山中高士卧？每从枕上听樵歌。"
        ], 
        "title": "通州道中大风", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "先取巴塘向北行，军威直到藏王城。", 
            "雪山回首低如屋，喜见荒原春草生。"
        ], 
        "title": "凯歌", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "碧山绿树隐云端，两派泉分旱不干。", 
            "寂寞金鱼游泳处，无人知道此寒泉。"
        ], 
        "title": "合州冷泉", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "空见巴山渝水长，舟人指点是公乡。", 
            "更看万仞烟霞外，绿树红花照夕阳。"
        ], 
        "title": "怀刘了庵先生", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "独寻春色上高台，鸟语花香淑气回。", 
            "洗尽人间无垢体，满天风雨一时来。"
        ], 
        "title": "又题温泉", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "碧山重叠暗青云，风送禽声入耳闻。", 
            "溪上杨花飞似雪，扁舟一叶趁斜曛。"
        ], 
        "title": "官溅溪三首 其一", 
        "type": "绝句", 
        "yun": "文"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "修竹深林绕径迷，马迟路滑怯春泥。", 
            "行人憔悴无宁处，却恐寒山日向西。"
        ], 
        "title": "官溅溪三首 其二", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "绿树红花伴紫萝，白云无奈别离何。", 
            "可怜衣带盈盈水，从此含愁日更多。"
        ], 
        "title": "官溅溪三首 其三", 
        "type": "绝句", 
        "yun": "歌"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "他日归来第四台，独寻春色几徘徊。", 
            "五文锦上分明见，好向观音瓶内开。"
        ], 
        "title": "庆元山", 
        "type": "绝句", 
        "yun": "灰"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "白首还乡故旧稀，桃花落尽李花飞。", 
            "玉屏山下森森柏，不改清阴待我归。"
        ], 
        "title": "暮春归赤崖旧居", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "茅屋鸡鸣莫厌听，篱边风静落花轻。", 
            "一竿烟雨苍苔湿，好向渔矶稳处行。"
        ], 
        "title": "渔矶", 
        "type": "绝句", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "高阁清凉堪避暑，风吹香气袭人衣。", 
            "荫庥坐爱深林好，倦鸟依人不欲飞。"
        ], 
        "title": "交河莲窝偶题", 
        "type": "绝句", 
        "yun": "微"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "岚光倒影落清浔，流出双峰直至今。", 
            "漫说金牛遗古迹，空教人向洞中寻。"
        ], 
        "title": "牛栏山", 
        "type": "绝句", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "人日晴和泰运逢，白头官舍又春风。", 
            "梅花雪里香常在，一气浑然造化中。"
        ], 
        "title": "人日", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "杏花时雨浥轻尘，马踏春泥不厌贫。", 
            "如意归来如意去，暂于林下作闲人。"
        ], 
        "title": "春日重游灵泉寺", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "凤凰池上著朝衫，文彩风流侧帽檐。", 
            "化鹤空归华表夜，无人识得旧官衔。"
        ], 
        "title": "悼故光禄卿李子静三首 其一", 
        "type": "绝句", 
        "yun": null
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "榜眼科名一旦空，独留翰墨想余风。", 
            "何时更上方山去？独向荒原悼李公。"
        ], 
        "title": "悼故光禄卿李子静三首 其二", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "不闻楚客咏江漓，廿载长安隔梦思。", 
            "桂酒椒浆浇宿草，平生风仪忆当时。"
        ], 
        "title": "悼故光禄卿李子静三首 其三", 
        "type": "绝句", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "京师市上得铜羊，移往成都古道场。", 
            "出关尹喜似相识，寻到华阳乐未央。"
        ], 
        "title": "成都青羊宫青羊", 
        "type": "绝句", 
        "yun": "阳"
    }, 
    {
        "author": "张琼英", 
        "era": "清", 
        "subtype": null, 
        "text": [
            "天籁荡空虚，风骚豁门户。", 
            "韩苏譬齐秦，李杜角晋楚。", 
            "代兴得涪翁，三驾复牛耳。", 
            "蹠河巨灵掌，砉月老人斧。", 
            "海浴鹏噣褰，峡劈蚕丛阻。", 
            "珠丝九曲引，石髓五色补。", 
            "空山瘦霜骨，僵竹卧龙虎。", 
            "时涌梵王音，清泉杂风雨。", 
            "直证南宗果，讵独西江祖。", 
            "七叶本一花，草堂实宗主。", 
            "性情植之根，苍雅藻其宇。", 
            "真宰苟不存，敝帚成枯腐。", 
            "当时瓣香众，羊昙秀驹父。", 
            "舍人实区区，祧苏以配杜。", 
            "一鹗岂不贵，颇厌喧百羽。", 
            "吾道纷骑墙，知非公所许。", 
            "庐阜与峨岷，嶙峋相仰俯。", 
            "或乃讥旁仄，索瘢到媌姱。", 
            "穷子诧珠金，蓝缕妒纂组。", 
            "谁知良工心，惨澹阅千古。", 
            "惜哉六百年，传衣竟谁与。", 
            "漫漶鄱阳本，寥落青袖谱。", 
            "新编北平校，面目复真睹。", 
            "来者谅不诬，蒙姿实愧鲁。", 
            "天涯抱残箧，乡先见风矩。", 
            "安得双井泉，为我浣肺腑。"
        ], 
        "title": "读黄文节公诗集书后", 
        "type": "古风", 
        "yun": null
    }, 
    {
        "author": "张琼英", 
        "era": "清", 
        "subtype": null, 
        "text": [
            "挂帆入海口，湖波生绮纹。", 
            "风日澄秋楚天霁，遥见庐山之白云。", 
            "群山合沓迷前后，云气滃濛挟之走。", 
            "一峰忽卷云向空，秀色苍苍接南斗。", 
            "湿翠洗我眼，晴光莹我心，以手揽之不盈襟。", 
            "有时绝岭照古雪，冻碧积素疑昆岑。", 
            "被风吹落飞瀑处，又如银河濯练皎皎垂千寻。", 
            "山外缥缈犹若此，山中奇绝可知矣。", 
            "借问谁续虎溪游，后有髯苏前者李。", 
            "五老仙人衣紫霞，香炉合侍玉皇家。", 
            "中有瑶草间丹砂，安得风马随霓车。", 
            "朝游沧洲暮蓬莱，飘飖太虚戏九垓。", 
            "却骑白鹿归山来，笑揖匡君亦快哉。"
        ], 
        "title": "浔阳舟次望庐山白雪", 
        "type": "古风", 
        "yun": null
    }, 
    {
        "author": "张琼英", 
        "era": "清", 
        "subtype": null, 
        "text": [
            "空斋局促如猬缩，羡汝同心不幽独。", 
            "长筵离坐已成参，得我定须周四角。", 
            "入门倒裳无所迎，亦无咿唔诵经声。", 
            "一人钞书手不缀，墨花恣染鹅毛雪。", 
            "一人偃蹇竹方床，炉香幽幽龟息长。", 
            "一人若睡若不睡，枕落蠹书惊客至。", 
            "我观诸子熊各殊，于中何者可置吾。", 
            "伟哉万物适其适，径取东窗白玉壶。"
        ], 
        "title": "访欧阳厚庵张铭之徐南溟戏为口占", 
        "type": "古风", 
        "yun": null
    }, 
    {
        "author": "张琳", 
        "era": "清", 
        "subtype": null, 
        "text": [
            "绿树连村客到稀，坐闻流水撼松扉。", 
            "湿云乍敛山容瘦，小病初廖酒力微。", 
            "含蕊一花当槛放，引雏双燕出帘飞。", 
            "桥门新涨难通楫，漫整棕鞋踏月归。"
        ], 
        "title": "次日再集西枝草堂", 
        "type": "古风", 
        "yun": "微"
    }, 
    {
        "author": "张琯", 
        "era": "清", 
        "subtype": "五言律诗", 
        "text": [
            "雕笼悲越鸟，饮啄岂无情。", 
            "本为多言误，翻怜一死轻。", 
            "聪明应再世，文采毕今生。", 
            "犹记南窗下，春风自唤名。"
        ], 
        "title": "吊鹦鹉", 
        "type": "律诗", 
        "yun": "庚"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "片片波光簇似银，安平西去净无尘。", 
            "帆飞斜照云千叠，月涌寒潮镜一轮。", 
            "戍士操舟忙大井，渔人晒网出昆身。", 
            "同游海外雍熙世，冰檗休忘帝力辛。"
        ], 
        "title": "台湾八咏", 
        "type": "律诗", 
        "yun": "真"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "台阳胜概数沙汀，极目烟波夜未冥。", 
            "岸岸渔舟依浅碧，层层灯火映遥青。", 
            "光分鹿耳重门燧，影倒沧洲满地星。", 
            "幕府无劳巡羽骑，贡球久已奉王庭。"
        ], 
        "title": "台湾八咏", 
        "type": "律诗", 
        "yun": "青"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "鹿门春暖水汤汤，天为东宁锁一方。", 
            "震耳雷轰潮过午，排山浪涌雪明洋。", 
            "烟堤摇曳舟千个，沙港参差鹭几行。", 
            "闻道钱镠能射却，惭无半策展台疆。"
        ], 
        "title": "台湾八咏", 
        "type": "律诗", 
        "yun": "阳"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "六出花飞花自妍，鸡笼烂熳越嫣然。", 
            "千寻岩壑铺银练，半幅琉璃簇玉笺。", 
            "宜与王猷供晚棹，漫劳苏武啮荒烟。", 
            "风光闻说西山霁，此地风光别一天。"
        ], 
        "title": "台湾八咏", 
        "type": "律诗", 
        "yun": "先"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "唱罢天鸡夜尚漫，东溟先显一轮丹。", 
            "恍如火齐烧沧海，可似明珠捧玉盘。", 
            "魑魅渐消星散散，芙蓉初照影团团。", 
            "从容升向中天去，万国山河仰大观。"
        ], 
        "title": "台湾八咏", 
        "type": "律诗", 
        "yun": "寒"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "孤悬一岛锁汀沙，向晚晴霞景更奢。", 
            "彩映寒波分紫气，光摇碧汉闪青蛇。", 
            "神工炼石裁为锦，天女凌虚散作花。", 
            "记得依稀何处是，赤城山畔月同华。"
        ], 
        "title": "台湾八咏", 
        "type": "律诗", 
        "yun": "麻"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "一亭春色已难并，况有涛飞四壁声。", 
            "辘辘音从空外渡，涓涓酒向座中倾。", 
            "倾谈尽是烟波叟，折屐何妨草木兵。", 
            "洗耳听来能破睡，恍疑天籁不时鸣。"
        ], 
        "title": "台湾八咏", 
        "type": "律诗", 
        "yun": "庚"
    }, 
    {
        "author": "张琮", 
        "era": "清", 
        "subtype": "七言律诗", 
        "text": [
            "海上层台俯四隅，纵观观止百川输。", 
            "波光耀日连天有，蜃气成楼到地无。", 
            "泼眼昔曾吞梦泽，荡胸今更挹冰壶。", 
            "微躯薄宦重洋隔，欲叩君恩仗吸呼。"
        ], 
        "title": "台湾八咏", 
        "type": "律诗", 
        "yun": "虞"
    }, 
    {
        "author": "张琦", 
        "era": "清", 
        "subtype": null, 
        "text": [
            "本无轩冕志，来结松下庐。", 
            "东皋微雨过，愿言事新畬。", 
            "开我床头瓮，撷我园中蔬。", 
            "鹪鹩巢深林，一枝不求余。", 
            "但检草木疏，而无货殖书。", 
            "心不为形役，此乐谁能如。"
        ], 
        "title": "杂兴", 
        "type": "古风", 
        "yun": "鱼"
    }, 
    {
        "author": "张琦", 
        "era": "清", 
        "subtype": null, 
        "text": [
            "初疑天际峰，鸟飞不可度。", 
            "石磴几盘旋，忽到绝顶处。", 
            "渐觉远村低，微茫隐烟树。", 
            "长江拍云来，欲挟众山去。", 
            "上方犹夕阳，干林黯将暮。", 
            "立久薄寒生，客衣湿云雾。", 
            "我生幸何如，得投灵境住。", 
            "心静闻天香，超然发深悟。"
        ], 
        "title": "登摄山最高峰", 
        "type": "古风", 
        "yun": null
    }, 
    {
        "author": "张琛", 
        "era": "清", 
        "subtype": "五言律诗", 
        "text": [
            "蚕室非其罪，龙门寄此身。", 
            "黄河坼地阔，青史比天尊。", 
            "死后文章显，生前寺宦论。", 
            "大人都见屈，洒涕石留痕。"
        ], 
        "title": "太史公墓 其一", 
        "type": "律诗", 
        "yun": null
    }, 
    {
        "author": "张琛", 
        "era": "清", 
        "subtype": "五言律诗", 
        "text": [
            "不怜降将意，竟上大夫刑。", 
            "史例开三代，词华重六经。", 
            "冢高埋圣笔，河曲护文星。", 
            "陵也真欺汝，居然仕二庭。"
        ], 
        "title": "太史公墓 其二", 
        "type": "律诗", 
        "yun": "青"
    }, 
    {
        "author": "张湘任", 
        "era": "清", 
        "subtype": null, 
        "text": [
            "平湖湖水清且涟，春风满路摇画船。", 
            "弄珠楼头一凝眺，远山初月光娟娟。", 
            "三月才过交四月，牡丹未谢啬薇发。", 
            "黄鱼市上带冰来，绿笋园中和雨掘。", 
            "二三朋好相提携，间来湖上酒具赍。", 
            "笑攀垂柳衣黏絮，醉踏落花香作泥。", 
            "风光如此良不恶，见惯司空浑淡漠。", 
            "身在他乡忆故乡，今朝始识平湖乐。"
        ], 
        "title": "平湖乐", 
        "type": "古风", 
        "yun": null
    }, 
    {
        "author": "张湘", 
        "era": "清", 
        "subtype": "七言绝句", 
        "text": [
            "重筑金吾旧日庄，红菱白芡护山堂。", 
            "丁宁河上衔泥燕，还向乌衣觅画梁。"
        ], 
        "title": "题思源庄 其一", 
        "type": "绝句", 
        "yun": "阳"
    }, 
    {
        "author": "张湘", 
        "era": "清", 
        "subtype": "七言绝句", 
        "text": [
            "暮卷珠帘暑气收，临河亭子坐来幽。", 
            "照人一片空明水，风满垂杨月满楼。"
        ], 
        "title": "题思源庄 其二", 
        "type": "绝句", 
        "yun": "尤"
    }, 
    {
        "author": "张琳", 
        "era": "清", 
        "subtype": "五言律诗", 
        "text": [
            "近说香塘路，丛梅照眼新。", 
            "我思携酒伴，去觅咏花人。", 
            "冷淡全胜雪，孤高不受尘。", 
            "悬知今夕梦，不到故山春。"
        ], 
        "title": "约友香塘看梅", 
        "type": "律诗", 
        "yun": "真"
    }, 
    {
        "author": "张琳", 
        "era": "清", 
        "subtype": "七言律诗", 
        "text": [
            "柴门虽设未尝关，要看江中远近山。", 
            "相见便成终日醉，商量莫放一春间。", 
            "新花似绮初经眼，芳草撩人笑解颜。", 
            "闻道将游东鲁地，离声先入鹧鸪斑。"
        ], 
        "title": "王正四日饮莼客西枝草堂", 
        "type": "律诗", 
        "yun": "删"
    }, 
    {
        "author": "张琳", 
        "era": "清", 
        "subtype": "七言律诗", 
        "text": [
            "苔痕水涨屐声稀，客爱新晴叩短扉。", 
            "三径树明初日嫩，半窗花静午风微。", 
            "提壶稚子穿林到，得食幽禽傍砌飞。", 
            "略有山家清意味，劝君不醉且无归。"
        ], 
        "title": "初晴喜赵何二君过访小酌爽斋次莼客韵", 
        "type": "律诗", 
        "yun": "微"
    }, 
    {
        "author": "张琼英", 
        "era": "清", 
        "subtype": "五言律诗", 
        "text": [
            "梵宫人定后，残夜寂无哗。", 
            "铃语檐风细，帘钩山月斜。", 
            "翻经心自息，吟句手还叉。", 
            "明发新桑下，茫茫三宿赊。"
        ], 
        "title": "宿山寺", 
        "type": "律诗", 
        "yun": "麻"
    }, 
    {
        "author": "张琼英", 
        "era": "清", 
        "subtype": "五言律诗", 
        "text": [
            "凉宵虫响急，离绪酒肠牵。", 
            "话雨人如梦，开帘月在天。", 
            "鹤擎秋影瘦，花湿露香偏。", 
            "又下淮南叶，秋风正悄然。"
        ], 
        "title": "同乐莲裳夜话", 
        "type": "律诗", 
        "yun": "先"
    }, 
    {
        "author": "张琼英", 
        "era": "清", 
        "subtype": "七言律诗", 
        "text": [
            "氤氲手炷古炉烟，行药摊书自在便。", 
            "间里睡乡无一事，觉来人境似千年。", 
            "花林影地风摇动，沼水涵空月定圆。", 
            "驰访海山终未易，寥寥小室有诸天。"
        ], 
        "title": "小室", 
        "type": "律诗", 
        "yun": "先"
    }, 
    {
        "author": "张琼英", 
        "era": "清", 
        "subtype": "七言律诗", 
        "text": [
            "官馆因间得醉频，山风消暑觉诗新。", 
            "眼前事过皆为化，胸次秋清岂异春。", 
            "便与苍松为野友，应胜皂盖作官人。", 
            "白头一榻刚凝梦，花气醒禅月满身。"
        ], 
        "title": "客馆", 
        "type": "律诗", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "一望汪洋剧可怜，更从何处问桑田？", 
            "鸡鸣犬吠无消息，木落霜空绝野烟。", 
            "半线东堤强挽曳，孤篷渔火傍流泉。", 
            "嗷嗷待哺民情切，引领恩膏下九天。"
        ], 
        "title": "哀鸿", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "故园西望恨长吞，月近顽云势易昏。", 
            "旋马久悲无夏屋，圭田何处问荒原？", 
            "幸归百世岗峦地，得妥当年泉壤魂。", 
            "日暮秋风生万壑，几回衫袖掩啼痕！"
        ], 
        "title": "黑柏沟祖茔被楚民侵占蒙制军清还读罢檄语感而泣下", 
        "type": "律诗", 
        "yun": "元"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "芙蓉城外汉津梁，费氏曾乘万里航。", 
            "玉垒祥云开蜀道，锦江春色满华阳。", 
            "贤豪遗迹千秋在，儒雅流芳百世香。", 
            "试问题桥云路客，何如衣锦早还乡？"
        ], 
        "title": "万里桥", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "过庭犹记闻诗礼，回首白云双鬓丝。", 
            "明发有怀恩网极，养亲不逮悔何追！", 
            "龙章凤诰焚黄日，春露秋霜结梦思。", 
            "万里归来风木恨，四更吐月旧山时。"
        ], 
        "title": "月山", 
        "type": "律诗", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "紫气连云是鹤山，洞天鸡犬隔人间。", 
            "希真已得长生诀，揽胜空余古篆斑。", 
            "夜月几闻龙虎啸，白云常伴凤鸾还。", 
            "神仙不在彝伦外，打破泥丸第一关。"
        ], 
        "title": "题鹤鸣山", 
        "type": "律诗", 
        "yun": "删"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "古柏宫墙俯碧阴，参天虬干气萧森。", 
            "千年不老冰霜操，五夜能成风雨吟。", 
            "魁阁阶前新岁月，九宗亭畔旧园林。", 
            "由来神物称难得，造化全凭雨露深。"
        ], 
        "title": "黉宫古柏", 
        "type": "律诗", 
        "yun": "侵"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "十年重到德阳城，人事田畴几变更。", 
            "仙井晴霞朝气散，鹤鸣夜月野烟轻。", 
            "郊原几度余烽火，父老频经厌甲兵。", 
            "所愿残邦沾化雨，桑麻从此乐深耕。"
        ], 
        "title": "遂宁城", 
        "type": "律诗", 
        "yun": "庚"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "千载灵泉古道场，唐朝名胜冠诸方。", 
            "云笼野树藏山寺，风送霜钟到德阳。", 
            "石佛阶前秋月冷，残碑亭下稻花香。", 
            "梯霞直上高峰顶，万里晴空望帝乡。"
        ], 
        "title": "题灵泉寺", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "擎天柱石拂清霄，余韵流风未觉遥。", 
            "敢谓科名高井络，愿将忠荩答清朝。", 
            "蓬莱云近朝霞满，阆苑春深宿雾消。", 
            "指日山灵重应瑞，三台光映大江潮。"
        ], 
        "title": "书台应瑞", 
        "type": "律诗", 
        "yun": "萧"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "响彻云霄不厌听，扶摇九万起南溟。", 
            "每因紫气窥龙剑，却向金门识岁星。", 
            "画戟威名光典策，朱轮勋业炳丹青。", 
            "归来更有山林乐，五柳三槐绿满庭。"
        ], 
        "title": "龙山晓钟", 
        "type": "律诗", 
        "yun": "青"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "精灵长傍落星池，散作霞光映日时。", 
            "节与英名垂国史，魂应绝地享崇祠。", 
            "松风夜静闻金马，仙井年深见古碑。", 
            "若使当年身怕死，世间何处有男儿？"
        ], 
        "title": "仙井晴霞", 
        "type": "律诗", 
        "yun": "支"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "春风澹荡古东川，楝子花开绿满田。", 
            "百福暝钟空象外，九莲明月印溪前。", 
            "天清鹤语山头树，日暮人喧渡口船。", 
            "铁马嘶风烟水阔，衡门归去似神仙！"
        ], 
        "title": "涪江晚渡", 
        "type": "律诗", 
        "yun": "先"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "闲上高峰望德阳，旗山涪水尽苍苍。", 
            "丹炉人远苔生径，野寺僧稀叶满廊。", 
            "云散渔村留月影，星回东壁映台光。", 
            "鹤鸣石洞何须问，独自吹箫下凤凰。"
        ], 
        "title": "鹤鸣夜月", 
        "type": "律诗", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "浪暖桃花照紫袍，春风两两送轻舠。", 
            "酒醒画栋珠帘卷，月满清溪夜笛高。", 
            "树尚栖鸾思往事，文余吐凤忆鸣皋。", 
            "雨香云淡无寻处，林下琴书雅自操。"
        ], 
        "title": "梵云春晓", 
        "type": "律诗", 
        "yun": "豪"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "定水闲心能爱静，由来无欲是仙家。", 
            "深山日丽催啼鸟，古洞风回聚落花。", 
            "岭上白云随鹤驾，人间弦管送年华。", 
            "题诗真宰归何处？绕石清泉映晚霞。"
        ], 
        "title": "云灵仙迹", 
        "type": "律诗", 
        "yun": "麻"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "万古乾坤正气留，钟贤毓秀许谁俦？", 
            "群山积翠当窗见，二水中分绕径流。", 
            "遂有祯祥开蕊榜，始知紫绶满皇州。", 
            "复忆大罗天上事，霓裳同咏凤池头。"
        ], 
        "title": "旗山钟秀", 
        "type": "律诗", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言律诗", 
        "text": [
            "川中名胜古今传，清静无声一洞天。", 
            "杳霭烟霞空法相，凄迷风雨息尘缘。", 
            "莺巢绿树喧流水，风动飞花落讲筵。", 
            "多少词人题不尽，高峰更有醒心泉。"
        ], 
        "title": "灵泉圣境", 
        "type": "律诗", 
        "yun": "先"
    }, 
    {
        "author": "张翙", 
        "era": "清", 
        "subtype": "五言律诗", 
        "text": [
            "一望人烟少，孤征近夜昏。", 
            "钟声何处寺，客宿半山村。", 
            "草响蛇寻穴，风腥虎过门。", 
            "平生爱岩壑，今日始销魂。"
        ], 
        "title": "夜宿山村", 
        "type": "律诗", 
        "yun": "元"
    }, 
    {
        "author": "张联桂", 
        "era": "清", 
        "subtype": "七言律诗", 
        "text": [
            "蚁聚蜂屯十二秋，谁知重上胜棋楼。", 
            "已随浮世沧桑换，惟见长江日夜流。", 
            "一局楸枰空得失，六朝烟景足句留。", 
            "英雄不及卢家妇，依旧湖名唤莫愁。"
        ], 
        "title": "登胜棋楼", 
        "type": "律诗", 
        "yun": "尤"
    }, 
    {
        "author": "张联桂", 
        "era": "清", 
        "subtype": "七言律诗", 
        "text": [
            "极目群峰列画图，落花风里立平芜。", 
            "鸭头春水迷高下，鸦背斜阳倏有无。", 
            "乡思已随云影远，客情犹共月轮孤。", 
            "万家镫火关忧乐，兴尽归来马识途。"
        ], 
        "title": "晚眺", 
        "type": "律诗", 
        "yun": "虞"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "丰郡城南一故丘，千年青冢尚含羞。", 
            "琵琶马上和戎策，应在麒麟最上头。"
        ], 
        "title": "题昭君青冢", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "水竭草枯叹俗穷，腰悬竹箭臂悬弓。", 
            "轻躯上马飞如鸟，只畏中原火器攻。"
        ], 
        "title": "喀尔喀曲", 
        "type": "绝句", 
        "yun": "东"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "匹马萧萧塞草黄，淡云孤月影微茫。", 
            "繁华曾说苏杭好，不信人间有大荒。"
        ], 
        "title": "塞下曲五首 其一", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "蜂聚穹庐一室春，开窗满目尽风尘。", 
            "谁家饱啖酪酥饼，即是龙堆富贵人。"
        ], 
        "title": "塞下曲五首 其二", 
        "type": "绝句", 
        "yun": "真"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "惨淡黄云日色低，红毛碧眼向人啼。", 
            "并驱马上扬鞭去，莫向桃花洞口迷。"
        ], 
        "title": "塞下曲五首 其三", 
        "type": "绝句", 
        "yun": "齐"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "夜半孤灯涸井傍，童山竭泽世茫茫。", 
            "马声嘶彻炎风起，不是征人亦断肠！"
        ], 
        "title": "塞下曲五首 其四", 
        "type": "绝句", 
        "yun": "阳"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "牧马荒原夜不休，朝来移帐到沙头。", 
            "流泉每遣山灵护，恐惹征人照月愁。"
        ], 
        "title": "塞下曲五首 其五", 
        "type": "绝句", 
        "yun": "尤"
    }, 
    {
        "author": "张鹏翮", 
        "era": "清", 
        "subtype": "七言绝句", 
        "text": [
            "分水驿连古万州，烽烟无际黄云愁。", 
            "三军不作刀环梦，一夜钲声绕戍楼。"
        ], 
        "title": "旅夜书怀", 
        "type": "绝句", 
        "yun": "尤"
    }, 
    {
        "author": "张湄", 
        "era": "清", 
        "subtype": null, 
        "text": [
            "龙潭一勺水，散作四郊雨。", 
            "雷声殷海天，冯夷助伐鼓。", 
            "良苗浡然兴，生意各栩栩。", 
            "累月忧心焚，望云首恒举。", 
            "念彼陇上氓，沾涂愿作苦。", 
            "赤日灼秧针，泣视龟圻土。", 
            "妇子相睢盱，辍耕待官府。", 
            "官不为请命，曷以称众父。", 
            "飞牒投神宫，藉达天帝所。", 
            "步祷初归来，盆翻雨如许。", 
            "甘澍绿盈畴，积水可浮牯。", 
            "我将共番黎，欢歌醉其侣。"
        ], 
        "title": "喜雨有作", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "十年游迹半海内，山高泽大目匪夷。", 
            "未知涨海以外更何物，梦飞不到身亲之。", 
            "君也岂浪游，吾宁为饥驱。", 
            "自开辟以来，环瀛绝岛居人稀。", 
            "章步未经，禹迹所遗。", 
            "蛟龙云霁于此晦塞而■蚭。", 
            "吾与君，奚以驾鲎帆。", 
            "乘鹏风，历水程，十有一更而南为。", 
            "即今海涛长吼秋宵迟，枕上荐雷生客思。", 
            "虽然斯地不霜雪，奈何盈颠白发惨淡偏如丝。", 
            "朝来手君录别句，羁愁离绪不可支。", 
            "君行有日先我驰，我则谁为苦絷维。", 
            "曰归不得归，揽袂相咨嗟。", 
            "且复进君酒，酒酣赠以诗。", 
            "重洋四望皆渺瀰，慎勿轻潮狎浪矜吴儿。", 
            "忠信波涛纵易涉，愿君且待水天如鉴，月静风恬时。"
        ], 
        "title": "长歌送吴山辉还浙", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "庭芳会四时，梅菊欣杂置。", 
            "更有小桃萼，天然缀阶砌。", 
            "风光与昔殊，兹夕情不异。", 
            "海静宵逾长，世远身若弃。", 
            "吟椒事如何，孤屿守残岁。", 
            "灯前儿女樽，惝恍入梦寐。"
        ], 
        "title": "辛酉1741除夕", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "向夕生西风，一雨洗残暑。", 
            "横眠古竹床，家远梦亦阻。", 
            "蕉影入户凉，秋镫照蛩语。"
        ], 
        "title": "秋夕 其一", 
        "type": "古风", 
        "yun": "语"
    }, 
    {
        "author": "张湄", 
        "era": "清", 
        "subtype": null, 
        "text": [
            "沧波催白头，作客老未惯。", 
            "酒醒海月低，庭虚曙星粲。", 
            "夜夜五更初，角声似孤雁。"
        ], 
        "title": "秋夕 其二", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "秋雨淫淫不可止，阶前积潦产蛙子。", 
            "海声吼入乡梦中，错认钱唐夜潮起。", 
            "土花延碧上我床，萤飞深竹寒无光。", 
            "风生葛衣旅鬓白，漏鼓不鸣凄永夕。", 
            "挑灯坐听勿复愁，夏时一滴琼膏流。"
        ], 
        "title": "秋雨吟", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "海风刁骚西日暝，爆竹满城独客警。", 
            "送神何归云上天，云车飙马相腾骞。", 
            "胶牙饧果臈尾酎，饮食媚神术不售。", 
            "居高听卑天耳聪，灶君有言长落后，安用黄羊致暴富。"
        ], 
        "title": "祀灶词", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "横风北来阻归棹，海水起立鱼龙啸。", 
            "澎湖浮屿出云涛，留我重宿来时□。", 
            "一过再过岂所期，人生去住殊难料。", 
            "六代山川江以南，峰堪结屋矶堪钓。", 
            "欲置閒身入画图，如箭风帆虚远眺。", 
            "此处青天沦白波，鲸眼摇光日无曜。", 
            "稀微烟火几渔家，寸树不生人罕到。", 
            "前年寄碇西屿头，旱气虫虫沙石燥。", 
            "今年复此枕潮声，墨云颓颓风雨暴。", 
            "往来行路只艰难，我实不德躬自悼。", 
            "万里君亲旅梦残，水禽格磔啼神庙。", 
            "明朝天意复何若，霁月忽从舷际照。", 
            "孱躯纵便得生还，一夜惊愁发为皓。"
        ], 
        "title": "再泊澎湖", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "大担门外渡横洋，群山灭影流汤汤。", 
            "天水相交上下碧，中间一叶凌波飏。", 
            "少焉红沟映霞赩，倏忽黑蛟翻怒墨。", 
            "陆离斑驳异彩腾，绘画乾坤须五色。", 
            "针盘远指天南交，苍茫四瞩心悁劳。", 
            "直上樯梢索西屿，亚班趫捷如飞猱。", 
            "澎湖环岛三十六，历历人烟出渔屋。", 
            "未须沧海成桑田，结网临渊食粗足。", 
            "我来寄泊妈宫湾，舳舻屹立凝丘山。", 
            "三夜惊涛春客枕，梦魂跌宕雷霆间。", 
            "海翁望雨忧如渴，极目园畴断馀嶭。", 
            "北风可但济行舟，唤起痴龙驱旱魃。"
        ], 
        "title": "泊澎湖", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": null, 
        "text": [
            "出郭天四垂，墨云挟狂雨。", 
            "势如万镞飞，作气不待鼓。", 
            "弥望青葱茏，物我同栩栩。", 
            "平畦漾縠纹，犁锸应时举。", 
            "谁能甘惰农，自贻乐岁苦。", 
            "为语蚩蚩氓，海滨履王土。", 
            "黄发与垂髫，愿勿入城府。", 
            "熙怡若桃源，往来有渔父。", 
            "三时胼胝烦，勤焉岂无所。", 
            "况当膏雨馀，篝车满可许。", 
            "烟林布谷鸣，陌上鞭水牯。", 
            "米家画图閒，坐览蓑笠侣。"
        ], 
        "title": "冒雨劝农叠韵", 
        "type": "古风", 
        "yun": null
    }, 
    {
        "author": "张朝清", 
        "era": "清", 
        "subtype": "五言律诗", 
        "text": [
            "密结层层网，檐垂乞巧蛛。", 
            "丝纶藏满腹，经纬蕴全躯。", 
            "白地回文锦，先天太极图。", 
            "夜深仙露滴，缕缕缀明珠。"
        ], 
        "title": "蛛网", 
        "type": "律诗", 
        "yun": "虞"
    }, 
    {
        "author": "张朝清", 
        "era": "清", 
        "subtype": "五言律诗", 
        "text": [
            "一灯明更灭，几点扑流萤。", 
            "披卷书凝绿，分辉色闪青。", 
            "燃来应照佛，聚处忽疑星。", 
            "不肯因人热，秋光冷画屏。"
        ], 
        "title": "梦灯", 
        "type": "律诗", 
        "yun": "青"
    }, 
    {
        "author": "张曾懿", 
        "era": "清", 
        "subtype": null, 
        "text": [
            "泊舟湖口县，遥见庐山岑。", 
            "远公不可见，虎溪深复深。", 
            "榜人喧野渡，沙鸟集疏林。", 
            "客抱将谁遣，开囊有素琴。"
        ], 
        "title": "驻舟湖口县", 
        "type": "古风", 
        "yun": "侵"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "团团孤屿水中央，稻熟浮田吠蛤凉。", 
            "烟火渡头移蟒甲，青山环映白波光。"
        ], 
        "title": "水沙连", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "空明潭影月溶溶，向夜寒随剑气冲。", 
            "三尺枯蛟抱树死，祇馀秋水绕加冬。"
        ], 
        "title": "剑潭", 
        "type": "绝句", 
        "yun": "冬"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "盘写晶丸转未停，弘成吞处石光荧。", 
            "何如插羽凌风去，碧落新晴听远铃。"
        ], 
        "title": "楸村惠鸽卵戏赋短句为谢 其一", 
        "type": "绝句", 
        "yun": "青"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "日日开笼放雪衣，海天难得寄书归。", 
            "祇教早脱将雏苦，化作诗肠白凤飞。"
        ], 
        "title": "楸村惠鸽卵戏赋短句为谢 其二", 
        "type": "绝句", 
        "yun": "微"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "一堂缶瑟愿交陈，■取樽前血洒尘。", 
            "廷吒强秦浑不惧，引车时复避同人。"
        ], 
        "title": "读蔺相如传书其后 其一", 
        "type": "绝句", 
        "yun": "真"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "等閒嫌怨且全抛，两虎何堪共怒哮。", 
            "举国无心完赵璧，祇疑廉蔺是私交。"
        ], 
        "title": "读蔺相如传书其后 其二", 
        "type": "绝句", 
        "yun": "肴"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "东风花市远移轮，十度京华探蚤春。", 
            "记得城南閒女伴，连宵挝鼓恼比邻。"
        ], 
        "title": "立春夜记得 其一", 
        "type": "绝句", 
        "yun": "真"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "潮鸡齐唱二更初，竹影空斋自校书。", 
            "记得传柑春宴散，玻瓈灯里看红鱼。"
        ], 
        "title": "立春夜记得 其二", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "佛桑庭下露盈盈，旧梦难追隔水程。", 
            "记得踏歌人静后，油窗坐听斗牌声。"
        ], 
        "title": "立春夜记得 其三", 
        "type": "绝句", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "胆瓶清供一枝梅，新月如圭照客杯。", 
            "记得彩幡头上卸，粉香轻逐落英来。"
        ], 
        "title": "立春夜记得 其四", 
        "type": "绝句", 
        "yun": "灰"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "重里筠笼寄海南，寺闻未减树头甘。", 
            "年时最解相如渴，玉手搓香酒半酣。"
        ], 
        "title": "楸村送蘋果赋谢 其一", 
        "type": "绝句", 
        "yun": "覃"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "包练衣衫最丽都，换年风景野花敷。", 
            "金藤耀首新妆裹，答答偏宜宾也珠。"
        ], 
        "title": "番俗 其一", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "竞誇麻达好腰围，健足凌空捷似飞。", 
            "萨鼓铿锵声近远，轻尘一道走差归。"
        ], 
        "title": "番俗 其二", 
        "type": "绝句", 
        "yun": "微"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "百果璘㻞菜市东，蘋㜑颜色似唇红。", 
            "上方仙品三年别，今夜清芬入梦中。"
        ], 
        "title": "楸村送蘋果赋谢 其二", 
        "type": "绝句", 
        "yun": "东"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "争迎使节共欢呼，骢马前头众妇趋。", 
            "首顶糍盘陈野食，大官曾未识都都。"
        ], 
        "title": "番俗 其三", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "鹅筒惯写红夷字，鴃舌能通先圣书。", 
            "何物儿童真拔俗，琅琅音韵诵关雎。"
        ], 
        "title": "番俗 其四", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "藤毬掷罢舞鞦韆，世外嬉怡别有天。", 
            "月几回圆禾几熟，岁时频换不知年。"
        ], 
        "title": "番俗 其五", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "傀儡山深恶木稠，穿林如虎攫人头。", 
            "群凶社里谁雄长，茅宇新添金髑髅。"
        ], 
        "title": "番俗 其六", 
        "type": "绝句", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "澄台上下树婆娑，满目残阳动碧波。", 
            "天水无垠同一气，风帆如叶岛如螺。"
        ], 
        "title": "澄台", 
        "type": "绝句", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "□□□□□□□，□□□□□□□。", 
            "玉蛆满瓮新醅熟，滴滴流芬齿颊中。"
        ], 
        "title": "制酒", 
        "type": "绝句", 
        "yun": "东"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "福台新咏萃群英，调绝音希孰继声。", 
            "□□□□□□□，□□□□□□□。"
        ], 
        "title": "阙显", 
        "type": "绝句", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "十顷红云贴水铺，藕花深处乱鸥凫。", 
            "北风凉动香逾好，得似西湖六月无。"
        ], 
        "title": "北香湖", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "光摇五岳扫千军，颖脱霜锋卓不群。", 
            "海国文章肖天秀，故应健笔已凌云。"
        ], 
        "title": "秀峰塔", 
        "type": "绝句", 
        "yun": "文"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "近接宫墙数仞高，星光磊磊起文豪。", 
            "问名已列魁三象，分派应如海一鳌。"
        ], 
        "title": "魁斗山", 
        "type": "绝句", 
        "yun": "豪"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "香车碧怀厌纷纭，拥盖微行拟鄂君。", 
            "一队新妆相掩映，红□叶底避斜曛。"
        ], 
        "title": "蒙面", 
        "type": "绝句", 
        "yun": "文"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "金勒笼头锦辔纡，追风犊子抵神驹。", 
            "晴郊鞭影摇山绿，写出函关老子图。"
        ], 
        "title": "骑犊", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "凤头龙尾好衣裾，锦绣偏诸谢不如。", 
            "若使贾生来此地，未知流涕更何如。"
        ], 
        "title": "衣服", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "流珠炊玉食维艰，终岁勤劬敢务閒。", 
            "生计只知依稼穑，一枝栖息号禾间。"
        ], 
        "title": "禾间", 
        "type": "绝句", 
        "yun": "删"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "乌衣渐易裸人风，尺布为裈犊鼻同。", 
            "可但鹿胎花簇簇，达戈纹锦手裁工。"
        ], 
        "title": "衣服", 
        "type": "绝句", 
        "yun": "东"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "垂肩粉耳大如盘，贯竹填螺取次宽。", 
            "ㄚ角髻边风不定，翩翲五色斗鸡翰。"
        ], 
        "title": "穿耳", 
        "type": "绝句", 
        "yun": "寒"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "定情虽假白螺钱，麻达歌谐礼数捐。", 
            "几处社寮清月夜，鼻箫吹彻手随牵。"
        ], 
        "title": "牵手", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "瓜瓞移根自剪劖，家家秦赘俗同谙。", 
            "再传尽使孙忘祖，有赚惟知女胜男。"
        ], 
        "title": "赘婿", 
        "type": "绝句", 
        "yun": "覃"
    }, 
    {
        "author": "张曾敞", 
        "era": "清", 
        "subtype": null, 
        "text": [
            "障眼红纱误恐深，披文弥复廑如临。", 
            "铭操恰侍皋比座，簪盍真成翰墨林。", 
            "旧雨重偕情倍密，独弦无和响应沈，倾昆取玉寻常事，莫慰荆和献璞心。"
        ], 
        "title": "八月初六日拜分校之命入闱用王衷白先生韵 其二", 
        "type": "古风", 
        "yun": "侵"
    }, 
    {
        "author": "张曾庆", 
        "era": "清", 
        "subtype": "五言律诗", 
        "text": [
            "乱后居难定，秋深念转生。", 
            "翻书存杜老，问卜少君平。", 
            "落日孤村暗，荒烟万树横。", 
            "匣中埋剑气，郁郁向谁鸣。"
        ], 
        "title": "自城内移居东溪", 
        "type": "律诗", 
        "yun": "庚"
    }, 
    {
        "author": "张曾", 
        "era": "清", 
        "subtype": "五言律诗", 
        "text": [
            "冒雨理归楫，披衣坐晚寒。", 
            "橹声两岸急，人语一镫残。", 
            "此夜追欢好，重来把臂难。", 
            "忽闻渔唱起，鸥鸟下沙滩。"
        ], 
        "title": "夜过平望同陈东峙作", 
        "type": "律诗", 
        "yun": "寒"
    }, 
    {
        "author": "张曾", 
        "era": "清", 
        "subtype": "五言律诗", 
        "text": [
            "岩光惊早起，江阁雨残时。", 
            "烟鸟去无尽，风潮来不知。", 
            "樱桃分饷客，芍药对题诗。", 
            "四月山中好，幽禽莫负期。"
        ], 
        "title": "雨宿焦山", 
        "type": "律诗", 
        "yun": "支"
    }, 
    {
        "author": "张曾", 
        "era": "清", 
        "subtype": "五言律诗", 
        "text": [
            "萝磴上空际，禅房深翠微。", 
            "崖阴春不到，松激雨常飞。", 
            "落叶埋樵履，寒云恋衲衣。", 
            "五州遥极目，几点散烟霏。"
        ], 
        "title": "五州山", 
        "type": "律诗", 
        "yun": "微"
    }, 
    {
        "author": "张曾", 
        "era": "清", 
        "subtype": "五言律诗", 
        "text": [
            "水光秋变白，石骨冷逾青。", 
            "天地能容我，江山著此亭。", 
            "沙沈寻折戟，酒尽弃空瓶。", 
            "日暮悲歌起，蛟龙不解听。"
        ], 
        "title": "登凌云亭", 
        "type": "律诗", 
        "yun": "青"
    }, 
    {
        "author": "张曾", 
        "era": "清", 
        "subtype": "五言律诗", 
        "text": [
            "诗名直到今，桥断迹难寻。", 
            "落日人独立，春风鸟一吟。", 
            "径幽苍霭积，石绝碧苔侵。", 
            "惟有溪旁水，年年自赏音。"
        ], 
        "title": "丁卯桥", 
        "type": "律诗", 
        "yun": "侵"
    }, 
    {
        "author": "张曾", 
        "era": "清", 
        "subtype": "七言律诗", 
        "text": [
            "九月焦岩已薄寒，海门高处落风湍。", 
            "秋声一夜客同听，山色满江人独看。", 
            "烧叶照书蜗舍好，剜苔读字鹤铭残。", 
            "遥怜镫火三更雨，清磬泠泠度远滩。"
        ], 
        "title": "步江同紫芝焦山读书寄怀", 
        "type": "律诗", 
        "yun": "寒"
    }, 
    {
        "author": "张景崧", 
        "era": "清", 
        "subtype": null, 
        "text": [
            "钱塘江上弄潮儿，放船拉桨乘流澌。", 
            "短布单衫不盖膝，科头跣足暄朝曦。", 
            "自言大父官蓝田，堆金不计万与千。", 
            "阿侯年少邯郸侠，貂衣骏马珊瑚鞭。", 
            "儿年七八掌上珠，逢人称是千里驹。", 
            "双鬟左右列屏障，不教风著千金躯。", 
            "大僚特疏上天子，克剥脂膏饰罗绮。", 
            "坐辞华屋入囹圄，一家夜哭长安市。", 
            "当时珠履客三千，至今漂泊谁堪倚？", 
            "洪涛江上高于天，性命换得青铜钱。"
        ], 
        "title": "弄潮儿歌", 
        "type": "古风", 
        "yun": null
    }, 
    {
        "author": "张景芬", 
        "era": "清", 
        "subtype": null, 
        "text": [
            "宝篆香浓帘半卷，读来锦句生怜。", 
            "裁云镂雪写新篇。", 
            "红梨春雨梦，黄菊晓霜天。", 
            "鲍妹才华应逊此，风流南国词仙。", 
            "苦今善病度年年。", 
            "鹤归妆阁冷，遗恨旧吟笺。"
        ], 
        "title": "临江仙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好段桥傍。", 
            "上冢船回油壁闹，踏青人过画裙香。", 
            "何处有红墙。"
        ], 
        "title": "梦江南西湖春游曲六首 其一", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好里湖堤。", 
            "山市茶香鸲鹆老，水村芹脆鲫鱼肥。", 
            "画榼不须提。"
        ], 
        "title": "梦江南西湖春游曲六首 其二", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好马塍东。", 
            "十亩荠花团紫蝶，一鞭榆荚送青骢。", 
            "不定晚来风。"
        ], 
        "title": "梦江南西湖春游曲六首 其三", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好白堤边。", 
            "浅草泥松靴凤涴，落梅风急纸鸢颠。", 
            "裙带一丝牵。"
        ], 
        "title": "梦江南西湖春游曲六首 其四", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好妙莲台。", 
            "莎径七盘缘塔上，松门八寺进香来。", 
            "乡里被人猜。"
        ], 
        "title": "梦江南西湖春游曲六首 其五", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春游好，最好傍湖行。", 
            "八字画船齐拢岸，一群蕃马自归营。", 
            "镫火满高城。"
        ], 
        "title": "梦江南西湖春游曲六首 其六", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "日日兰桡绊客程。", 
            "隔江不见越山青。", 
            "卧听箫管到三更。", 
            "罗帐镫昏寒渐峭，柁楼人语梦初醒。", 
            "不知是雨是潮声。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "无限新娇。", 
            "在蘅芜巷陌，柳色河桥。", 
            "水窗窥倚扇，月榭教吹箫。", 
            "风前一捻可怜腰。", 
            "病馀黯然，柔魂易销。", 
            "屏山冷，有替泪、腊花红照。", 
            "愁悄。", 
            "人眇眇。", 
            "心事问谁，明镜当怀抱。", 
            "小苑栖萤，画楼啼鴂，换了斜阳芳草。", 
            "争柰灵修故来迟，黛眉蝉鬓青蛾老。", 
            "无情天，闷恹恹、一任昏晓。"
        ], 
        "title": "换巢鸾凤  用梅溪韵同魏丈滋伯作", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "登楼何限关心事，树也藏鸦。", 
            "门也飞花。", 
            "可得青春驻鬓华。", 
            "人间别会知多少，锦帐琵琶。", 
            "毡帐风沙。", 
            "月子弯弯照那家。"
        ], 
        "title": "采桑子", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "晚春梦蝶，俯坠粉池台，半成秋苑。", 
            "翠阴渐满。", 
            "衬松涛四壁，画堂寒卷。", 
            "镜里湖光，暗把衣尘净浣。", 
            "蕙风暖。", 
            "送幽绿细香，吹上绡扇。", 
            "开径人意远。", 
            "待静理冰弦，醉拈湘管。", 
            "鬓丝易短。", 
            "笑簪芳帽影，旧红犹染。", 
            "潋滟金尊，要与啼莺共款。", 
            "绕花转。", 
            "祝南屏、暮钟敲缓。"
        ], 
        "title": "埽花游 甲寅初夏，戴鹿床侍郎方云泉司马魏滋伯广文招同章丈次白胡丈琅圃高丈伯荪古民金君杏楼杨君晚岚集朱氏湖庄，即席成咏", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "玉骢嘶，油壁待。", 
            "情似连环，情似连环解。", 
            "握手临歧分手快。", 
            "絮语丁宁，絮语丁宁再。", 
            "掩离觞，拈宝带。", 
            "欲决归期，欲决归期改。", 
            "梦里寻君何处在。", 
            "楼外青山，楼外青山外。"
        ], 
        "title": "苏幕遮旧藏顾西梅长亭送别画扇，效红友体", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "雨过散馀霞。", 
            "秋满晴沙。", 
            "残红飘尽野塘花。", 
            "潮落潮生浑不管，催换年华。", 
            "徙倚玉栏斜。", 
            "目送归鸦。", 
            "高城不见况天涯。", 
            "为报鲤鱼风信恶，早闭窗纱。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "暝色压高檐。", 
            "不卷重帘。", 
            "轻罗初卸袷衣添。", 
            "閒却乘鸾团扇影，黦损香缣。", 
            "池水浸空奁。", 
            "佳约频淹。", 
            "流光都付雨廉纤。", 
            "料得横塘秋意老，红褪菱尖。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "樱桃过了，又芭蕉新展。", 
            "团扇风前众香满。", 
            "自秋帆雨送，锦字云稀，烟外柳、和梦和愁都绾。", 
            "鸾笺封半箧，彩笔蝉嫣，出袖当年喜初见。", 
            "一片楚骚心，怨绿啼红，只无柰、湘皋人远。", 
            "又屈指西风燕归时，忍重问，桥东木犀庭院。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "日落城閪，钿车流水，争逐芳尘。", 
            "酒幔全垂，筝囊暗挂，何处藏春。", 
            "笙歌鬲岸尤闻。", 
            "浑不解、红愁翠颦。", 
            "浩荡香天，迷离色界，都是慈云。"
        ], 
        "title": "柳梢青六月十八夜，湖上士女骈■笙歌达曙，盖次日为祝大士诞辰也，赋纪四阕作华鬘色界观，可乎", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "湖面。", 
            "如线。", 
            "月华生。", 
            "画舫中流暗停。", 
            "绮窗六扇蝉翼轻。", 
            "枨枨。", 
            "玉奴弦索声。", 
            "掠岸瓜皮催两桨。", 
            "风渐上。", 
            "逐队波心荡。", 
            "傍乌篷。", 
            "近花丛。", 
            "悤悤。", 
            "橹枝西复东。"
        ], 
        "title": "河传", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "凉月二分残。", 
            "圆缺谁看。", 
            "繁镫渐远渐阑珊。", 
            "独有凤箫声不断，还在前山。", 
            "夜久莫凭栏。", 
            "风露漫漫。", 
            "满身香雾縠衣单。", 
            "料得锦帷眠惯早。", 
            "可耐轻寒。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "水仙祠下行云堕。明朝约伴参莲座。", 
            "刚道起来迟。苍龙西没时。", 
            "香车门外等。宝镜楼中凭。", 
            "休掩碧纱窗。白荷秋满塘。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "黯然王气，把兴亡付与，云烟残笔。", 
            "如此江山收眼底，不问剡藤宽窄。", 
            "两姓乌衣，六朝龙种，霸业伤今昔。", 
            "板桥流水，画图何限萧瑟。", 
            "堪叹历尽承平，桁开朱雀，又起黄巾贼。", 
            "燕子桃花歌舞地，粉本谁添金碧。", 
            "铜狄频迁，琼枝略尽，遗墨徒珍惜。", 
            "飘零豪楮，劫灰留吊陈迹。"
        ], 
        "title": "酹江月 题元人胡褐公金陵二十四景小幅，时粤贼踞金陵已二载矣，披图吊古，怆然于言", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "洗车初断浪浪雨，西园顿惊凉早。", 
            "网户传镫，瑶奁咒月，下界云軿空杳。", 
            "灵梭自巧。", 
            "柰织锦年华，易催人老。", 
            "寂寞琴心，夜深除向阿蛮道。", 
            "无聊凭遣酒盏，郁轮袍试按，应被花恼。", 
            "鹊镜修眉，虫丝罥带，几处红楼人悄。", 
            "闲愁似草。", 
            "叹络纬秋窗，翠衾谁抱。", 
            "起看明河，玉绳天际晓。"
        ], 
        "title": "台城路 丙辰秋期沈氏庾园礼星设?，感遇成歌示芷渌竹斋昆季", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "数声玉笛。", 
            "唤懒云暗堕，愁春无力。", 
            "乍引绿幡，一枕寒香杳难觅。", 
            "环佩归来夜悄，空望极、关山行客。", 
            "任化作、蝶梦悠扬。", 
            "和影宿烟驿。", 
            "消息，更阒寂。", 
            "况戍馆闭门，暮角凄恻。", 
            "故园谩忆，残月清尊是何夕。", 
            "寻向朦胧纸帐，浑怨却、霜天明白。", 
            "怕渐渐、飘散了，古菭瘗碧。"
        ], 
        "title": "暗香  梅魂", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "玲珑素壁。", 
            "甚暗霜晕晚，难绚秋色。", 
            "石径疏芜，冷艳无痕，迷金槛底重觅。", 
            "羞他诗鬓同憔悴，怕照见、簪头欹侧。", 
            "只瘦魂、欲顾谁怜，剩有卷帘人惜。", 
            "移向青瓷净几，露华更澹泞，凉韵空挹。", 
            "隔苑昏黄，匝地寒英，误了餐芳词客。", 
            "微茫一幅东篱稿，合付与、白描仙笔。", 
            "问夜阑、冻蝶伶俜，怎抱半丛深黑。"
        ], 
        "title": "疏影  菊影（禁用水月镫镜等语）", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "池上蘋花破玉钿。", 
            "庭前蕉叶拓云笺。", 
            "独无锦字到君边。", 
            "金井凉蛩疏似雨，纱橱微月澹于烟。", 
            "更教愁里换华年。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "金鼎香飘宝篆残。", 
            "画屏秋早薄罗寒。", 
            "无言独自抱琴弹。", 
            "宿醉未销供苦茗，新愁难寄托幽兰。", 
            "病馀情绪太阑珊。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "小艇穿香，虚亭受绿，半湖空阔。", 
            "露洗秋高，盈盈舞风叶。", 
            "鱼天际晓，还未掩、一痕残月。", 
            "清绝。", 
            "凉卷茜云、伫凌波罗袜。", 
            "菱童荡楫。", 
            "来去花间，堆盘剥瑶雪。", 
            "林曦渐射翠幕，露微缺。", 
            "回首画桥烟水，怕听乱蝉声咽。", 
            "约采芳重到，休待雨喧时节。"
        ], 
        "title": "惜红衣  秋晓与钱珊舟三潭观荷", 
        "type": "词", 
        "yun": null
    }, 
    {
        "author": "张敬庵", 
        "era": "清", 
        "subtype": "五言绝句", 
        "text": [
            "去家三百里，回首一千朝。", 
            "无限白云恨，秋风长短桥。"
        ], 
        "title": "寄母", 
        "type": "绝句", 
        "yun": "萧"
    }, 
    {
        "author": "张揆方", 
        "era": "清", 
        "subtype": null, 
        "text": [
            "东蒙何嵯峨，禋祀自上古。", 
            "山空响寒林，神灵啸洞府。", 
            "白云流其间，出岫作风雨。", 
            "日暮樵担稀，寒鸦自来去。"
        ], 
        "title": "蒙山", 
        "type": "古风", 
        "yun": null
    }, 
    {
        "author": "张揆方", 
        "era": "清", 
        "subtype": null, 
        "text": [
            "吾闻桃竹产自铜梁山，滇池赤藤光斑斓。", 
            "岂如黄山白岳千岁连理木，枝柯交错文采珊瑚殷。", 
            "斫成拄杖不佻复不笨，形模两两文螭蟠。", 
            "实中密节中尺度。", 
            "铭词刀剑兼盂槃。", 
            "恭寿先生廿年前，征车使节无时间。", 
            "桐溪荆溪互游历，南走楚越西秦关。", 
            "挂冠归来越一纪，买田筑室蓉湖湾。", 
            "葛陂老龙手中握，踏遍江北江南山。", 
            "而我百事欲屏弃，日奉谈笑开容颜。", 
            "读书之台望湖阁，烟消日出悬铜钚。", 
            "杖头百钱亦易办，青鞋布袜相追攀。"
        ], 
        "title": "恭寿杖歌为虚舟丈赋", 
        "type": "古风", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "斜阳谁遣来花径，春色三分定。", 
            "游丝无力系花腰，忙煞枝头相途乱红飘。", 
            "寻春莫向花间去，花外游蜂聚。", 
            "南园芳草不会空，收拾春魂归去绕香丛。"
        ], 
        "title": "虞美人 胡蝶", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "满城社雨，又唤起无家，一年新恨。", 
            "花轻柳重，隔断红楼芳径。", 
            "旧垒谁家会识，更生怕、主人相问。", 
            "商量多少雕檐，还是差池不定。", 
            "谁省、去年春静。", 
            "直数到今年，丝魂絮影。", 
            "前身应是，一片落红残粉。", 
            "不住呢喃交讯，又惹得、莺儿闲听。", 
            "输与池上夗央，日日阑前双瞑。"
        ], 
        "title": "双双燕", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "多谢东风，吹送故园春色。", 
            "低晴浅雨，做清明时节。", 
            "昨夜花影，认得江南新月；", 
            "一枝枝漾，春魂如雪。", 
            "却问东风，怎都来伴阒寂。", 
            "绣屏绮陌，有春人浓觅。", 
            "闲庭闭门，翻锁一丝愁绝；", 
            "梦儿无奈，又随春出。"
        ], 
        "title": "傅言玉女", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "甚心情还自来小楼凝望？一丝丝、看他愁样。", 
            "软东风、暂禁着、柳花飞扬。却无端、催着桃花飘荡。", 
            "者心情付春雨绕遍天壤。一丝丝、看侬愁样。", 
            "是啼痕、染就了、万重熘障。问江南、芳草可还惆怅？"
        ], 
        "title": "粉蝶儿 春雨", 
        "type": "词", 
        "yun": "漾"
    }, 
    {
        "author": "张惠言", 
        "era": "清", 
        "subtype": null, 
        "text": [
            "花意催春醒，和雨做成云性。", 
            "流杯不敢趁轻阴，游丝一缕，个是江南影。", 
            "无端燕子呼残病，说道春将尽。", 
            "出门却看芳草，青青放出垂杨径。"
        ], 
        "title": "青门引 上巳", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "云重才寻翠，风轻已试香。", 
            "桃花好在柳初黄，和着三分飞絮，便轻狂。", 
            "旧迹莺能说，新愁水自长。", 
            "只须坐石莫流觞，若到三分薄醉，耐斜阳。"
        ], 
        "title": "南歌子 长河修禊", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "疏帘不卷东风，一枝留取春心在。", 
            "刘郎别后，年时双鬓，青青未改。", 
            "冷落天涯，凄凉情绪，与花憔悴。", 
            "趁红云一片，扶侬残梦，飞不到，垂杨外。", 
            "看取窗前细蕊，酿幽芳、几多清泪。", 
            "六曲屏风，一痕愁影，搅来都碎。", 
            "明月深深，为花来也，为人无寐。", 
            "怕明朝又是，清明点点；", 
            "看他飞坠。"
        ], 
        "title": "水龙吟 瓶中桃花", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "向前还有多春，廿番花信从头计。", 
            "西风做冷，东风做暖，桃花都记。", 
            "守得春三，禁熘时候，雨酡云醉。", 
            "怕玉楼深处，游人未见，又一片，抛春外。", 
            "笑说踏青去好，恐看花、为花凝泪。", 
            "旧燕不来，新莺多语，春情谁系？", 
            "到晚凭阑，西山见我，相看妩媚。", 
            "正疏疏帘底，轻阴不醒，蝶儿清寐。"
        ], 
        "title": "水龙吟 寒食次计伯英韵", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "陌头试问垂杨，清明多少春人至。", 
            "芳尘十丈，娇云千片，飞来容易。", 
            "胡蝶须边，黄蜂翅底，搓成花味。", 
            "看咋宵寒重，今朝暖透、春一样，游情异。", 
            "剩有无家燕子，过花期、未收愁睇。", 
            "绣户无踪。", 
            "海山何处，也随花戏。", 
            "欲向残红，殷勤说与，留春无计。", 
            "只东风不到，重帘隔断，游丝天际。"
        ], 
        "title": "水龙吟 清明次计伯英韵", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "尽飘零尽了，何人解，当花看。", 
            "正风避重帘，雨回深幕；", 
            "云护轻幡。", 
            "寻他一春伴侣，只断红、相识夕阳间。", 
            "未忍无声委地，将低重又飞还。", 
            "疏狂情性算凄凉，耐得到春阑。", 
            "便月地和梅，花天伴雪，合称清寒。", 
            "收将十分春恨，做一天、愁影绕云山。", 
            "看取青青池畔，泪痕点点凝斑。"
        ], 
        "title": "木兰花慢 杨花", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "东风无一事，装出万重花。", 
            "闲来阅遍花影，惟有月钩斜。", 
            "我有江南铁笛，要倚一枝香雪，吹澈玉城霞。", 
            "清影渺难即，飞絮满天涯。", 
            "飘然去，吾与汝，泛云槎。", 
            "东皇一笑相语，芳意在谁家？", 
            "难道春花开落，又是春风来去，便了却韶华？", 
            "花外春来路，芳草不曾遮。"
        ], 
        "title": "水调歌头五首 春日赋示杨生子掞 其一", 
        "type": "词", 
        "yun": "麻"
    }, 
    {
        "author": "张惠言", 
        "era": "清", 
        "subtype": null, 
        "text": [
            "百年复几许，慷慨一何多！", 
            "子当为我击筑，我为子高歌。", 
            "招手海边鸥鸟，看我胸中云梦，蒂芥近如何？", 
            "楚越等闲耳，肝胆有风波。", 
            "生平事，天付与，且婆娑。", 
            "几人尘外相视，一笑醉颜酡。", 
            "看到浮云过了，又恐堂堂岁月，一掷去如梭。", 
            "劝子且秉烛，为驻好春过。"
        ], 
        "title": "水调歌头五首 春日赋示杨生子掞 其二", 
        "type": "词", 
        "yun": "歌"
    }, 
    {
        "author": "张惠言", 
        "era": "清", 
        "subtype": null, 
        "text": [
            "疏帘卷春晓，胡蝶忽飞来。", 
            "游丝飞絮无绪，乱点碧云钗。", 
            "肠断江南春思，粘着天涯残梦，剩有首重回。", 
            "银蒜且深押，疏影任徘徊。", 
            "罗帷卷，明月入，似人开。", 
            "一尊属月起舞，流影入谁怀？", 
            "迎得一钩月到，送得三更月去，莺燕不相猜。", 
            "但莫凭阑久，重露湿苍苔。"
        ], 
        "title": "水调歌头五首 春日赋示杨生子掞 其三", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "今日非昨日，明日复何如？", 
            "朅来真悔何事，不读十年书。", 
            "为问东风吹老，几度枫江兰径，千里转平芜。", 
            "寂寞斜阳外，渺渺正愁予！", 
            "千古意，君知否？", 
            "只斯须。", 
            "名山料理身后，也算古人愚。", 
            "一夜庭前绿遍，三月雨中红透，天地入吾庐。", 
            "容易众芳歇；", 
            "莫听子规呼。"
        ], 
        "title": "水调歌头五首 春日赋示杨生子掞 其四", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "长镵白木柄，斸破一庭塞。", 
            "三枝两枝生绿，位置小窗前。", 
            "要使花颜四面，和着草心千朵，向我十分妍。", 
            "何必兰与菊，生意总欣然。", 
            "晓来风，夜来雨，晚来姻。", 
            "是他酿就春色，又断送流年。", 
            "便欲诛茅江上，只恐空林衰草，憔悴不堪怜。", 
            "歌罢且更酌，与子绕花间。"
        ], 
        "title": "水调歌头五首 春日赋示杨生子掞 其五", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "碧云无渡碧天沉，是湖心，是侬心。", 
            "心底湖头，路断到如今。", 
            "郎到断侨须有路，侬住处，柳如金。", 
            "南高峰上望郎登，郎愁深，妾愁深。", 
            "郎若愁时，好向北峰寻。", 
            "相对峰头俱化石，双影在，照清浔。"
        ], 
        "title": "江城子 填张春溪西湖竹枝词", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "鹧鸪飞上罗襦绣，银屏春向夗央透。", 
            "香袅鬓花风，玉钗胡蝶红。", 
            "柳丝千种碧，窈窕吴山色。", 
            "山色正如眉，销残春不知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "花非花，月非月。", 
            "难得开，容易缺。", 
            "眉痕锁梦压花情，心影当春看月出。"
        ], 
        "title": "花非花", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "西洲一夜温香，随风和梦枝头住。", 
            "红衣翠袖，何人知道，横塘日暮。", 
            "一水盈盈，千情脉眠，回头频误。", 
            "向天涯远道，相思万里，便采得，遗谁去？", 
            "直是寻莲等藕，好三春、过却佳期无数。", 
            "多少缠绵，而今看取，苦心如许。", 
            "烟学愁容，雨偷泪色，芳尘何处？", 
            "只月明、一片依然省识，凌波微步。"
        ], 
        "title": "水龙吟 荷花为子掞赋", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "镇三年、看花一度，人生几回朝暮。", 
            "欢情容易愁中过，偏是愁人记取。", 
            "花深处，是往日、分红瞥翠曾游路。", 
            "旧时鸥鹭。", 
            "若问我凄凉，酒徒一散，寂寞委黄土。", 
            "百年事，休说重来非故，当时感慨何许！", 
            "尊前万柄新妆拥，明日乱红无数。", 
            "天也误，怎不许、清秋一例萎风雨。", 
            "问花无语。", 
            "但倚尽危阑，斜阳漠漠，独自下楼去。"
        ], 
        "title": "摸鱼儿 过天香楼，忆同崔格卿旧游，感而赋此", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "年年负却花期，过春时。", 
            "只合安排愁绪送春归。", 
            "梅花雪，梨花月，总相思。", 
            "自是春来不觉去偏知。"
        ], 
        "title": "相见欢四首 其一", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "重帘护了窗纱，玉钩斜。", 
            "燕子威巢长自趁飞花。", 
            "秋千倦，银筝乱，莫看他。", 
            "帘外游丝落絮是天涯。"
        ], 
        "title": "相见欢四首 其二", 
        "type": "词", 
        "yun": "麻"
    }, 
    {
        "author": "张惠言", 
        "era": "清", 
        "subtype": null, 
        "text": [
            "枝头觅遍残红，更无踪。", 
            "春在斜阳荒草野花中。", 
            "溪边树，堤间路，几时逢？", 
            "昨夜梦魂飞过小桥东。"
        ], 
        "title": "相见欢四首 其三", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "新莺啼过清明，有谁听？", 
            "何况朝风夜月杜鹃声。", 
            "留春住，催春去、若为情，拟化一双胡蝶抱花醒。"
        ], 
        "title": "相见欢四首 其四", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "柳绵吹尽，楼外旧愁如梦。", 
            "又镇日门随雨闭，帘借烟笼、却怕凭阑，相思无字问残红。", 
            "新阴绿处，几时轻逗，芳意千重。", 
            "玉勒俊游，从他幽独，不到山中。", 
            "况满地、浮英浪药，还做春容。", 
            "只有斜阳，年年识得换熏风。", 
            "春余心事，凭将杜宇，深诉花工。"
        ], 
        "title": "丑奴儿慢二首 见榴花作 其一", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "绿云初破，浓点几枝红晕。", 
            "是万迭相思簇就，深卷愁痕。", 
            "试问东风，吹来还有旧春魂？", 
            "杜鹃啼罢，征鸿去尽，芳意谁论？", 
            "长记那时，美人初见，一样细裙。", 
            "便消受、朱幡深护，已耐南熏。", 
            "不恨凄凉，为君幽独又伤神。", 
            "黄梅时候，半天风雨，自倚孤村。"
        ], 
        "title": "丑奴儿慢二首 见榴花作 其二", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "云暗还开，雨疏才歇，急水新涨潺潺。", 
            "竹篙轻快，随意度平滩。", 
            "树里几家村舍，壶觞暖、笑语阑姗。", 
            "溪声外，斜阳一片，无数是青山。", 
            "乡关回首处，青桡翠羽，玉管红檀。", 
            "怅天涯十载，旧梦都删。", 
            "却道年华似水，将归思、又逐惊湍。", 
            "浑无耐，丰溪千折，不到白云湾。"
        ], 
        "title": "满庭芳 五月五日泛丰溪", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "是春魂一缕，销不尽；", 
            "又轻飞。", 
            "看曲曲回肠，愁侬未了，又待怜伊。", 
            "东风几回暗剪，尽缠绵、未忍断相思。", 
            "除有沉烟细袅，闲来情绪还知。", 
            "家山何处为春工？", 
            "容易到天涯。", 
            "但牵得春来，何会系住，依旧春归。", 
            "残红更无消息，便从今、休要上花枝。", 
            "待祝梁间燕子，衔他深度帘丝。"
        ], 
        "title": "木兰花慢 游丝。同舍弟翰风作", 
        "type": "词", 
        "yun": null
    }, 
    {
        "author": "张善恒", 
        "era": "清", 
        "subtype": null, 
        "text": [
            "英雄争逐鹿，百金买宝刀。", 
            "贤者贵自守，一笑甘蓬蒿。", 
            "所以管幼安，立志脱尘嚣。", 
            "子鱼非吾友，谢绝挥金交。", 
            "斗禄原不屑，况肯臣孙曹。", 
            "濯足沧浪水，归来白发搔。", 
            "荒祠何年建，再拜仰清高。", 
            "感叹不能去，叶落风萧萧。"
        ], 
        "title": "拜管幼安祠", 
        "type": "古风", 
        "yun": null
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "女闾三百效齐风，澹粉轻烟似梦中。", 
            "开国规模堪齿冷，斜阳一角妓楼红。"
        ], 
        "title": "秦淮杂诗 其一", 
        "type": "绝句", 
        "yun": "东"
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "一区碧血葬忠良，燕子高飞入建康。", 
            "多少良家红袖女，琵琶斜抱怨先皇。"
        ], 
        "title": "秦淮杂诗 其二", 
        "type": "绝句", 
        "yun": "阳"
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "秦淮箫管遏行云，一盏华镫照夜分。", 
            "残局东林还未了，秀才复社又论文。"
        ], 
        "title": "秦淮杂诗 其三", 
        "type": "绝句", 
        "yun": "文"
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "桃花扇底送侯生，空费蛾眉泪满巾。", 
            "一纸画梅夸得婿，镜奁匕首是何人。"
        ], 
        "title": "秦淮杂诗 其四", 
        "type": "绝句", 
        "yun": "真"
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "吟肩醉倚玉人箫，情话湖楼复此宵。", 
            "水自青青山自碧，笙歌容易送南朝。"
        ], 
        "title": "即事 其一", 
        "type": "绝句", 
        "yun": "萧"
    }, 
    {
        "author": "张鸿基", 
        "era": "清", 
        "subtype": "七言绝句", 
        "text": [
            "河房宴后镫船散，丁字帘前子夜歌。", 
            "除是一株杨柳色，白门秋影更无多。"
        ], 
        "title": "即事 其二", 
        "type": "绝句", 
        "yun": "歌"
    }, 
    {
        "author": "张鸿烈", 
        "era": "清", 
        "subtype": null, 
        "text": [
            "凉飔吹布帆，新月映遐浦。", 
            "崖谷杳苍翠，萧条肃孤旅。", 
            "林暝樵火微，江静山容古。", 
            "才历渔浦潭，忽到富春渚。", 
            "客怀正纷错，肆瞩久延伫。", 
            "惜哉孙伯符，霸业归何所。"
        ], 
        "title": "月夜抵富阳", 
        "type": "古风", 
        "yun": null
    }, 
    {
        "author": "张鸿庑", 
        "era": "清", 
        "subtype": null, 
        "text": [
            "胸中端的有烟霞。", 
            "岩壑意无涯。", 
            "西湖塘畔，山阴道上，树里人家。", 
            "如花人爱笔生花。", 
            "墨沈散奇葩。", 
            "夫人姓管，夫人姓卫，总未堪夸。"
        ], 
        "title": "眼儿媚 婶允宜绘箑相谢   见《林下词选》、《词雅》", 
        "type": "词", 
        "yun": null
    }, 
    {
        "author": "张鸿庑", 
        "era": "清", 
        "subtype": null, 
        "text": [
            "玉影盈阶映月痕。", 
            "一片溪云。", 
            "几点梨云。", 
            "隔帘风送细香温，猜是湘君。", 
            "又疑文君。", 
            "却比春花迥不群。", 
            "蜂也难惊。", 
            "蝶也难惊。", 
            "铅华洗净倍芳芬。", 
            "开也销魂。", 
            "落也销魂。"
        ], 
        "title": "一剪梅 白海棠（见《林下词选》）", 
        "type": "词", 
        "yun": null
    }, 
    {
        "author": "张鸿庑", 
        "era": "清", 
        "subtype": null, 
        "text": [
            "绿蚁椒觞。", 
            "声声爆竹，惊起东皇。", 
            "瑞霭寒轻，风和香软，共试新妆。", 
            "画帘日影初长。", 
            "鸟啼处、梅花弄香。", 
            "芳草王孙，垂杨行客，费尽思量。"
        ], 
        "title": "柳梢青 丁巳元旦，兼寄夫子", 
        "type": "词", 
        "yun": null
    }, 
    {
        "author": "张鸿基", 
        "era": "清", 
        "subtype": "七言律诗", 
        "text": [
            "曲罢钧天梦亦清，征车衔尾又南行。", 
            "频经聚散心如醉，小历荣枯气渐平。", 
            "荒冢白杨狐拜月，乱山黄叶雁巡更。", 
            "敝裘自不禁宵冷，莫怪霜风太薄情。"
        ], 
        "title": "途中用陶润山师韵", 
        "type": "律诗", 
        "yun": "庚"
    }, 
    {
        "author": "张鸿基", 
        "era": "清", 
        "subtype": "七言律诗", 
        "text": [
            "血洗舟山浪作堆，羽书又报海南来。", 
            "英雄效死偏无所，上相筹边别有才。", 
            "竟尔和戎曾地割，是谁揖盗又闻开。", 
            "从今敢笑陈涛败，房琯犹曾战一回。"
        ], 
        "title": "有感 其一", 
        "type": "律诗", 
        "yun": "灰"
    }, 
    {
        "author": "张鸿基", 
        "era": "清", 
        "subtype": "七言律诗", 
        "text": [
            "伏机陡发地雷鸣，竟有潜师夜斫营。", 
            "挺戟行间来孝子，拔刀岭上出残兵。", 
            "白衣杀贼闻犹罕，青简论功忌尚生。", 
            "太息魏公方柄政，曲端虽勇竟何成。"
        ], 
        "title": "有感 其二", 
        "type": "律诗", 
        "yun": "庚"
    }, 
    {
        "author": "张鸿基", 
        "era": "清", 
        "subtype": "七言律诗", 
        "text": [
            "海风横卷炮台腥，鼓角荒凉不可听。", 
            "狂寇称兵惟挟制，平章谋国是调停。", 
            "戎韬谁解鸳鸯阵，相业难凭蟋蟀经。", 
            "不信筹边诸大老，金人还守庙中铭。"
        ], 
        "title": "有感 其三", 
        "type": "律诗", 
        "yun": "青"
    }, 
    {
        "author": "张鸿基", 
        "era": "清", 
        "subtype": "七言律诗", 
        "text": [
            "一春闻雨又闻风，蚕麦莺花已半空。", 
            "竞见奇兵谈纸上，也应枯瘠念沟中。", 
            "民穷岂但能为盗，俗阜由来易教忠。", 
            "记得林霆尝抚部，焚香深夜祝苍穹。"
        ], 
        "title": "有感 其四", 
        "type": "律诗", 
        "yun": "东"
    }, 
    {
        "author": "张善恒", 
        "era": "清", 
        "subtype": "五言律诗", 
        "text": [
            "不耐萧条甚，秋思苦自吟。", 
            "愁添千里雁，梦冷十年心。", 
            "重以思兄念，因之别恨深。", 
            "登城间散步，风雨满霜林。"
        ], 
        "title": "秋日忆雪航二兄", 
        "type": "律诗", 
        "yun": "侵"
    }, 
    {
        "author": "张善恒", 
        "era": "清", 
        "subtype": "七言律诗", 
        "text": [
            "虽设柴门昼亦关，衡茅低架两三间。", 
            "平分窗外千竿行，高卧林南一枕山。", 
            "酿酒每逢秋色暮，钞书常爱纸痕斑。", 
            "蓬蒿原是吾家物，仲蔚年来久不删。"
        ], 
        "title": "题东村茅舍", 
        "type": "律诗", 
        "yun": "删"
    }, 
    {
        "author": "张景祁", 
        "era": "清", 
        "subtype": null, 
        "text": [
            "浩气西来白，横吹瘴海氛。", 
            "蜃楼藏怪雨，鸟阵堕寒云。", 
            "穷岛全家寄，哀笳彻夜闻。", 
            "何时宣庙略，麟阁奏奇勋。", 
            "东瀛真锁钥，七省恃藩屏。", 
            "鸡屿高横汉，狮球屹建瓴。", 
            "蕃夷争互市，草木染馀腥。", 
            "坐使神州地，狼烽满目青。", 
            "星轺才入境，蕃舶已追踪。", 
            "绁马濠环堑，飞书矢射墉。", 
            "军心泣猿鹤，海气舞鱼龙。", 
            "日盼援师集，沧溟隔万重。", 
            "峻阪悬军久，戈船料敌轻。", 
            "时危思大树，地险失长城。", 
            "骠骑忽开府，条侯空掩营。", 
            "近闻传箭急，风鹤尽疑兵。"
        ], 
        "title": "甲申1884初夏法夷窥伺台北兵轮游奕不绝六月十五日攻燬基隆炮台旋据口岸久而不退诗以志愤　", 
        "type": "古风", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "百万金缯遣议和，宁资兴国助天戈。", 
            "叩关互市寰中遍，袖手观兵壁上多。", 
            "几见珠槃坚誓约，徒劳玉斧划山河。", 
            "插霄铜柱知谁建，异代犹思马伏波。", 
            "临淮部曲恣逍遥，坐使狼烽偪蓟辽。", 
            "喋血取污园庙土，发祥应念祖宗朝。", 
            "中原割地臣真辱，暮气行军寇自招。", 
            "犹幸西邻同责让，不令虏马踏云骄。", 
            "全局难争一著棋，竟将险塞弃华离。", 
            "田横誓众存孤岛，仓葛呼天树义旗。", 
            "久隶皇图思禹奠，复沦戎索泣周遗。", 
            "空拚万井涂膏血，卉服终看变鸟夷。", 
            "先朝藩服首三韩，胁主齐盟自筑坛。", 
            "薄海尚多修职贡，大邦原不倚屏翰。", 
            "龙光旧接归怀易，虎旅新屯控制难。", 
            "祇恐天骄夷郡县，乐浪元菟阵云寒。"
        ], 
        "title": "后感事", 
        "type": "古风", 
        "yun": null
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "一枕鼾齁树杪眠，从来木处不曾颠。", 
            "此中风味人知少，蝴蝶南柯梦竟全。"
        ], 
        "title": "布床", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "浴川女伴不知寒，绿水鸬鹚雪影翻。", 
            "见说生雏才堕地，波池堪作浴儿盘。"
        ], 
        "title": "浴儿", 
        "type": "绝句", 
        "yun": null
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "反目还将放手称，牵手挈酒痛交惩。", 
            "何如白首期偕老，高筏迎归耀彩缯。"
        ], 
        "title": "放手", 
        "type": "绝句", 
        "yun": "蒸"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "出草东郊径路深，枝头鸟语最关心。", 
            "几声啁唽宛如诉，不似黄鹂俱好音。"
        ], 
        "title": "捕鹿", 
        "type": "绝句", 
        "yun": "侵"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "抵须设网与操舟，撑突清溪截上流。", 
            "发发游鱼齐入手，筠笼顷刻百千头。"
        ], 
        "title": "捕鱼", 
        "type": "绝句", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "攀枝已讶众猱升，渡水惊牵百丈藤。", 
            "真见飞行都绝迹，西京那数戏橦縆。"
        ], 
        "title": "渡水", 
        "type": "绝句", 
        "yun": "蒸"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "领悬文石间雕螺，连臂唉噫踏地歌。", 
            "簇锦围中看赐酒，累觞未觉醉颜酡。"
        ], 
        "title": "赏番", 
        "type": "绝句", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "毛羽丰茸皮甲皴，阿谁截得凤凰身。", 
            "番梨纵得称名好，何似中原大谷珍。"
        ], 
        "title": "黄梨", 
        "type": "绝句", 
        "yun": "真"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "干霄刺竹易聚生，渭水淇园未较盈。", 
            "千亩侯封未足贵，赖君海表立长城。"
        ], 
        "title": "刺竹", 
        "type": "绝句", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "亭亭清影绿天居，扇暑招凉好读书。", 
            "怪底弹文出修竹，美人颜色胜芙蕖。"
        ], 
        "title": "美人蕉", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "采自猊床象座前，紫霞一片映青莲。", 
            "优昙不是人间种，色相应归忉利天。"
        ], 
        "title": "昙花", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "奇英六出干三叉，檐卜香中嗅露华。", 
            "曾识僧龛写经叶，而今始见贝多花。"
        ], 
        "title": "贝多罗花", 
        "type": "绝句", 
        "yun": "麻"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "丹颊无端生酒晕，朱唇那复吐脂香。", 
            "饥餐饱嚼日百颗，倾尽蛮州金错囊。"
        ], 
        "title": "枣子槟榔", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "参天高树午风清，嘉实累累当暑成。", 
            "好事久传番尔雅，南方草木未知名。"
        ], 
        "title": "檨", 
        "type": "绝句", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "清果菩提绕室馨，金包柑橘丽繁星。", 
            "更怜斗大波罗蜜，磥砢真同佛髻青。"
        ], 
        "title": "波罗蜜", 
        "type": "绝句", 
        "yun": "青"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "一种可人篱落下，家家齐插绿珊瑚。", 
            "想从海底搜罗日，长就苔痕润不枯。"
        ], 
        "title": "绿珊瑚", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "瘗玉埋香骨未尘，五妃青冢草长春。", 
            "云寒孤岛魂相聚，直抵田横五百人。"
        ], 
        "title": "五妃墓", 
        "type": "绝句", 
        "yun": "真"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "绿莎厅后影扶疏，龙卧虹垂曲更舒。", 
            "若比渔梁临水次，未妨缘木一求鱼。"
        ], 
        "title": "榕梁", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "梧竹阴森护短垣，群峰飞落聚星园。", 
            "海翁九十发如鹤，门外水田秋稼繁。"
        ], 
        "title": "聚星园", 
        "type": "绝句", 
        "yun": "元"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "铁板交横鹿耳排，路穿沙线几纡回。", 
            "浪花堆里双缨在，更遣渔舟向导来。"
        ], 
        "title": "鹿耳门", 
        "type": "绝句", 
        "yun": "灰"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "基隆形势逊安平，使节偏屯北府兵。", 
            "筹海十年成铸错，东溟从此失金城。"
        ], 
        "title": "台疆杂感", 
        "type": "绝句", 
        "yun": "庚"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "井邑初开尽废田，狮球通道集人烟。", 
            "而今还作青芜国，屈指沧桑几变迁。"
        ], 
        "title": "台疆杂感", 
        "type": "绝句", 
        "yun": "先"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "皇仁偃武恤疮痍，岂把珠崖弃若遗。", 
            "穷发一隅怀汉德，鱼龙队里树旌旗。"
        ], 
        "title": "台疆杂感", 
        "type": "绝句", 
        "yun": "支"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "虎符龙章镇全洋，帐下儿曹似将狼。", 
            "未见寇锋临战垒，忽惊刃血溅公堂。"
        ], 
        "title": "台疆杂感", 
        "type": "绝句", 
        "yun": "阳"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "岛国新更自建旄，登坛拜印励同袍。", 
            "煌煌露布书犹湿，一夕扁舟驾海涛。"
        ], 
        "title": "台疆杂感", 
        "type": "绝句", 
        "yun": "豪"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "劫夺残阳事可哀，军储百万委蒿莱。", 
            "摸金校尉知多少，不斩楼兰一级来。"
        ], 
        "title": "台疆杂感", 
        "type": "绝句", 
        "yun": "灰"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "大旗日落将星孤，半壁支支仗寄奴。", 
            "犹道越南雄略在，鸦军齐作黑云都。"
        ], 
        "title": "台疆杂感", 
        "type": "绝句", 
        "yun": "虞"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "绝岛尘生动鼓鼙，闭关难得一丸泥。", 
            "鸡番亦惧刀兵劫，越险争防大甲溪。"
        ], 
        "title": "台疆杂感", 
        "type": "绝句", 
        "yun": "齐"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "昔年作尹海东头，宫阙金银发隐忧。", 
            "眼见蛟龙营窟宅，从今域外问谁收。"
        ], 
        "title": "台疆杂感", 
        "type": "绝句", 
        "yun": "尤"
    }, 
    {
        "author": "张景祁", 
        "era": "清", 
        "subtype": "七言绝句", 
        "text": [
            "投荒厌乱湿青衫，时事阽危口欲缄。", 
            "差喜故人无恙在，身经破冢得归帆。"
        ], 
        "title": "台疆杂感", 
        "type": "绝句", 
        "yun": "咸"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "一从互市遍闽东，海角频吹舶趠风。", 
            "破浪早忧鲸力厚，插天顿失虎门雄。", 
            "敌情要约还修礼，廷议羁縻适启戎。", 
            "枕上行师多掣肘，疆臣何自奏肤功。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "东"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "汉使来乘博望槎，淋漓檄草走龙蛇。", 
            "黄门抗疏担时局，白袷谈兵压将家。", 
            "料敌几曾窥聚米，运筹争欲唱量沙。", 
            "征南饶有春秋癖，武库罗胸也合誇。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "麻"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "羽扇挥军气象豪，兵机赤手一身操。", 
            "俄惊锁链连江断，不见楼船蹴浪高。", 
            "匿迹深山同豹隐，伤心旧部化猿号。", 
            "水犀战垒全销歇，空费筹边十载劳。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "豪"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "将军绁马镇长门，犄角偏师护本根。", 
            "差喜老罴当道卧，免教狂象出林奔。", 
            "安危呼吸关全局，功罪分明达九阍。", 
            "向使重臣齐戮力，谁闻野哭遍江村。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "元"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "边衅开端始越裳，蔓延台海益披猖。", 
            "艨艟万里轻飞渡，岛屿千门费设防。", 
            "筹笔独忧黄发老，将坛重泣紫髯郎。", 
            "行辕日日徵歌舞，肯信军中气不扬。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "阳"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "元戎持节渡重瀛，蕃舶潜踪蹑后程。", 
            "十道供张传契箭，千村拱卫撤乡兵。", 
            "叩关挑战声先夺，开壁鏖军计未成。", 
            "六月匡王空奏绩，谁封京观殄长鲸。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "庚"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "杀气萧森海国秋，呼鹰台畔阵云收。", 
            "门旗偃日啼乌乐，堠火连天战马愁。", 
            "漫遣全军援后路，忽抛孤注失前筹。", 
            "翻邀节钺岩疆寄，帐下儿曹说也羞。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "尤"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "克敌端资将帅和，老臣慷忾奋天戈。", 
            "出师两表心依阙，伏枕三呼梦渡河。", 
            "星陨南荒倾柱石，狱兴北寺幻风波。", 
            "乌孙跃马终输款，毕竟忠良翊赞多。"
        ], 
        "title": "偶阅黄岘孙参军艺兰馆诗草中有甲申1884乙酉1885两年马江基隆纪事诗稽覈精详当日战守情形历历在目言者无罪闻者足戒洵统兵者之龟鉴也意有所感追和八首", 
        "type": "律诗", 
        "yun": "歌"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "塞天箐木绝人寰，帝力经营列百蛮。", 
            "自昔嵎夷曾建宅，尚馀盘古未开山。", 
            "朝廷郑重珠崖议，瀛海周遭赤县环。", 
            "独怪严霜飞暑路，八同关外振师还。"
        ], 
        "title": "台湾纪事诗", 
        "type": "律诗", 
        "yun": "删"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "洪涛山立鹿门开，澳市风腥蜑户来。", 
            "楼阁幻成蛟蜃气，兵戈横扫髑髅台。", 
            "惯从番舶徵瑰宝，谁向昆池验劫灰。", 
            "莫讶赵佗轻敌汉，擎天孤柱亦雄才。"
        ], 
        "title": "台湾纪事诗", 
        "type": "律诗", 
        "yun": "灰"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "衡波楼橹下澎湖，衔璧降王出国都。", 
            "绝域漫誇天设险，灵山忽见海呈图。", 
            "修罗好战今何有，穷徼开荒古亦无。", 
            "从此冠裳被殊俗，不缘吾道叹乘桴。"
        ], 
        "title": "台湾纪事诗", 
        "type": "律诗", 
        "yun": "虞"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "天教鳌足奠沧溟，海若东来尽效灵。", 
            "气泄金银穷地脉，志搜神怪补图经。", 
            "鸡番也解输賨布，雉堞争看建屋瓴。", 
            "持节那堪回首望，中原一发万山青。"
        ], 
        "title": "台湾纪事诗", 
        "type": "律诗", 
        "yun": "青"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "怪雨盲风海外多，拊循百洞待天戈。", 
            "屯田有策师充国，辟瘴无方疗伏波。", 
            "但使投戈驯巨鳄，底须蒙鼓斫灵鼍。", 
            "诏书恻怛来穷岛，喜听芦笙四面歌。"
        ], 
        "title": "台湾纪事诗", 
        "type": "律诗", 
        "yun": "歌"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "奥府由来擅海王，不因地力尽农桑。", 
            "接天瘴雨桄榔暗，绕郭鳞塍薯芋香。", 
            "漫说丰穰占鹿社，休矜货贝出龙堂。", 
            "愿教佩带移牛犊，棨戟何劳岁渡洋。"
        ], 
        "title": "台湾纪事诗", 
        "type": "律诗", 
        "yun": "阳"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "琅峤苍茫接大瀛，全疆锁钥上游争。", 
            "穹庐散结千村寨，战舰分驰十道兵。", 
            "地结诸夷成互市，天生一岛作长城。", 
            "防边早建忧时策，莫倚旃裘帐下盟。"
        ], 
        "title": "台湾纪事诗", 
        "type": "律诗", 
        "yun": "庚"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "忆从闽海逐浮鸥，仰愧元珠浊水求。", 
            "蛮语未参宣武幕，月明空吊庾公楼。", 
            "谈瀛有客搜奇句，破浪何年补壮游。", 
            "应笑张骞多凿空，欲将邹衍问神州。"
        ], 
        "title": "台湾纪事诗", 
        "type": "律诗", 
        "yun": "尤"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "陆机入洛年犹少，每诵清芬泪已潸。", 
            "绘水名园馀草木，问天奇句压江山。", 
            "兰陵载酒声华盛，莲社咨禅意气閒。", 
            "采得蘅芜欣捧袂，祇愁孤鹤又南还。"
        ], 
        "title": "赠冒鹤亭孝廉 其一", 
        "type": "律诗", 
        "yun": "删"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "君家洗钵池头水，濯出诗肠锦万端。", 
            "赋擅兰台长讽谕，辞成齑臼话辛酸。", 
            "灵岩梦月凡尘远，海国寻春望眼宽。", 
            "独怅鲲身蓬岛隔，何时重睹汉衣冠。"
        ], 
        "title": "赠冒鹤亭孝廉 其二", 
        "type": "律诗", 
        "yun": "寒"
    }, 
    {
        "author": "张景祁", 
        "era": "清", 
        "subtype": "七言律诗", 
        "text": [
            "衰病经年霜鬓稀，又春新柳带烟肥。", 
            "花前扫径非缘客，梦里还乡也当归。", 
            "徙燕尘梁空阅世，驯鸥沧海久忘机。", 
            "不愁寒雨连江暗，准备轻蓑向钓矶。"
        ], 
        "title": "丙申1896早春感兴", 
        "type": "律诗", 
        "yun": "微"
    }, 
    {
        "author": "张景崧", 
        "era": "清", 
        "subtype": "五言律诗", 
        "text": [
            "身外茫无际，横江老雁秋。", 
            "芙蓉皆别思，风雨独归舟。", 
            "断岸随烟合，奇峦破浪浮。", 
            "自从南北限，万古逐东流。"
        ], 
        "title": "京口", 
        "type": "律诗", 
        "yun": "尤"
    }, 
    {
        "author": "张景崧", 
        "era": "清", 
        "subtype": "五言律诗", 
        "text": [
            "愁起疲驴背，吟声入楚《骚》。", 
            "江湖萦别梦，风雨恋征袍。", 
            "驿草秋先歇，边云晚更高。", 
            "时平多设险，旅夜看《龙韬》。"
        ], 
        "title": "和途中即事韵限高字", 
        "type": "律诗", 
        "yun": "豪"
    }, 
    {
        "author": "张景崧", 
        "era": "清", 
        "subtype": "七言律诗", 
        "text": [
            "数声哀怨客楼闻，九月相逢三月分。", 
            "缯缴伺多难避地，关山历尽怅孤群。", 
            "离肠曲曲湘潭水，行色重重楚峡云。", 
            "此去岂无留别字，一行空际自成文。"
        ], 
        "title": "饯雁", 
        "type": "律诗", 
        "yun": "文"
    }, 
    {
        "author": "张景崧", 
        "era": "清", 
        "subtype": "七言律诗", 
        "text": [
            "稻粱谋已拙耕耘，越水吴山逐雁群。", 
            "细雨残钟荒驿梦，斜阳衰草故人坟。", 
            "空江鸦散遥冲雾，绝巘樵归尽蹑云。", 
            "吟得小诗留蠹箧，也当麟阁记殊勋。"
        ], 
        "title": "晚渡平望湖同舟话旧", 
        "type": "律诗", 
        "yun": "文"
    }, 
    {
        "author": "张曾敞", 
        "era": "清", 
        "subtype": "七言律诗", 
        "text": [
            "朝传丹綍五云深，销院重教荷橐临。", 
            "不让采风分簜简，自矜修月入骞林。", 
            "三厅星聚奎文丽，七载飙驰往迹沈。", 
            "惟有素怀清白在，玉壶一片是冰心。"
        ], 
        "title": "八月初六日拜分校之命入闱用王衷白先生韵 其一", 
        "type": "律诗", 
        "yun": "侵"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "骚屑竹窗雨，残篝依病身。", 
            "魂清馀远思，室静有微呻。", 
            "土药焉知性，秋宵不向晨。", 
            "绝怜人境外，舆仆是吾亲。"
        ], 
        "title": "病枕", 
        "type": "律诗", 
        "yun": "真"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "地高风稍劲，晨发凛如秋。", 
            "海气山头雾，番居竹里楼。", 
            "衣冠移裸俗，耄稚并嬉游。", 
            "岁晚閒村落，青畦豆叶稠。"
        ], 
        "title": "北巡纪行 其一", 
        "type": "律诗", 
        "yun": "尤"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "輶轩临北鄙，问俗首诸罗。", 
            "彩帨迎舆舞，红裳蹋臂歌。", 
            "野芳增髻饰，官酒恣颜酡。", 
            "怀葛今何远，淳风此地多。"
        ], 
        "title": "北巡纪行 其二", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "糗饵充庭实，盘匜列马前。", 
            "双螺秀花竹，半线画山川。", 
            "月静吹箫社，凉生被毳天。", 
            "严更休太急，土窟几家眠。"
        ], 
        "title": "北巡纪行 其三", 
        "type": "律诗", 
        "yun": "先"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "大甲东西路，滩声不忍听。", 
            "雪涛天际白，雨岫晚来青。", 
            "累卵深溪石，编茆远戍亭。", 
            "谁非行役者，辛苦独番丁。"
        ], 
        "title": "北巡纪行 其四", 
        "type": "律诗", 
        "yun": "青"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "信宿澎湖岛，新晴趣放船。", 
            "七更针尾路，一碧浪中天。", 
            "往迹俄成梦，归期此尚悬。", 
            "黯然馀别意，东望渺云烟。"
        ], 
        "title": "海上柬寄台阳诸友", 
        "type": "律诗", 
        "yun": "先"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "山郭雨初霁，招提忽入来。", 
            "寒云流梵韵，湿翠上莲台。", 
            "钵为投诗满，扉缘憩客开。", 
            "催耕馀好鸟，人静语林隈。"
        ], 
        "title": "游海会寺次楸村韵 其一", 
        "type": "律诗", 
        "yun": "灰"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "野趣自清旷，丰年情不同。", 
            "泉新茶碗碧，火宿石垆红。", 
            "眺海三层阁，栽花半亩宫。", 
            "息心尘外赏，远屿夕烟空。"
        ], 
        "title": "游海会寺次楸村韵 其二", 
        "type": "律诗", 
        "yun": "东"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "宦迹重溟外，游情半日閒。", 
            "妙香禅室静，灌木鸟音蛮。", 
            "种叶常书偈，留云早掩关。", 
            "稍闻烹水法，容我坐苔班。"
        ], 
        "title": "游弥陀寺赠喝能上人 其一", 
        "type": "律诗", 
        "yun": "删"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "何必远城郭，已空车马尘。", 
            "因心川共逝，触指月如轮。", 
            "客愧乘槎客，僧兼卖卜人。", 
            "此生期再访，幽梦或通津。"
        ], 
        "title": "游弥陀寺赠喝能上人 其二", 
        "type": "律诗", 
        "yun": "真"
    }, 
    {
        "author": "张湄", 
        "era": "清", 
        "subtype": "五言律诗", 
        "text": [
            "灯明村舍远，露白曙钟初。", 
            "无事且高枕，有请惟故书。", 
            "蹉跎秋过半，憔悴柳同疏。", 
            "抱叶吟蝉静，知时我不如。"
        ], 
        "title": "兴济晓发", 
        "type": "律诗", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "高浃天墟括九州，微茫一发认流求。", 
            "风生鳌背重溟黑，雷奋鲲身巨岛浮。", 
            "针路向空难问渡，铁礁拔地不容舟。", 
            "颜林几辈虫沙没，落日苍凉赤嵌楼。"
        ], 
        "title": "台湾杂感 其一", 
        "type": "律诗", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "干头真听草鸡鸣，石上流言谶早成。", 
            "七郡逋囚充臂■，三江战舰剧纵横。", 
            "火飞龙碽红毛尽，飙涌羊山白下惊。", 
            "劫运不曾逾甲子，俄看东海腐长鲸。"
        ], 
        "title": "台湾杂感 其二", 
        "type": "律诗", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "青油红旆拥风云，阃外专征兕甲军。", 
            "穷岛降帆争献玺，尚方御锦远褒勋。", 
            "乾坤何处存华发，妾媵偏能伴旅坟。", 
            "金盌不随淋雨出，一杯蛮土野花薰。"
        ], 
        "title": "台湾杂感 其三", 
        "type": "律诗", 
        "yun": "文"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "牖户谁怀阴雨思，春华忽谢刺桐枝。", 
            "无端鸭母狂称帝，直为豨群怒誓师。", 
            "潮长海亹频得力，晛消冰雪未移时。", 
            "山头碧血成陈迹，酾酒还登五将祠。"
        ], 
        "title": "台湾杂感 其四", 
        "type": "律诗", 
        "yun": "支"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "把酒题糕兴未孤，仙亭四合宴清娱。", 
            "黄花旧里亲朋远，碧海西风节物殊。", 
            "昼永庭墀秋一鹤，年丰歌颂野多稌。", 
            "登高健足应犹昔，醉上榕梁不索扶。"
        ], 
        "title": "九日集郡斋四合亭赠钱道源太守", 
        "type": "律诗", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "郊坰小队逐元戎，碧水青畴曲曲通。", 
            "昨夜诗来灯影下，新凉人出雨声中。", 
            "民依土物原知爱，宦迹天涯不易同。", 
            "一笑看君挥羽扇，风流犹是旧文雄。"
        ], 
        "title": "劝农答赠何尚敏总戎", 
        "type": "律诗", 
        "yun": "东"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "阑干几曲雨苔侵，色效川红苦不禁。", 
            "坠叶罢飞空砌冷，流萤微度古墙阴。", 
            "娇柔自惜伤秋骨，黯淡谁知怯露心。", 
            "若问断肠当日事，粉痕和泪尚涔涔。"
        ], 
        "title": "秋海棠和秦兰谷", 
        "type": "律诗", 
        "yun": "侵"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "莎厅风露洒新秋，高跨榕梁豁远眸。", 
            "绿水不波凉樾美，青云得路亘虹修。", 
            "天涯樽酒星同聚，月地车帷夕共游。", 
            "三匝巢林馀倦翮，无烦乌鹊到桥头。"
        ], 
        "title": "七夕范松浦郡守邀饮榕桥下书楸村给谏即席赋绝句余与同人既走笔和之复成一律仍用原韵", 
        "type": "律诗", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "宝鸭金猊气郁纷，畹兰清味静中闻。", 
            "临风细仿双钩篆，伴月浓歊一穗云。", 
            "旖旎向空横岫影，温黁馀蔼映帘纹。", 
            "十年画省依荀座，记否朝衫侍女熏。"
        ], 
        "title": "香烟与兰谷同赋", 
        "type": "律诗", 
        "yun": "文"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "吹浪鲸鱼匝地雷，门扃碧水藓花堆。", 
            "情缘一雨分忧喜，信隔重溟罢往来。", 
            "虫韵入窗秋烛冷，漏痕侵枕古墙颓。", 
            "披襟中夜听残溜，小篆铜炉自拨灰。"
        ], 
        "title": "积雨书怀", 
        "type": "律诗", 
        "yun": "灰"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "无妨修竹共閒居，亚字墙头午荫馀。", 
            "白日冷随麾扇尽，绿天浓映写经初。", 
            "雨窗搅梦千重响，秋馆缄愁一束书。", 
            "多事诗人留画本，偏宜雪后著萧疏。"
        ], 
        "title": "咏芭蕉", 
        "type": "律诗", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "寥泬晴空海外天，清斋兰菊共幽妍。", 
            "身辞故国输秋燕，病入西风感暮蝉。", 
            "对酒那知蛮曲误，逢场肯厌烛花偏。", 
            "黄茆屋底宵如岁，愿废先生半枕眠。"
        ], 
        "title": "病起邀书楸村给谏蒋师垣上舍同过海粟轩观剧即次见怀原韵", 
        "type": "律诗", 
        "yun": "先"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "暖风十月拂蕉衫，花底摊书屋似龛。", 
            "绝域光阴轻过客，匡床魂梦事幽探。", 
            "琴鸣涧户泉声古，日照山楼木叶酣。", 
            "省识游踪犹在世，白头应著旧烟岚。"
        ], 
        "title": "小春纪梦", 
        "type": "律诗", 
        "yun": "覃"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "持节番寮往复还，海声溪韵共潺湲。", 
            "红蕉径里居人少，紫蔗田边牧竖閒。", 
            "小队骎骎投野宿，前旌冉冉渡沙湾。", 
            "夕晖澹著倪黄笔，一抹平林数尺山。"
        ], 
        "title": "茅港道中", 
        "type": "律诗", 
        "yun": "删"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "六琯飞灰动一阳，宵分未减昼阴长。", 
            "丛篁鸟语官斋静，小榻棋声佛火香。", 
            "域外远游频改岁，镜中新鬓遽成霜。", 
            "巳公茅屋吟诗处，早有梅花映水光。"
        ], 
        "title": "和喝能上人长至韵", 
        "type": "律诗", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "一枝残烛对羁人，绝徼山川去国身。", 
            "多历岁时知已老，强同樽酒孰为亲。", 
            "椒花远梦红炉会，蕙草閒庭碧海春。", 
            "天与离怀博诗趣，朝衫脱尽六街尘。"
        ], 
        "title": "壬戌1742除夕", 
        "type": "律诗", 
        "yun": "真"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "又从海国度王正，物态熙荣协气生。", 
            "隔岁梅花香笔格，先春小雨拂帘旌。", 
            "闭门索句无多事，把酒听莺第一声。", 
            "雨载萧閒尘俗外，可知懒癖是天成。"
        ], 
        "title": "癸亥1743元日试笔", 
        "type": "律诗", 
        "yun": "庚"
    }, 
    {
        "author": "张景祁", 
        "era": "清", 
        "subtype": null, 
        "text": [
            "银烛秋屏浅梦中。", 
            "花光人影斗玲珑。", 
            "瓜犀暗怯寒泉沁，荷露微销宿酒浓。", 
            "香雾敛，晓云空。", 
            "迢迢碧汉路难通。", 
            "深情若比回塘水，长定西流不复东。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "杂诗新体，花叶亲书娇旖旎。", 
            "生小腰支，树底秋千罥鬓丝。", 
            "裙芳糁径，莺窜高枝春昼静。", 
            "乱叠离愁，飞阁参差碧瓦沟。"
        ], 
        "title": "减兰  效东坡郑庄好客一首体", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "芳华婉娩，莲步生尘罗袜刬。", 
            "坠下花钿，粉蝶随香过玉肩。", 
            "疏风袭袖，桐叶成阴花余后。", 
            "吹梦迢迢，绿过门前第二桥。"
        ], 
        "title": "减兰", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "雨荒荷扇，丝藕登盘瓜蔓剪。", 
            "风簟凉收，片叶吟蝉一院秋。", 
            "烟深鱼浦，波晕衣销人楚楚。", 
            "画了双蛾，船傍西泠去踏歌。"
        ], 
        "title": "减兰", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "碧濛濛地花魂在，烟情隔纱难写。", 
            "借月扶娇，依镫抱梦，一缕柔痕初化。", 
            "春云艳冶。", 
            "渐半度屏帷，半飞帘罅。", 
            "小院朦胧，玉笙幽抑怨遥夜。", 
            "沉思年少旧事，彩毫鹦鹉妒，才调谁亚。", 
            "屑麝成尘，雕琼作泪，犹有当时罗帕。", 
            "吟尊倦把。", 
            "想侧帽传歌，俊游都谢。", 
            "老尽啼莺，乱红随去马。"
        ], 
        "title": "齐天乐  题张少南年丈影香词君怀才不遇，托于缘情绮靡，以纾幽抱，竹垞老人所谓空中传恨也，因本此意写之，或无戾风人之旨乎", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "兽环连琐屏山曲。绣熏懒熨方花褥。", 
            "不解诉离情。画楼闻雁声。", 
            "罗囊犹在箧。心字馀香灭。", 
            "小立晚风前。落梅飘满肩。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "流云卷素叠。", 
            "露湿银床飘暗叶。", 
            "愁与青虫共结。", 
            "又玉簟送凉，纱橱通月。", 
            "莲衣坠雪。", 
            "叹扇纨轻弃瑶箧。", 
            "重游处，柳桥系马，忍向旧莺说。", 
            "凄切。", 
            "笛波鸣咽。", 
            "祝酒泪盈衫未灭。", 
            "湘皋无限怨别。", 
            "袖襭芳兰，帕解离玦。", 
            "篆香心字缺。", 
            "那更听哀蝉断阕。", 
            "西园路，一帘秋瘦，草缀冷红蝶。"
        ], 
        "title": "霓裳中序第一  秋夜闻歌用草窗韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "湘波恨万叠。", 
            "晕入烟绡题翠叶。", 
            "秋老蘋花梦结。", 
            "但砚几漱香，筝床弹月。", 
            "玲珑散雪。", 
            "剩旧时红豆缄箧。", 
            "空怀感，歌尘扇影，那共胆娘说。", 
            "幽切。", 
            "絮蛩哀咽。", 
            "指蜡泪银屏半灭。", 
            "河桥曾记送别。", 
            "酒湿貂裘，剑冷犀玦。", 
            "唾壶敲又缺。", 
            "忍再唱青门怨阕。", 
            "吟情苦，消磨诗鬓，碧幌堕风蝶。"
        ], 
        "title": "霓裳中序第一  又戴鹿床家仲甫方云泉诸老，用前韵题拙稿，率赋奉呈", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "连环龙雀，甚斑花剥紫，英铓如旧。", 
            "要与乾坤平浩劫。", 
            "青海磨铜时候。", 
            "光弼靴中，霁云席上，血洒屠鲸手。", 
            "楼兰未斩，白虹惊看躔斗。", 
            "当日刑马鏖军，蛟门月黑，横槊空支守。", 
            "想见戎衣斜压处，肝胆一身能剖。", 
            "碧葬遗冠，金寒佩玦，两字成忠寿。", 
            "风生霜鞘，壁间犹作腾吼。"
        ], 
        "title": "酹江月  葛壮节公宝刀歌公讳云飞，官总戎，道光辛丑抵英夷于舟山死之，建祠甬东并藏所遗宝刀二，其一曰成忠，乃殉节时手握不释者", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "惟王真英雄。", 
            "忆钱湖饮马，天目飞龙。", 
            "掌握神州十四，剑光流虹。", 
            "凭画槛弯强弓。", 
            "讶霎时、江潮为东。", 
            "有勒券金书，还乡锦节，凛冽表孤忠。", 
            "丛祠启，苔衣封。", 
            "恍楼开叠雪，幢倚晴空。", 
            "莫问青山石镜，冕旒真容。", 
            "沧海碧，灵旗红。", 
            "看五朝、为沙为虫。", 
            "只依约前身，莲花半塘临晓风。"
        ], 
        "title": "寿楼春  钱武肃王祠下作", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "兰津微揾。", 
            "浅试冰荷晕。", 
            "双颊断红潮有信。", 
            "生怕笼鹦低问。", 
            "晚来月上罗屏。", 
            "倚栏慵自调笙。", 
            "悔种纱窗蕉叶，未凉添了秋声。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "风帘烛短。", 
            "归路铜街远。", 
            "一线闲愁无计绾。", 
            "碧藕牵丝不断。", 
            "销凝欲冻横波。", 
            "挂檐忽见秋河。", 
            "笑斗南唐金叶，花枝夺得谁多。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "镫唇碎语。", 
            "酒醒人偏去。", 
            "络纬桐阑声似雨。", 
            "不解诉侬情绪。", 
            "蝉云暗织华丝。", 
            "玉钗敲断谁知。", 
            "金缕叠成方胜，中央四角寻思。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "云罗碧宇。", 
            "水阁横筝语。", 
            "画桨穿波来又去。", 
            "只在藕花深处。", 
            "风兜宝扇流萤。", 
            "中间不隔帘旌。", 
            "照见麸金衫子，一丸凉月初生。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "放花桡、晓峰横黛，晴波摇曳烟柳。", 
            "南湖未抵西湖好。", 
            "况是采莼时候。", 
            "杯在手。", 
            "叹曲谱，轮袍空把才名绣。", 
            "萍游倦否。", 
            "惯京国垂鞭，沧江洗砚，词恨老黄九。", 
            "山阳路，戎幕悲凉感旧。", 
            "高歌频击铜斗。", 
            "杂花满树裙莺乱，归梦已浓于酒。", 
            "春渐瘦。", 
            "料送得、春归早是人归后。", 
            "离亭话久。", 
            "问夜火沙河，残阳鱼市，此去几回首。"
        ], 
        "title": "摸鱼子 家仲甫丈宴黄韵甫大令于湖上，即赋赠并送归海盐。韵甫惊才绝艳，所著帝女花、鸳鸯镜、桃溪雪各种传奇，盛行于时。曾在皖中李霭如方伯幕府，擘笺赌句，剪烛传歌，殆无虚日，今方伯溘逝，时变日亟，大江南北满目烽尘，殊有萧瑟江关之慨矣", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "埽花甃古，扶柳亭欹，销减吟兴。", 
            "杏煖饧香，都付玉箫吹冷。", 
            "尘幕已迷归燕梦，绿波不照惊鸿影。", 
            "怕凭栏，又蹉跎过了，艳阳芳景。", 
            "念十载、吴霜点鬓，侧帽闻歌，前时重省。", 
            "醉倚金鞭，零落翠钿谁剩。", 
            "门外莺声如报客，乱红堆满来时径。", 
            "莫句留，渐沙堤、月明人静。"
        ], 
        "title": "倦寻芳  次韵黄韵甫大令春日过竹素园", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "飞雨才过洗曲尘。", 
            "湖天如黛点鱼云。", 
            "残阳一抹远山昏。", 
            "雾縠笼花人似玉，风丝织簟浪生纹。", 
            "晚凉时节易销魂。"
        ], 
        "title": "浣溪沙五月既望，骤雨初霁，同人出钱塘门，放棹湖心，暮烟四敛，清蟾浴波，光景奇绝，午夜复抵三潭，携酒飞泳亭上，荷盖舞风，绿云千顷，调冰雪藕，吟赏竟夕，不止翠羽明珠之感也，以云破月来花弄影为韵得七解", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "浩荡鸥边，四山深黑明渔火。", 
            "水亭凉锁。", 
            "一笛秋心破。", 
            "棹入菰蒲，扑面青虫堕。", 
            "船唇坐。", 
            "雨丝吹过。", 
            "花气冥濛簸。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "忽放湖光天宇阔。", 
            "渐吹开、万峰云叶。", 
            "萍底鱼惊，芦根萤敛，飞起澹黄烟月。", 
            "金镜才圆旋又缺。", 
            "料姮娥、替人愁绝。", 
            "珠泪凝绡，元霜堕杵，不管玉弦弹折。"
        ], 
        "title": "夜行船", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "底处蓬莱。", 
            "水晶宫阙，异境新开。", 
            "珠桁镫收，珧窗幔卷，清影裴回。", 
            "朱颜镜里潜催。", 
            "谁挽住、圆蟾去来。", 
            "半臂凉生，百壶酒尽，何限情怀。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "一春长放秋千静，风雨和愁都未醒。", 
            "裙边余翠掩重帘，钗上落红伤晚镜。", 
            "朝云卷尽雕阑暝，明月还来照孤凭。", 
            "东风飞过悄无踪，却被杨花送微影。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "柳絮飞无力。", 
            "问东风、天涯吹送，几时才歇？", 
            "一片矫红辞花去，看有千番欹侧。", 
            "知多少、胭脂暗泣。", 
            "只有愁云凝不散，做丝丝、泪点还长绝。", 
            "春到此，亦轻别。", 
            "去年团扇长相亿，料新来、尊前难问，旧时明月。", 
            "沟火东西流到海，便有相逢时节。", 
            "又只恐、蓬莱路隔。", 
            "欲向东君深深诉。", 
            "怕春归、从此煞消息，属燕燕，莫频说。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "便风风雨雨，看眼底、韶光都歇。", 
            "道春竟归，春来多少恨，无限凝积。", 
            "长记寻春早，一校红粉，压心头千迭。", 
            "东君不管春狼籍。", 
            "落尽桃腮，雕残杏缬，回头已无踪迹。", 
            "只新丛细药，还剩芳泽。", 
            "花工抛掷、为群芳暗泣。", 
            "试问春何在，难重忆，东风也解珍惜。", 
            "向苍苔扶起，几番欹侧。", 
            "低回久、更休相忆。", 
            "便留得、一朵矫红独自，奈他深碧。", 
            "飘零处、芳意难灭。", 
            "有暗香、绕过春前去，梅花识得。"
        ], 
        "title": "六丑 蔷薇谢后作", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "曲栏东，藕花一朵，嫣然开向愁中。", 
            "正泪湿五更寒雨，佣欹一地温风，可怜似侬。", 
            "曾凭幽梦相通。", 
            "夜月梅边旧恨，朝云兰外轻踪。", 
            "但绕遍、天涯有谁寄与，西洲春远，洞庭秋晚；", 
            "耐他芳意千丝宛转，柔情一点玲珑。", 
            "况匆匆，苹波又摧断红。"
        ], 
        "title": "八六子", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "身与自云轻，飞过千山路未平。", 
            "窗里灯光窗外月，微明。", 
            "远梦模糊易得醒。", 
            "已有乱蛩鸣，听到西风又晤惊。", 
            "绕屋青荷三万柄，三更。", 
            "都作芭蕉送雨声。"
        ], 
        "title": "南乡子", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "朝看云横暮雨斜，东风一例送年华，旧愁新恨满天涯。", 
            "胡蝶一春随落絮，燕儿终日说飞花，此情何处不堪嗟。"
        ], 
        "title": "浣纱溪", 
        "type": "词", 
        "yun": "麻"
    }, 
    {
        "author": "张惠言", 
        "era": "清", 
        "subtype": null, 
        "text": [
            "丰乐溪边，潜虬山畔，几年春色留人。", 
            "玉骢初到，长记拨红云。", 
            "便与桃花会约，花开处、来定千巡。", 
            "都相识，一花一态，一日一番春。", 
            "良辰如梦里，又教瞥见，玉辔琼茵。", 
            "想轻随雾，娇逐芳尘。", 
            "只我天涯倦容，故乡杳、往事难论。", 
            "空惆怅，西风不管，一夜老江蒪。"
        ], 
        "title": "满庭芳 题方湛厓春堤试马图", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "新安江上山无数。", 
            "正催途、春帆度。", 
            "沙市垂杨长记取。", 
            "荒烟欹岸，斜阳满树。", 
            "个是逢君处。", 
            "青门衰柳垂垂暮。", 
            "折得长绦送君去。", 
            "可忆丰溪堤畔路。", 
            "波光似雪，花容入雾。", 
            "三月飞轻絮。"
        ], 
        "title": "青玉案 题庐沟浙柳图", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "路到阳关天尽，马过青海风轻。", 
            "夜泛蒲萄酬壮士，晓拨琵琶唱征声。", 
            "散衙新句成。", 
            "画角声中秋社，雕旃影里春耕。", 
            "高坐春烟三月静，归卧淞波半剪清。", 
            "休论身后名。"
        ], 
        "title": "破阵子 拟辛幼安壮词送同年张子白之官甘肃", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "风柳疏疏飐酒旗。", 
            "夕阳下尽月来时。", 
            "一般情绪少人知。", 
            "梦里镇长无觅处，晓来何苦又相思。", 
            "人间天上两空期。"
        ], 
        "title": "浣溪纱 永平道中作", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "海风吹瘦骨，单衣冷、四月出榆关。", 
            "看地尽塞垣，惊沙北走；", 
            "山侵溟渤。", 
            "迭嶂东还。", 
            "人何在，柳柔摇不定，草短绿应难。", 
            "一树桃花，向人独笑，颓垣短短，曲水弯弯。", 
            "东风知多少，帝城三月暮，芳思都删。", 
            "不为寻春较远，辜负春阑。", 
            "念玉容寂寞，更无人处，经他风雨，能几多番？", 
            "欲附西来驿使，寄与春看。"
        ], 
        "title": "风流子 出关见桃花", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "梦魂快趁天风，琅然飞上三山顶。", 
            "何人唤起，鱼龙叫破，一泓杯影。", 
            "玉府清虚，琼楼寂历，高塞谁省？", 
            "倩浮槎万里，寻侬归路，波声壮侵山枕。", 
            "便有成连佳趣；", 
            "理瑶丝、写他清冷。", 
            "夜长无奈，愁深梦浅，不堪重听。", 
            "料得明朝，山头应见，雪昏云醒。", 
            "待扶桑净洗，冲融立马，看风帆稳。"
        ], 
        "title": "水龙吟 夜闻海涛声", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "山气清人远梦苏，海天摇白转空虚，马蹄不碍岭云孤。", 
            "杨柳官桥通碧水，桃花小市卖黄鱼，东风未起早阴初。"
        ], 
        "title": "浣纱溪二首 其一", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "王气东来百鞍艰，行人指点十花斑，杏山过了又松山。", 
            "边马百年思塞草，征夫双泪唱刀镮，何人回首战场间？"
        ], 
        "title": "浣纱溪二首 其二", 
        "type": "词", 
        "yun": "删"
    }, 
    {
        "author": "张惠言", 
        "era": "清", 
        "subtype": null, 
        "text": [
            "海云一朵，是何人、招入医闾山骨？", 
            "千古惊波流不尽，洗出海山明灭。", 
            "入手秋空，当心夜炯，见此明明月。", 
            "蓬莱何处，一泓如许澄澈！", 
            "此地宜着神仙，小山高赋罢，琼枝亲折。", 
            "我是江东飞来鹤，定与闲云相识。", 
            "出岫无心，平波好住，揽佩还重结。", 
            "且歌征角，尊前试扣清越。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "红杏桥边，白云渡口，画船箫鼓端阳。", 
            "十六年来，故园事事堪伤。", 
            "前年此日偏相忆，有沙鸥、招得成行。", 
            "向丰溪、掠过波声，划破山光。", 
            "当时但觉离情速，倩蛮笺缄恨，苦说他乡。", 
            "谁道而含，回头一样茫茫。", 
            "客来都问江南好，问江南、可是潇湘？", 
            "怎凭阑、一缕西风，一寸回肠。"
        ], 
        "title": "高阳台二首 其一", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "听雨湖头，看花日下，两年多少闲情？", 
            "一卷离骚，有人和我吟声、而今往事难追省，泪如丝、不透重扃。", 
            "把深杯、酬向遗编，易传元经。", 
            "仙人闻说辽东鹤，问归来丁令，可识湘灵？", 
            "海阔山高，千年几许冤魂。", 
            "伤心欲奏招魂赋，怕夜台、猿狖还惊。", 
            "请看他、怨雨悲风，锁住愁城。"
        ], 
        "title": "高阳台二首 其二", 
        "type": "词", 
        "yun": null
    }, 
    {
        "author": "张惠言", 
        "era": "清", 
        "subtype": null, 
        "text": [
            "西风幸未来庭院，秋心便劳深诉。", 
            "石井苔深，铜铺草浅，别有凄凉情绪。", 
            "流年暗数。", 
            "甚蛙嘿蝉瘖，任他风雨。", 
            "多谢殷勤，尊前特与说迟暮。", 
            "庾郎愁绝如此，便从今夜夜，相和悲语。", 
            "吟稳还惊，声孤易断，消受一秋凉露。", 
            "江南梦苦。", 
            "记雕笼携来，昼堂斗去。", 
            "快听雄鸣，为君拂衣舞。"
        ], 
        "title": "齐天乐   六月闻蛩", 
        "type": "词", 
        "yun": null
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "歌罢蛮腔易梵腔，层楼烟际晚钟撞。", 
            "吟诗赌弈人稀到，閒煞孤寒白菊窗。"
        ], 
        "title": "海会寺", 
        "type": "绝句", 
        "yun": "江"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "竹溪小寺远尘廛，青壁临流薜荔悬。", 
            "高望美人何处所，漫凭东海说西天。"
        ], 
        "title": "小西天", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "鬐翼连翩振地垠，风抟水击势难驯。", 
            "鹏图孰是南溟好，愿尔长安徙海身。"
        ], 
        "title": "七鲲身", 
        "type": "绝句", 
        "yun": "真"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "三十六屿如排衙，渔舍参差烟火赊。", 
            "塞里风多异南北，莫教海客误停槎。"
        ], 
        "title": "澎湖", 
        "type": "绝句", 
        "yun": "麻"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "七更针路指澎湖，秘本流传近有无。", 
            "此地未须论道里，风生八面往来殊。"
        ], 
        "title": "海道", 
        "type": "绝句", 
        "yun": "虞"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "碧天云净水烟微，砧杵无声一镜飞。", 
            "画饼香中人尽醉，嫦娥亲自夺元归。"
        ], 
        "title": "中秋", 
        "type": "绝句", 
        "yun": "微"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "莲瓣芹丝一气香，天然泮水绕宫墙。", 
            "林端不许飞鸮集，山势高骞拱凤皇。"
        ], 
        "title": "莲池潭", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "短靷高箱服两牛，柴车挽运健于舟。", 
            "五更残月梦初醒，角韵呜呜生客愁。"
        ], 
        "title": "牛车", 
        "type": "绝句", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "露重风轻七夕凉，魁星高宴共称觞。", 
            "幽窗还听喁喁语，花果香灯祝七娘。"
        ], 
        "title": "七夕", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "巍楼遥望屹西东，月户云窗结搆工。", 
            "极目晚天环海市，倚阑谁忆荷兰宫。"
        ], 
        "title": "赤嵌城", 
        "type": "绝句", 
        "yun": "东"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "湖波镜莹寺门幽，面面晴峦空翠浮。", 
            "寂历辋川图画里，柳烟花雨不胜秋。"
        ], 
        "title": "龙湖岩", 
        "type": "绝句", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "睚眦小忿久难忘，牙角频争雀鼠伤。", 
            "一抹腮红还旧好，解纷惟有送槟榔。"
        ], 
        "title": "槟榔", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "门经大嶝渡横洋，五色波中漾日光。", 
            "起碇声高惊晓梦，吟魂倾仄寄悬床。"
        ], 
        "title": "大嶝门", 
        "type": "绝句", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "浩瀚乾坤不见山，水晶圆域览周环。", 
            "凭谁探取猫花屿，桅木飞腾两亚班。"
        ], 
        "title": "望向", 
        "type": "绝句", 
        "yun": "删"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "留得清风动去思，千竿潇碧影猗猗。", 
            "何人呼起文同笔，有斐亭前画卫诗。"
        ], 
        "title": "斐亭", 
        "type": "绝句", 
        "yun": "支"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "疏林一碧映清渠，物外翛然水竹居。", 
            "指点昔年寻梦处，秋风蝴蝶自蘧蘧。"
        ], 
        "title": "梦蝶园", 
        "type": "绝句", 
        "yun": "鱼"
    }, 
    {
        "author": "张湄", 
        "era": "清", 
        "subtype": "七言绝句", 
        "text": [
            "少寒多燠不霜天，木叶长青花久妍。", 
            "真个四时皆似夏，荷花渡腊菊迎年。"
        ], 
        "title": "气候", 
        "type": "绝句", 
        "yun": "先"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "海滨槎客旧吟曹，领略春风上绣袍。", 
            "佳色一帘花掩蔼，孤踪万里水周遭。", 
            "未除言语频焚藁，岂有英雄惯捉刀。", 
            "客里流年容易度，手持汉节尚馀旄。"
        ], 
        "title": "海滨", 
        "type": "律诗", 
        "yun": "豪"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "佳饰传柑胜事多，双榕桥下粲星河。", 
            "才逢瑞雨如珠洒，却讶仙槎犯斗过。", 
            "彩耀银幡春不夜，光连贝阙海无波。", 
            "黄堂一夕琴丝动，万井同赓麦秀歌。"
        ], 
        "title": "上元前二夕范松浦太守招饮郡署即席有作", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "霁后华灯较月多，环台澄景象银河。", 
            "十千酒美难辞醉，三五宵良肯放过。", 
            "海国鱼龙争曝采，春田雨露尽涵波。", 
            "藉君阁上青藜燄，来照当筵击节歌。"
        ], 
        "title": "次夕刘省斋观察招集澄台叠韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "双持使节阅时多，星斗同躔不隔河。", 
            "饮伴那须篱外索，灯辉可但壁间过。", 
            "吟春好句分红纸，卜夜深杯卷白波。", 
            "今夕故园无梦到，天涯随处有笙歌。"
        ], 
        "title": "上元夕同书给谏饮使署再叠韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "琼台壁月曙光多，彷佛群真会绛河。", 
            "客未及瓜姑且住，游当秉烛愿重过。", 
            "百年乔木留棠荫，五夜华裾映酒波。", 
            "要识阳春今有脚，蛮童骑竹唱新歌。"
        ], 
        "title": "十六夜郝祁公方乐只两司马杨御章邹羲章两明府复招集郡署三叠前韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "宦辙休誇涉历多，一经观海藐江河。", 
            "茫茫大地东南满，落落同人旦晚过。", 
            "花趁暖风春有信，酒盈衰面老回波。", 
            "漏迟烛■他乡夜，怕听艰难行路歌。"
        ], 
        "title": "二十一夜何尚敏总戎刘省斋观察暨文武诸君同集使署四叠前韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "儒将胸中斗宿多，洗兵旧雨挽天河。", 
            "高城四面容春入，晚角双吹喜客过。", 
            "座有麒香堪写照，川无蛟鳄久恬波。", 
            "裘轻带缓风流甚，细柳旌门奏雅歌。"
        ], 
        "title": "何总戎署宴集五叠前韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "叠浪层岩相间多，梦归不独阻关河。", 
            "思家念虑劳安顿，习静工夫易错过。", 
            "蕙叶生烟笼药鼎，梅花和月落帘波。", 
            "老来陶写惟丝竹，莫负𤫩珑子夜歌。"
        ], 
        "title": "荅书楸村病怀六叠前韵", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "如水臣心到处清，图书归载海航轻。", 
            "迹留鸿雪三年过，韵叶埙篪一气鸣。", 
            "送客自崖谁不返，离杯入手我先行。", 
            "白波赤嵌斜阳渡，回首苍茫无限情。"
        ], 
        "title": "留别书楸村给谏及在台诸同人即次原韵", 
        "type": "律诗", 
        "yun": "庚"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "知时好雨洒芳田，閒试僧庐洗钵泉。", 
            "一派海潮空外响，满怀冰雪句中传。", 
            "云生树杪钟楼晚，鸟步花阴石径妍。", 
            "笠屐何当随野衲，秋风归旆独悠然。"
        ], 
        "title": "僧石峰和余游海会寺诗复呈一律依韵答之", 
        "type": "律诗", 
        "yun": "先"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "宗臣庙算定岩疆，奕世盟勋带砺长。", 
            "黄石书精馀枕秘，青油幕远即戎行。", 
            "天家枝干标英早，阃外韬钤决策良。", 
            "受命专征谁得似，东山零雨古锜斨。"
        ], 
        "title": "惠献贝子功德诗八章寄呈德济齐制府并序 其一", 
        "type": "律诗", 
        "yun": "阳"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "横海将军下濑船，轻飞迅度讶从天。", 
            "鲸鲵尽扫波方静，蔓草难图势更延。", 
            "直许奋身先士卒，可堪带甲满山川。", 
            "闻声便慰云霓望，况复王师出万全。"
        ], 
        "title": "惠献贝子功德诗八章寄呈德济齐制府并序 其二", 
        "type": "律诗", 
        "yun": "先"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "惠泽仁风却战氛，恩怀挟纩遍三军。", 
            "梯云冷辟荆榛路，渡水宵乘鹅鹜群。", 
            "疾苦再三亲慰问，箪醪取次爱平分。", 
            "丈人正协师中吉，马首讴歌到处闻。"
        ], 
        "title": "惠献贝子功德诗八章寄呈德济齐制府并序 其三", 
        "type": "律诗", 
        "yun": "文"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "劳瘁年年短后衣，营门柳色几依微。", 
            "婴城屹立邱山重，传箭齐惊霹雳飞。", 
            "七省藩篱争海口，三家苞檗陨霜威。", 
            "南天夜报平安火，大将功成鬓欲稀。"
        ], 
        "title": "惠献贝子功德诗八章寄呈德济齐制府并序 其四", 
        "type": "律诗", 
        "yun": "微"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "计日班师颂止戈，乘箕忽地白云窝。", 
            "大星落处光芒在，群马悲馀涕泗多。", 
            "但有图书遗败橐，空烦士女致虞歌。", 
            "江山不改民完聚，忍见萧然丹旐过。"
        ], 
        "title": "惠献贝子功德诗八章寄呈德济齐制府并序 其五", 
        "type": "律诗", 
        "yun": "歌"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "餐风沐雨竭绸缪，掩骼埋胔德意周。", 
            "半壁已成磐石固，一言不及子孙谋。", 
            "帝深震悼思元佐，礼备荣哀答壮猷。", 
            "曾为羊公同罢市，丰碑积泪岘山头。"
        ], 
        "title": "惠献贝子功德诗八章寄呈德济齐制府并序 其六", 
        "type": "律诗", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "巍峨庙貌耸高旻，鸟革翚飞藻采陈。", 
            "漠漠云烟凝肸蚃，丸丸松柏历冬春。", 
            "维新竞铸黄金像，感旧犹存白发民。", 
            "往日指麾旄钺处，山巅水涘肃迎神。"
        ], 
        "title": "惠献贝子功德诗八章寄呈德济齐制府并序 其七", 
        "type": "律诗", 
        "yun": "真"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "紫泥书札凤鸾驰，诏予贤良再立祠。", 
            "海国瞻依同怙冒，瑶林郁积发孙枝。", 
            "香升俎豆烝尝远，节制东南棨戟移。", 
            "我亦州民叨厦庇，咏恩聊继瓠蒲诗。"
        ], 
        "title": "惠献贝子功德诗八章寄呈德济齐制府并序 其八", 
        "type": "律诗", 
        "yun": "支"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "澄台嘉樾密戎戎，醉后凭高四望通。", 
            "岛市别开帆影外，天垠纯浸水光中。", 
            "迢遥亲舍孤云拥，浩渺予怀碧海同。", 
            "日午南薰方荐爽，当风不复辨雌雄。"
        ], 
        "title": "澄台小集叠韵", 
        "type": "律诗", 
        "yun": "东"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "输粟重洋役汎舟，济时方略愧前筹。", 
            "万家聚岛如孤旅，三日为霖解百忧。", 
            "声振地雷横出海，势分天汉倒悬流。", 
            "会须斗酒从田父，叱犊村中看绿畴。"
        ], 
        "title": "夏日得雨同书楸村给谏赋", 
        "type": "律诗", 
        "yun": "尤"
    }, 
    {
        "author": "张湄", 
        "era": "清", 
        "subtype": "七言律诗", 
        "text": [
            "冲泥舆骑海城东，野磐炊烟竹树丛。", 
            "一寸遥青山写影，千畦净绿雨为功。", 
            "扶锄父老沽醇酒，比屋鸡豚见古风。", 
            "好待如云秋稼熟，来看高廪共歌丰。"
        ], 
        "title": "和书楸村劝农韵", 
        "type": "律诗", 
        "yun": "东"
    }, 
    {
        "author": "张景祁", 
        "era": "清", 
        "subtype": null, 
        "text": [
            "映水赤阑斜。", 
            "且泊轻槎。", 
            "万荷风定敛朝霞。", 
            "潭影空明亭四面，凉侵窗纱。", 
            "玉宇占高华。", 
            "濠濮谁誇。", 
            "何如一舸共浮家。", 
            "得似鸳鸯无别恨，醉月眠花。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "螺尊重洗，鹧斑重炷，银海夜深欲冻。", 
            "霓裳旧曲爱新翻，也不用、桓伊三弄。", 
            "鸟啼渐紧，鹊飞渐远，遮莫晓钟将动。", 
            "人间花月纵多情，争抵似、琼台一梦。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "明霞罩岭。", 
            "浴日光难定。", 
            "听彻天鸡初报，知尘梦、几人醒。", 
            "万顷。", 
            "云水净。", 
            "凌波休照影。", 
            "唱到晓风残月，今宵事、怕重醒。"
        ], 
        "title": "霜天晓月", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "月苦啼鹃，堂空去燕，断肠人正悲秋。", 
            "素柰横簪，云鬟无限清愁。", 
            "花阴暗怯金铃报，诉心情、鹦母前头。", 
            "待句留、江渚潮深，莫放行舟。", 
            "天涯岂料惊风鹤，念绿杨城郭，遽赋离忧。", 
            "镜槛琴台，黯然一别妆楼。", 
            "玉溪底事添惆怅，又无端、锦瑟成讴。", 
            "绮窗幽、凉雨潇潇，怕上帘钩。"
        ], 
        "title": "高阳台", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "白雁横天杪。", 
            "问何时、梅花古驿，寄书江表。", 
            "放溜沙河春镫后，忽又繁霜过了。", 
            "叹缑岭、歌尘如埽。", 
            "雪满梁园愁云紧，拣寒枝权作安巢鸟。", 
            "应念我，鬓蓬葆。", 
            "长杨献赋才名噪。", 
            "甚豪情、哀弹剑铗，未纾怀抱。", 
            "满目烽烟悲生事，底用鸾坡制草。", 
            "且追逐、黄骢年少。", 
            "杀贼如山悬金印，锦衣归博得华堂笑。", 
            "重话旧，玉尊倒。"
        ], 
        "title": "金缕曲  岁暮怀熊东美袁世浦东美彯缨世胄，为沈氏宅相，年少才俊，与余缔交庾园，分曹赌酒，剪烛传歌，备极文宴之乐，乙卯春省亲，袁浦旋试京兆，鸾翮偶锻，意将入赀，为郎赋此寄之", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "飞盖西园春已半。", 
            "笑倚花前，手自调银管。", 
            "杏子单衫随意换。", 
            "曲阑干外莺声软。", 
            "蜜炬催归芳思乱。", 
            "一缕行云，不到青溪畔。", 
            "欲采蘅芜难寄远。", 
            "瘦金小字题团扇。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "碧荷香里无人住，银蟾忽穿烟暝。", 
            "幔卷萤收，篷移鹭觉，渐渐青蘋涵镜。", 
            "琉瓈万顷。", 
            "荡四壁花光，一奁秋影。", 
            "唤起琼妃，绿鬓新洗晚妆靓。", 
            "楼台临水更好，露华浓似酒，扶醉犹凭。", 
            "翠佩摇凉，霞绡贮艳，多少闲愁消领。", 
            "流光暗省。", 
            "怕几夕西风，采菱歌静。", 
            "梦堕微茫，鹤笙天半冷。"
        ], 
        "title": "台城路 辛巳六月逭暑城西饮渌庄，新月出水，辄荡小舟薄饮荷花中，裙屐交错，绿香在衣，或弄水搴芳，或当风鼓曲，每至蟾脚西斜，棹舟而回，楼高濒湖，万象在目，呼镫更酌吟兴，益豪东坡黄楼之乐不是过也", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "正春杪。", 
            "却水馆帘开，评花人到。", 
            "紫藤香糁糁，满径麝尘埽。", 
            "绿阴似海閒门寂，梁燕空啼老。", 
            "引新愁、都在鸥边，雨陂烟沼。", 
            "庭树已成抱。", 
            "问青桼阑干，是谁凭晓。", 
            "影散晨星，华发又添了。", 
            "十年书剑河梁别，梦冷南园草。", 
            "黯销凝，楼外垂杨自好。"
        ], 
        "title": "探芳讯  朱氏湖庄和云甫丈", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "孔璋行矣，恨题襟岁晚，骊歌凄恻。", 
            "听鼓衙斋无定所，吹落红泥踪迹。", 
            "倚马雄才，从龙贵胄，羞执郎官戟。", 
            "黄獐猎罢，一时豪气无敌。", 
            "长叹海峤扬尘，牙旗坐拥，谁建平戎策。", 
            "季子貂裘风雪里，愁听梅花羌笛。", 
            "高笋滩边，石帆山下，此是烟波宅。", 
            "新诗寄我，曲尘凝望江驿。"
        ], 
        "title": "酹江月  送徐公可之括苍", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "沙明钿路叠。", 
            "拾翠游船轻似叶。", 
            "船尾鸦娘伴结。", 
            "看鬓湿杏烟，腮欺蓉月。", 
            "回桡荡雪。", 
            "有好山收拾诗箧。", 
            "閒情写，水楼试茗，唤起晚莺说。", 
            "悲切。", 
            "市桥波咽。", 
            "恨绿浣衣香半灭。", 
            "相逢无柰骤别。", 
            "愿系龙沙，忍佩鱼玦。", 
            "傍唇瓜样缺。", 
            "听小海清歌乍阕。", 
            "东风暖，枣花帘底，玉茧蜕斑蝶。"
        ], 
        "title": "霓裳中序第一  瀫溪感旧用草窗韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "玲珑静饰，似剪成片玉，横嵌冰格。", 
            "曲牖虚棂，望里通明，窥檐未碍蟾魄。", 
            "屏螺百摺遥当户，界不断、空青颜色。", 
            "怕日斜、燕子归来，触响乍回双翼。", 
            "曾过藏娇翠馆，有人倚镜槛，才露梅额。", 
            "咫尺青鸾，不隔盈盈，却恨微波凝碧。", 
            "还添一桁帘如水，更莫问、传香消息。", 
            "柰小鬟、眼递兰扃，密记试镫佳夕。"
        ], 
        "title": "疏影  玻璃窗用黄菊人明府纱词韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "樱桃架底。珠络牵丝细。", 
            "六扇文窗纱格闭。一桁绣衣垂地。", 
            "起来迟日初斜。鬓云犹未盘鸦。", 
            "贪向雕阑凭袖。不知吹满杨花。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "暝雨弄寒，芳尘霏雪，西园花事何许。", 
            "曲台歌吹冷，俊约金鞍阻。", 
            "帘空燕来又去。", 
            "蹴残红、旧香成土。", 
            "点屐烟堤，听筝兰苑，秉烛夜难补。", 
            "浓阴暗，归高树。", 
            "柰樊川怨晚，吟遍愁句。", 
            "玉兰凝伫久，坠梦无寻处。", 
            "伤春剩有垂杨瘦，忍折尽、柔条千缕。", 
            "判酒醒，今宵数、城头画鼓。"
        ], 
        "title": "玲珑四犯  饯春湖上和香雪庐主人韵从石帚体", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "花气荡帘钩。", 
            "凉月窥妆照画楼。", 
            "曲曲屏山迷近远，镫收。", 
            "只把猊熏一炷留。", 
            "河汉渐西流。", 
            "金井疏蛩听未休。", 
            "炙罢瑶笙还拥髻，含愁。", 
            "柰此良宵玉簟秋。"
        ], 
        "title": "南乡子", 
        "type": "词", 
        "yun": "尤"
    }, 
    {
        "author": "张景祁", 
        "era": "清", 
        "subtype": null, 
        "text": [
            "拂簟邀云，眠琴选石，清阴片时难再。", 
            "轻雷池上转，顿收尽炎曦林外。", 
            "天■移海。", 
            "看萍碎跳珠，荷喧欹盖。", 
            "馀声在。", 
            "夜来应怕，舞衣红坏。", 
            "襟带。", 
            "萦绕蘋风，把水窗全拓，钿筝同载。", 
            "凉花和翠摘，觉蝉鬓残妆都改。", 
            "银镫无赖。", 
            "又网户潜遮，纱屏斜界。", 
            "虬签快。", 
            "袜尘何处，挂檐星大。"
        ], 
        "title": "翠楼吟  骤雨初过纳凉池上，用香雪庐主人韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "甚梁燕、先辞秋社。", 
            "别院寻巢，撇人帘下。", 
            "浪阔江空，梦回孤枕，定应怕。", 
            "欲迟征棹，偏鹭堠、更番迓。", 
            "便不挂蒲帆，也有日、离尊同把。", 
            "亲舍。", 
            "念新词豆蔻，从此翠笺慵写。", 
            "吹箫夜月，早冷落、旧时荷榭。", 
            "料此去、大好香溪，且莫为、湖山牵惹。", 
            "况门外垂杨，啼得红鹃声哑。"
        ], 
        "title": "长亭怨", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "忍抛了、西泠词社。", 
            "又到深秋，菊开篱下。", 
            "电激流光，一年容易，最堪怕。", 
            "况兼伤别，云树外、扁舟迓。", 
            "老柳已无多，怎折赠、柔条盈把。", 
            "休舍。", 
            "待携琴问鹤，不用四愁閒写。", 
            "乌啼夜冷，好凭吊、故王台榭。", 
            "第一是、紫蟹银鲈，早梦里、烟波萦惹。", 
            "任晚雨篷窗，觱栗城头吹哑。"
        ], 
        "title": "又叠前韵再饯同人", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "好亭院。", 
            "是谁一曲江城，唤起哀怨。", 
            "峭寒帘未卷。", 
            "万种暝愁，都付羌管。", 
            "松陵梦远。", 
            "柰冷落、小红歌伴。", 
            "回首烟波故苑，早千树雪鳞鳞，向閒庭吹满。", 
            "凄婉。", 
            "缟衣望断。", 
            "青禽夜警，星斗阑干转。", 
            "旧时明月换。", 
            "客里销魂，春镫零乱。", 
            "苔荒翠馆。", 
            "有堕砌、仙云飞缓。", 
            "袅袅馀音自啭。", 
            "便当日，广平心、今须软。"
        ], 
        "title": "角招 长洲宋浣花茂才词笔，清丽有吴中七子之风，以梅篴庵填词图索题，为赋此解", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "故垒云阳，苍烟四起，驿镫官渡。", 
            "城头戍鼓，壮军声动淮楚。", 
            "严装短后弓刀肃，拥多少、朱旗画橹。", 
            "看檄书乱下，平生长笑，随陆无武。", 
            "凄苦。", 
            "庱亭路。", 
            "想荻渚，风饕布帆如虎。", 
            "河冰放溜，请缨曾谒开府。", 
            "谁知孤馆悲吟客，正莲漏、听残夜午。", 
            "问何日，共饮兰陵酒，一醉千古。"
        ], 
        "title": "月下笛  丹阳营中怀花雨从叔", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "写来滑笏生绡影，不画云郎。", 
            "却画云娘。", 
            "毕竟娇柔易断肠。", 
            "若从水绘园中见，团扇宫妆。", 
            "檀板新腔。", 
            "也合梅花百首偿。"
        ], 
        "title": "罗敷媚 戏题陈迦陵填词图拓本三首 其一", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "封侯骨相何须问，酒绿镫红。", 
            "儿女英雄。", 
            "气尽歌筵一笑中。", 
            "过江人物今安在，罨画溪东。", 
            "曾住元龙。", 
            "可有新词唱懊侬。"
        ], 
        "title": "罗敷媚 戏题陈迦陵填词图拓本三首 其二", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "旗亭旧梦空留迹，髯也飘萧。", 
            "鬟也娇娆。", 
            "八尺风漪尺八箫。", 
            "豪情我亦龙川亚。", 
            "一领青袍。", 
            "一曲红幺。", 
            "肠断松陵十四桥。"
        ], 
        "title": "罗敷媚 戏题陈迦陵填词图拓本三首 其三", 
        "type": "词", 
        "yun": null
    }, 
    {
        "author": "张鸿佑", 
        "era": "清", 
        "subtype": "五言律诗", 
        "text": [
            "北固临江峙，层峦接碧霄。", 
            "楼吞京口月，钟落海门潮。", 
            "带雨拾山果，披云采药苗。", 
            "石磐逢老衲，指点说金焦。"
        ], 
        "title": "雨中登北固", 
        "type": "律诗", 
        "yun": "萧"
    }, 
    {
        "author": "张鸿佑", 
        "era": "清", 
        "subtype": "五言律诗", 
        "text": [
            "泊舟来野寺，香阁昼氤氲。", 
            "雨过千林湿，门开一磬闻。", 
            "登楼瞻海气，扫石卧江云。", 
            "不识支公社，容随野鹿群。"
        ], 
        "title": "雨后过海潮庵", 
        "type": "律诗", 
        "yun": "文"
    }, 
    {
        "author": "张鸿佑", 
        "era": "清", 
        "subtype": "七言律诗", 
        "text": [
            "半年离思隔江天，河朔初归访戴船。", 
            "孤杖曾探天柱月，轻装应带海门烟。", 
            "堤边杨柳怀坡老，井底丹砂忆稚川。", 
            "闻道客途诗兴好，高吟莫惜向人传。"
        ], 
        "title": "黄美中归自西湖", 
        "type": "律诗", 
        "yun": "先"
    }, 
    {
        "author": "张鸿佑", 
        "era": "清", 
        "subtype": "七言律诗", 
        "text": [
            "西园樽酒罄交欢，雨过高城竹气寒。", 
            "六月故人江上至，十年白发客中看。", 
            "池边涨水通花径，树杪归云度石栏。", 
            "倚杖深松悬暮色，苍苍落日下烟峦。"
        ], 
        "title": "西园雅集喜秋水自广陵至", 
        "type": "律诗", 
        "yun": "寒"
    }, 
    {
        "author": "张鸿仪", 
        "era": "清", 
        "subtype": "五言律诗", 
        "text": [
            "野雾苍茫里，寒砧远近间。", 
            "溪明秋见石，云密树连山。", 
            "木叶经霜落，渔歌倚棹还。", 
            "何时倦行役，小筑自闲闲。"
        ], 
        "title": "安阳道中次雪崖韵", 
        "type": "律诗", 
        "yun": "删"
    }, 
    {
        "author": "张铭", 
        "era": "清", 
        "subtype": "七言绝句", 
        "text": [
            "岁星犹自说当年，避世金门亦偶然。", 
            "底事侏儒成饱死，输他饥死得为仙。"
        ], 
        "title": "平原道中见汉大夫东方朔故里石碣戏成一绝", 
        "type": "绝句", 
        "yun": "先"
    }, 
    {
        "author": "张釴", 
        "era": "清", 
        "subtype": null, 
        "text": [
            "明河争无波，憩息爱幽境。", 
            "良游值杪秋，佳趣心各领。", 
            "颓阳匿馀晖，微月扬清景。", 
            "草中僧独归，烟际钟初静。", 
            "霜林飒有声，风壑悄多警。", 
            "怅与赏心违，长谣一延颈。"
        ], 
        "title": "月夜黄姑滩露坐简山中一二知己", 
        "type": "古风", 
        "yun": "梗"
    }, 
    {
        "author": "张逸藻", 
        "era": "清", 
        "subtype": null, 
        "text": [
            "枝上俱空，堆阶重叠花无数。", 
            "榆钱满树。", 
            "难买春光住。", 
            "杜宇频啼，乱舞长空絮。", 
            "风和雨。", 
            "送春归去。", 
            "毕竟归何处。"
        ], 
        "title": "点绛唇（见《常州词录》）", 
        "type": "词", 
        "yun": null
    }, 
    {
        "author": "张逸藻", 
        "era": "清", 
        "subtype": null, 
        "text": [
            "愁比乱丝常绊。", 
            "心共芭蕉不展。", 
            "屈指几分秋，落叶又惊秋晚。", 
            "休算。", 
            "休算。", 
            "秋不抵愁一半。"
        ], 
        "title": "如梦令", 
        "type": "词", 
        "yun": null
    }, 
    {
        "author": "张逸藻", 
        "era": "清", 
        "subtype": null, 
        "text": [
            "倦眼慵开半未醒。", 
            "云鬟低压玉钗横。", 
            "朦胧扶枕不分明。", 
            "破梦有声风着力，惜花留影月多情。", 
            "夜深无语立银屏。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "独断行天讨，亲征下诏书。", 
            "六师谁敢敌，万里总长驱。", 
            "列缺轰雷炮，横参耀隼旟。", 
            "钩陈环紫极，肃肃护储胥。"
        ], 
        "title": "北征凯旋诗六首 其一", 
        "type": "律诗", 
        "yun": null
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "变化鸟蛇阵，横纵虎豹韬。", 
            "风生群马啸，日落大旗高。", 
            "御仗森金甲，军锋淬宝刀。", 
            "胜兵严壁垒，谁敢卸征袍。"
        ], 
        "title": "北征凯旋诗六首 其二", 
        "type": "律诗", 
        "yun": "豪"
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "圣泽如时雨，军中尽感恩。", 
            "犀衣颁七校，骏骑给千屯。", 
            "令自秋霜肃，纶同春日温。", 
            "众心连指臂，饮马黑河源。"
        ], 
        "title": "北征凯旋诗六首 其三", 
        "type": "律诗", 
        "yun": "元"
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "神兵天上落，迅疾下兰皋。", 
            "螳臂当车辙，洪炉燎羽毛。", 
            "妻孥俱自尽，丑类敢潜逃。", 
            "已奏犁庭绩，应将弓矢櫜。"
        ], 
        "title": "北征凯旋诗六首 其四", 
        "type": "律诗", 
        "yun": "豪"
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "俘谍邀宽典，恩先赦胁从。", 
            "军门齐款缚，圣度自包容。", 
            "日逐诚难赦，昆邪亦可封。", 
            "因知沙漠外，俯首望颙颙。"
        ], 
        "title": "北征凯旋诗六首 其五", 
        "type": "律诗", 
        "yun": "冬"
    }, 
    {
        "author": "张逸少", 
        "era": "清", 
        "subtype": "五言律诗", 
        "text": [
            "扫穴传方略，丰碑勒武功。", 
            "亦曾资众策，只自断宸衷。", 
            "战伐夷头曼，威名俪有熊。", 
            "归来颁赏赉，燕飨赋《彤弓》。"
        ], 
        "title": "北征凯旋诗六首 其六", 
        "type": "律诗", 
        "yun": "东"
    }, 
    {
        "author": "张象蒲", 
        "era": "清", 
        "subtype": null, 
        "text": [
            "萧条秋九月，寂历夜三更。", 
            "漏永思无绪，愁多梦不成。", 
            "残镫浮客舍，落趺怨秋声。", 
            "侧耳邻家笛，萧然万虑清。"
        ], 
        "title": "秋夜不寐", 
        "type": "古风", 
        "yun": "庚"
    }, 
    {
        "author": "张象津", 
        "era": "清", 
        "subtype": null, 
        "text": [
            "柳下听鸣蝉，微阴驱薄暑。", 
            "岸阔蓼花风，石净绿萝雨。", 
            "汎汎水禽嬉，波上久容与。", 
            "怅然念远人，日夕渺何许。"
        ], 
        "title": "柳下", 
        "type": "古风", 
        "yun": "语"
    }, 
    {
        "author": "张象津", 
        "era": "清", 
        "subtype": null, 
        "text": [
            "晨起日色昏，村落隐轻雾。", 
            "相将楼上来，豁然乾坤露。", 
            "晴高大岘云，秋远济阴树。", 
            "海山何处归，万里如可步。"
        ], 
        "title": "登楼", 
        "type": "古风", 
        "yun": "遇"
    }, 
    {
        "author": "张象津", 
        "era": "清", 
        "subtype": null, 
        "text": [
            "风轮转大千，一尘缘飞坠。", 
            "坱然升降中，生物息相吹。", 
            "遐睇尽寰宇，俯仰缅身世。", 
            "稊粟落大瀛，狭钜两不异。", 
            "形骸寄须臾，况又寄所寄。", 
            "彼哉愦愦者，瑶璇起平地。", 
            "所居仅容膝，胡为劳远致。", 
            "深谋裕千载，展转无终既。", 
            "会见瓦砾场，离离长秋穗。", 
            "始藏孟尝君，终下雍门泪。", 
            "爰有达生人，空洞无物累。", 
            "一室羲皇前，嗒焉齐醒醉。", 
            "而以寄名斋，谓与斋相值。", 
            "有寄即有归，若归于何庇。", 
            "君言归何有，神马意为辔。", 
            "当其意尽时，万缘风云彗。", 
            "寄无归亦无，言寄乃非伪。", 
            "人事渺无穷，纷营无愚智。", 
            "道术亦各出，深岩难拟议。", 
            "孰为楚庄周，孰为鲁展季。", 
            "援笔为赋此，略见山枢意。", 
            "后来者谁与，勿谓斯言戏。"
        ], 
        "title": "云若筑室颜曰寄斋索诗为赋此", 
        "type": "古风", 
        "yun": null
    }, 
    {
        "author": "张象津", 
        "era": "清", 
        "subtype": null, 
        "text": [
            "城中祷雨城外晴，城外祷雨赭云生。", 
            "赭云散尽暮天碧，城外遍起桔槔声。", 
            "桔槔彻夜声不停，判将身手与天争。", 
            "天公仁闵覆苍生，百神司命周八纮。", 
            "雨师唤云云不应，雷公鞭鼓鼓不鸣。", 
            "付与桔槔自作程，桔槔非人水不行。", 
            "鹤俯鹳啄尻首并，汗流渍与井干平。", 
            "畦中依然水不盈，苗稀散作鱼尾赪。", 
            "夜阑气尽声不尽，隐隐倦力相支撑。", 
            "此时肃肃晓风清，城中达官梦初醒。", 
            "美人素绠汲银瓶，辘轳却向雕阑听。"
        ], 
        "title": "桔槔叹", 
        "type": "古风", 
        "yun": null
    }, 
    {
        "author": "张维祺", 
        "era": "清", 
        "subtype": "七言律诗", 
        "text": [
            "炮火烽烟夜照关，横戈已誓不生还。", 
            "寇狂岂虑迟天讨，臣死何知重泰山。", 
            "昔岭秋霜埋血碧，浣花春露积苔斑。", 
            "于今绝塞归皇域，马上忠魂破笑颜。"
        ], 
        "title": "崇庆牧常公殉节诗", 
        "type": "律诗", 
        "yun": "删"
    }, 
    {
        "author": "张象津", 
        "era": "清", 
        "subtype": "七言律诗", 
        "text": [
            "三载秋风劳梦魂，曾经采药入烟村。", 
            "四山红叶客双屐，一坞白云家半门。", 
            "宿果收完芳树老，名花开尽石床温。", 
            "武陵旧事凭谁问，拟殖田庐长子孙。"
        ], 
        "title": "忆临朐山居", 
        "type": "律诗", 
        "yun": "元"
    }, 
    {
        "author": "张维屏", 
        "era": "清", 
        "subtype": null, 
        "text": [
            "三元里前声若雷，千众万众同时来。", 
            "因义生愤愤生勇，乡民合力强徒摧。", 
            "家室田庐须保卫，不待鼓声群作气。", 
            "妇女齐心亦健儿，犁锄在手皆兵器。", 
            "乡分远近旗斑斓，什队百队沿溪山。", 
            "众夷相视忽变色：“黑旗死仗难生还。”", 
            "夷兵所恃惟枪炮，人心合处天心到。", 
            "晴空骤雨忽倾盆，凶夷无所施其暴：岂特火器无所施，夷足不惯行滑泥。", 
            "下者田塍苦踯躅，高者冈阜愁颠挤。", 
            "中有夷酋貌尤丑，象皮作甲裹身厚。", 
            "一戈已摏长狄喉，十日犹悬郅支首。", 
            "纷然欲遁无双翅，歼厥渠魁真易事。", 
            "不解何由巨网开，枯鱼竟得攸然逝。", 
            "魏绛和戎且解忧，风人慷慨赋同仇。", 
            "如何全盛金瓯日，却类金缯岁币谋。"
        ], 
        "title": "三元里", 
        "type": "古风", 
        "yun": null
    }, 
    {
        "author": "张维屏", 
        "era": "清", 
        "subtype": null, 
        "text": [
            "三将军，一姓葛，两姓陈，捐躯报国皆忠臣。", 
            "英夷犯粤寇氛恶，将军奉檄守沙角。", 
            "奋前击贼贼稍却，公奋无如兵力弱。", 
            "凶徒蜂拥向公扑，短兵相接乱刀落。", 
            "乱刀斫公肢体分，公体虽分神则完。", 
            "公子救父死阵前，父子两世忠孝全。", 
            "陈将军，有贤子；", 
            "葛将军，有贤母。", 
            "子随父死不顾身，母闻子死数点首。", 
            "夷犯定海公守城，手轰巨炮烧夷兵。", 
            "夷兵入城公步战，炮洞公胸刀劈面。", 
            "一目劈去斗犹健，面血淋漓贼惊叹。", 
            "夜深雨止残月明，见公一目犹怒瞪，尸如铁立僵不倒，负公尸归有徐保。", 
            "陈将军，福建人。", 
            "自少追随李忠毅，身经百战忘辛勤。", 
            "英夷犯上海，公守西炮台。", 
            "以炮击夷兵，夷兵多伤摧。", 
            "公方血战至日旰，东炮台兵忽奔散。", 
            "公势既孤贼愈悍，公口喷血身殉难。", 
            "十日得尸色不变，千秋祀庙吴人建。", 
            "我闻人言为此诗，言非一人同一辞。", 
            "死夷事者不止此，阙所不知诗亦史。", 
            "承平武备皆具文，勇怯真伪临阵分。", 
            "天生忠勇超人群，将才孰谓今无人？", 
            "呜呼将才孰谓今无人，君不见二陈一葛三将军！"
        ], 
        "title": "三将军歌并序", 
        "type": "古风", 
        "yun": null
    }, 
    {
        "author": "张维屏", 
        "era": "清", 
        "subtype": null, 
        "text": [
            "姊妹石娟娟，回看锁碧烟。", 
            "云深僧梦稳，壁峭客身悬。", 
            "舄下走飞瀑，杖头开洞开。", 
            "文殊峰上立，孤塔共巍然。"
        ], 
        "title": "登黄岩绝顶", 
        "type": "古风", 
        "yun": null
    }, 
    {
        "author": "张维屏", 
        "era": "清", 
        "subtype": null, 
        "text": [
            "天光碧若湖，湖光清似天。", 
            "衣裳忽异色，我坐万绿边。", 
            "既罢树下酌，遂登湖上船。", 
            "船头见我影，酒醒凉娟娟。", 
            "柳深百蜩唱，荷净双鹭拳。", 
            "橹枝拨水柔，磬响随风圆。", 
            "高峰吐白云，缕缕如轻绵。", 
            "却瞻黄妃塔，界破南屏烟。"
        ], 
        "title": "泛舟西湖", 
        "type": "古风", 
        "yun": "先"
    }, 
    {
        "author": "张维屏", 
        "era": "清", 
        "subtype": null, 
        "text": [
            "夜闻花塔风铃语，明日天当不风雨。", 
            "晓来万里无纤云，倒挽澄江洗天宇。", 
            "峨峨南城公，有似古欧阳。", 
            "山水之间得真乐，春秋佳日可以对客倾壶觞。", 
            "我时愊抑伏闾里，公来挈我翠微里。", 
            "坐我越冈之侧、楚庭之巅，吹我以五仙观上之灵风，涤我以鲍姑井中之甘泉。", 
            "酌我以鹅黄鸭绿之美酒，示我以瑶绳金检之奇篇。", 
            "使我沈忧得释、烦痾得蠲，左把稚川袖，右拍安期肩。", 
            "飞觥脱帽，银海眩斗，觉南溟云气浮樽前。", 
            "五羊城中十万户，下视漠漠苍苍然。", 
            "有人山下一矫首，望见酒龙诗虎皆神仙。", 
            "不知今日海内名山百千亿，几人高会罗群贤。", 
            "朝台安在哉，歌舞亦消歇。", 
            "王宏颇解事，长房莫饶舌。", 
            "茱萸之囊系臂求长生，何似菊花之酒长不竭。", 
            "百壶欲尽醉兀兀，风马云车云飘忽。", 
            "山头客散山不孤，一片飞来汉时月。"
        ], 
        "title": "九日粤秀山登高", 
        "type": "古风", 
        "yun": null
    }, 
    {
        "author": "张维垣", 
        "era": "清", 
        "subtype": "七言绝句", 
        "text": [
            "跨竹当真骏马乘，儿时稚气望超腾。", 
            "而今髀肉频生叹，云路驰驱感未能。"
        ], 
        "title": "竹马", 
        "type": "绝句", 
        "yun": "蒸"
    }, 
    {
        "author": "张维垣", 
        "era": "清", 
        "subtype": "七言绝句", 
        "text": [
            "柏梁台上指纹明，高立仙人一掌擎。", 
            "汉武痴心犹未足，饮来不见寿长生。"
        ], 
        "title": "仙人掌", 
        "type": "绝句", 
        "yun": "庚"
    }, 
    {
        "author": "张维光", 
        "era": "清", 
        "subtype": "七言律诗", 
        "text": [
            "处己谦虚世莫京，南庄鼎重藉声名。", 
            "一朝清理功非偶，数载欺凌气自平。", 
            "旧典于今犹恪守，成规终古不纷更。", 
            "芝兰气味薰人醉，莫解情缘送远程。"
        ], 
        "title": "郡北之南庄旧有古更路庄人侵占数十年适乾隆己酉1789陈君握卿诣七庄为之清出时有争讼横逆百馀事悉听其劝解众皆悦服陈君回郡七庄老幼送程十里", 
        "type": "律诗", 
        "yun": "庚"
    }, 
    {
        "author": "张符升", 
        "era": "清", 
        "subtype": null, 
        "text": [
            "九月霜初飞，清光下寒叶。", 
            "天迥蠲俗氛，秋山青见骨。", 
            "微风吹林端，蒲苇声猎猎。", 
            "迢迢远水明，隐隐虚舟涉。", 
            "自分尘缘疏，渺与外人接。"
        ], 
        "title": "秋日蒹葭庄漫赋", 
        "type": "古风", 
        "yun": null
    }, 
    {
        "author": "张符升", 
        "era": "清", 
        "subtype": "七言律诗", 
        "text": [
            "十年不记桐西路，瘦马间吟入莽苍。", 
            "几叶破帆随短岸，数株残柳曳新霜。", 
            "田园芜尽门犹设，骨肉情多语易长。", 
            "尘坌劳人来又去，竹窗尊酒两茫茫。"
        ], 
        "title": "桐西", 
        "type": "律诗", 
        "yun": "阳"
    }, 
    {
        "author": "张景祁", 
        "era": "清", 
        "subtype": null, 
        "text": [
            "春云不定琉瓈冻。压住梅花梦。", 
            "谁家羌笛起愁声。不道江关消损庾兰成。", 
            "玉颜应妒归鸦影。绿鬓文窗冷。", 
            "燕支塘畔水无香。争得一条寒碧与情长。"
        ], 
        "title": "虞美人", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "回首乡园别。", 
            "是城东、秋英满地，雨霏时节。", 
            "小住金阊流光换，懒听吴娘怨阕。", 
            "况候雁、声声凄咽。", 
            "鹤市携琴浑非计，望湘人弹指冰弦绝。", 
            "辛苦语，共谁说。", 
            "风尘緤马何时歇。", 
            "惨离怀、枫林断梦，屋梁残月。", 
            "只有青山怜人意，却把愁蛾乱叠。", 
            "早又是、蜜梅花发。", 
            "书剑萧然貂裘敝，怕归篷还阻寒江雪。", 
            "空击碎，宝刀玦。"
        ], 
        "title": "金缕曲  吴中寄怀同社和晚岚韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "几点疏峰烟渡口。", 
            "寒鸟冲波，蹙起靴纹皱。", 
            "不见霜林浓似绣。", 
            "赤阑桥外芦花瘦。", 
            "客里登楼还病酒。", 
            "欲雪帘栊，故国空回首。", 
            "寂寞西湖春渐透。", 
            "梅开还等人归否。"
        ], 
        "title": "蝶恋花  江楼朓远", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "竹扈鱼寒，荻洲雁老，川途何限凄黯。", 
            "暝色连江，残年催雪，听遍高城鼓紞。", 
            "小住香泾好，又何事、扁舟轻泛。", 
            "有人剪烛西窗，翠眉添锁离感。", 
            "记我垂虹载酒，看十里晚风，秋思云澹。", 
            "拂剑霜飞，停杯月落，倦了平生游览。", 
            "细雨孤山路，早梦到、梅边香暗。", 
            "甚日君来，烟波遥送归缆。"
        ], 
        "title": "探春  送张荔轩之松陵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "玉箫旧约。", 
            "人何在、芙蓉落尽秋雪。", 
            "锦鸾罢舞，钿车又去，佩遗珊玦。", 
            "兰皋望绝。", 
            "更湘水、湘云万叠。", 
            "记当时、高梧院落，苍藓印鸳屧。", 
            "休问香溪路，古柳残鸦，野塘寒叶。", 
            "素波未远，怎相携、五湖歌楫。", 
            "夜火沙河，怕归渡、流澌暗结。", 
            "漫句留，独枕梦醒雁叫月。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "乌桕村边，酒旗飐、画出江南风色。", 
            "回首野渡荒寒，麋湖冻澄碧。", 
            "乡梦远、银鲈脍玉，甚长绊、季鹰词客。", 
            "雪浣征衣，云停旧约，难破凄寂。", 
            "又何用、草檄从戎，正书报、甘泉马蹄疾。", 
            "且喜隔年春到，有梅花消息。", 
            "归去好、红炉纸阁，与故人、共醉良夕。", 
            "忍听哀角飞霜，暮愁千驿。"
        ], 
        "title": "琵琶仙  吴中岁暮感怀时官军收复润州", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "烟寒鹭溆，镫昏鱼寨，阑夜戍鼓未歇。", 
            "朱楼已隔蓬山远，休问翠樽销黯，玉笙凄切。", 
            "尚忆垂虹秋色好，倚画槛、炉香同拨。", 
            "顿忘却、客里行舟，不住唤鶗鴂。", 
            "谁念江乡岁晚，淹留无计，一笛离亭催别。", 
            "赤阑桥畔，那时来路，落尽芦花枫叶。", 
            "纵凌波赋就，何处芳尘梦罗袜。", 
            "君知否、片帆相送，惟有天边，朦胧无恙月。"
        ], 
        "title": "八归  泊舟平望，追忆旧游感赋，用白石韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "如水香车逐暗尘。", 
            "满堤芳草斗罗裙。", 
            "丽人已过馀花气，新柳初齐尚酒痕。", 
            "停画桨，殢清尊。", 
            "微茫山色拥归云。", 
            "明朝重问西泠路，细雨棠梨一断魂。"
        ], 
        "title": "鹧鸪天  寒食修禊湖上", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "雪晴池馆春波漾。玉梅开过无人赏。", 
            "湖岸绿濛濛。酒旗双面风。", 
            "柳条鸦影集。归马嘶金勒。", 
            "扶醉帽檐斜。不知楼上花。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "记相逢、少年疏俊，酒楼同载鹦榼。", 
            "擘笺笑赌旗亭句，豪气一时难压。", 
            "烧绛蜡，只少个、兜娘筝语弹银甲。", 
            "琴尊趣洽。", 
            "自听雨枫桥，停云荔浦，萍迹几离合。", 
            "鲈乡去，飘渺红亭白塔。", 
            "烟波如汎清霅。", 
            "樊川渐老风情减，惟有鬓丝禅榻。", 
            "歌互荅，问可胜、长安侧帽花枝插。", 
            "江鸥倦狎。", 
            "定梦到西湖，山家茶熟，十里翠阴匝。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "湾头锦浪接。", 
            "仿佛仙源人境绝。", 
            "知否刘郎怨别。", 
            "尚含笑断篱，吹芳平堞。", 
            "青芜绣叠。", 
            "似茜裙微步烟月。", 
            "閒门闭，一溪自绿，破网荐春鳜。", 
            "凄咽。", 
            "杜鹃啼血。", 
            "叹花底金尊易歇。", 
            "燕支犹泫素靥。", 
            "彩袖分鸾，舞扇飘蝶。", 
            "渡江迟画楫。", 
            "悄未许寻根问叶。", 
            "殷勤祝，晚来风定，莫遣散成雪。"
        ], 
        "title": "霓裳中序第一  青村城隅，野桃作花繁茂，念远成赋", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "不见西湖柳。", 
            "但濛濛、吹来絮影，似无还有。", 
            "点点愁心黏不住，却把愁根种就。", 
            "早池面、青萍如绣。", 
            "絮自分飞萍自聚，便漂流终有相逢候。", 
            "身世感，几回首。", 
            "茸城作客飘零久。", 
            "记当初、菱塘散发，药阑携手。", 
            "水盼兰情无限意，只在镫前扇后。", 
            "剩清月、照人依旧。", 
            "堠火乡关尘梦警，唱刀环何日归来又。", 
            "离思苦，况无酒。"
        ], 
        "title": "金缕曲  云间感旧", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "麝沈金鸭。", 
            "正瑶宫漏静，嫩寒初怯。", 
            "唤侍儿、密焙熏笼，已弱不胜扶，冻眸微合。", 
            "懒甚腰支，看踠地、绣衣斜搭。", 
            "笑珑松鬓亸，睡态未苏，似醉春榼。", 
            "生香更添艾纳。", 
            "任罗衾半角，红浪堆压。", 
            "剩几缕、心字成灰，把寂寞珍珠，悄封檀匣。", 
            "拨罢钗虫，飏宝篆、指痕新掐。", 
            "但盈盈、夜窗送曙，泪凝绛蜡。"
        ], 
        "title": "解连环  题宫人斜倚熏笼图", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "一篷烟翠，记春江载酒，镜奁平贴。", 
            "锦汎鱼油波力软，红艳霏微如雪。", 
            "白石祠边，泰娘桥畔，箫管迎桃叶。", 
            "家乡淮海，野游堪老秦七。", 
            "争柰听鼓应官，六朝歌舞，空对南鸿说。", 
            "忽地沧桑尘劫换，无限琼枝销歇。", 
            "客泪青衫，繁华黄土，梦泣寒塘月。", 
            "花开花落，暗潮犹为呜咽。"
        ], 
        "title": "念奴娇  题秦梅生参军青溪看花图", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "花也谁怜，竟绿章、不乞春阴相护。", 
            "倚竹袖寒，西风又伤迟暮。", 
            "无端寄托篱根，剩一点、秋心难诉。", 
            "知否，惯含颦、弄影满身凉露。", 
            "人意更凄楚。", 
            "问绛蜡高烧，几家歌舞。", 
            "独凭画阑，减却旧时娇妩。", 
            "冷落芳丛，怕尚有、红妆偷妒。", 
            "心苦。", 
            "斸愁苗、为移瑶圃。"
        ], 
        "title": "惜秋华  忆云馆赋秋海棠", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "月冷戍台，波荒鱼市，乡关回首何许。", 
            "采香人不见，废苑空怀古。", 
            "湘皋甚时再赋。", 
            "荡离愁、画桥烟浦。", 
            "晓角吟霜，晚帘呼酒，难写别情苦。", 
            "湖山梦，行归路。", 
            "忆金狨系马，罗袖当户。", 
            "玉箫声未断，暗送流年去。", 
            "故园心事春镫里，问谁惜、青衫行旅。", 
            "待埽雪，重来约、高阳旧侣。"
        ], 
        "title": "玲珑四犯  岁暮客吴未归，用白石越中闻箫鼓感怀韵", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春衣乍试，又锦鸠唤暝，冷雨廉纤。", 
            "翠被梦轻，湘波人远思恹恹。", 
            "碧桃开瘦閒门掩，二分红出重檐。", 
            "是谁清泪，燕支渲尽，澹了还添。", 
            "咫尺吴云万里，正莺飞草长，恨赋江淹。", 
            "海燕自来、青鸾无翼寄诗缣。", 
            "因何酒力浑销减，旧时螺盏愁拈。", 
            "料伊花叶，书残倦倚绣帘。"
        ], 
        "title": "绛都春  从西麓体", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "又春帆带雨，暮角春寒，梦远吴天。", 
            "拟伴梅花住，柰征尘点鬓，不似当年。", 
            "翠尊甚时重照，落月屋梁边。", 
            "有多少离情，啼莺不语，江柳摇烟。", 
            "飞仙。", 
            "渺何许，怕说与依依，归燕堂前。", 
            "满目风光换，只青袍草色，漂泊谁怜。", 
            "但凭鲤鱼潮信，珍重递吟笺。", 
            "想蝶扑帘栊，愁春未醒人倦眠。"
        ], 
        "title": "忆旧游  薄游吴淞，旅况萧然，惜别伤春，并成凄调", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "江南春已半，峭寒似水，冷落卖饧箫。", 
            "柳条攀更苦，惜别无人，烟雨送征桡。", 
            "停云望断，剩当年、锦字香销。", 
            "谁会得，河梁分手，两度感萍飘。", 
            "迢迢荒波渔蕝，晚火谯门，算游踪难料。", 
            "绕一带、离愁不断，长短虹桥。", 
            "高楼甚处重帘护，正梨花、雪压阑腰。", 
            "孤梦远，依然酒醒今朝。"
        ], 
        "title": "渡江云", 
        "type": "词", 
        "yun": "萧"
    }, 
    {
        "author": "张景祁", 
        "era": "清", 
        "subtype": null, 
        "text": [
            "护花密系金铃索。锦围碎剪霞绡薄。", 
            "醉靥不胜情。酒阑花未醒。", 
            "梦中传彩笔。切莫书花叶。", 
            "花底寄相思。被他双燕知。"
        ], 
        "title": "菩萨蛮  赋牡丹", 
        "type": "词", 
        "yun": null
    }, 
    {
        "author": "张维垣", 
        "era": "清", 
        "subtype": "七言律诗", 
        "text": [
            "腰藏小碟步如梭，拱立床前细语和。", 
            "添足画蛇迎客笑，甘心走狗任人诃。", 
            "恩邀半勺称无冀，惠受三分说谢多。", 
            "最喜残灰犹带润，且伸拇指试研摩。"
        ], 
        "title": "戏咏乞烟灰", 
        "type": "律诗", 
        "yun": "歌"
    }, 
    {
        "author": "张维屏", 
        "era": "清", 
        "subtype": "五言绝句", 
        "text": [
            "鸡鸣山外村，村树晓烟碧。", 
            "人行细雨中，一路看春麦。"
        ], 
        "title": "山村春晓", 
        "type": "绝句", 
        "yun": "陌"
    }, 
    {
        "author": "张维屏", 
        "era": "清", 
        "subtype": "七言绝句", 
        "text": [
            "造物无言却有情，每于寒尽觉春生。", 
            "千红万紫安排着，只待新雷第一声。"
        ], 
        "title": "新雷", 
        "type": "绝句", 
        "yun": "庚"
    }, 
    {
        "author": "张盛藻", 
        "era": "清", 
        "subtype": "五言律诗", 
        "text": [
            "峰峦层叠起，苍翠扑人来。", 
            "怪石频当路，奔泉暗走雷。", 
            "倚松招鹤至，携杖拨云开。", 
            "清晓登天姥，休将幻梦猜。"
        ], 
        "title": "登天姥峰", 
        "type": "律诗", 
        "yun": "灰"
    }, 
    {
        "author": "张盛藻", 
        "era": "清", 
        "subtype": "七言律诗", 
        "text": [
            "探奇好怪入山行，百尺悬岩万古撑。", 
            "凿断云根成石路，飞来雨点杂泉声。", 
            "阴崖昼静龙犹蛩，仙洞春幽鼠不惊。", 
            "独立苍茫寻旧迹，远峰落日大江横。"
        ], 
        "title": "三游洞", 
        "type": "律诗", 
        "yun": "庚"
    }, 
    {
        "author": "张盛藻", 
        "era": "清", 
        "subtype": "七言律诗", 
        "text": [
            "又逐西风事远游，烟波浩淼送轻舟。", 
            "行程早作归程计，今月谁知古月愁。", 
            "新涨水痕因久雨，微凉天气近中秋。", 
            "生憎银汉层霄隔，何处乘查问斗牛。"
        ], 
        "title": "将赴武昌舟次述怀", 
        "type": "律诗", 
        "yun": "尤"
    }, 
    {
        "author": "张维屏", 
        "era": "清", 
        "subtype": "五言律诗", 
        "text": [
            "旅食路方永，独眠寒易侵。", 
            "春江流客梦，夜雨滴乡心。", 
            "烟湿帆移墨，村荒药抵金。", 
            "滩回风益怒，未碍裹头吟。"
        ], 
        "title": "雨泊波罗坑", 
        "type": "律诗", 
        "yun": "侵"
    }, 
    {
        "author": "张维屏", 
        "era": "清", 
        "subtype": "五言律诗", 
        "text": [
            "客梦随川曲，羁愁逐夜长。", 
            "枕边千里水，篷背五更霜。", 
            "村小鸡声冷，庖丰麂肉香。", 
            "道旁闻说虎，猎火近前冈。"
        ], 
        "title": "客梦", 
        "type": "律诗", 
        "yun": "阳"
    }, 
    {
        "author": "张维屏", 
        "era": "清", 
        "subtype": "七言律诗", 
        "text": [
            "春在山颠又水涯，一枝柔橹划涟漪。", 
            "暖风吹我意常醉，村路引人行不疲。", 
            "鸡犬声从深树认，田园味让老农知。", 
            "菜花香处柴门掩，写出储王画里诗。"
        ], 
        "title": "上元后三日同金茂园胡蔚岩汪总中买舟过冯子皋森竹园", 
        "type": "律诗", 
        "yun": "支"
    }, 
    {
        "author": "张维屏", 
        "era": "清", 
        "subtype": "七言律诗", 
        "text": [
            "天半清霜压怒雕，嵯峨楼观倚丹霄。", 
            "白河雁去传秋信，紫禁人归赋早朝。", 
            "梦里蓬蒿蜗舍远，眼中尘土马蹄骄。", 
            "思乡怀古愁如海，转觉名心似落潮。"
        ], 
        "title": "都门秋思 其一", 
        "type": "律诗", 
        "yun": "萧"
    }, 
    {
        "author": "张维屏", 
        "era": "清", 
        "subtype": "七言律诗", 
        "text": [
            "刀剪能伤独客心，授衣时节怕登临。", 
            "千秋叶落群鸦舞，五夜风来万马吟。", 
            "种地几人收白璧，筑台从古重黄金。", 
            "哀丝豪竹朱门里，秋老都成变徵音。"
        ], 
        "title": "都门秋思 其二", 
        "type": "律诗", 
        "yun": "侵"
    }, 
    {
        "author": "张逸藻", 
        "era": "清", 
        "subtype": "五言绝句", 
        "text": [
            "南浦多别离，行人去相续。", 
            "杨柳不知愁，春风依旧绿。"
        ], 
        "title": "杨柳", 
        "type": "绝句", 
        "yun": "沃"
    }, 
    {
        "author": "张逸藻", 
        "era": "清", 
        "subtype": "五言绝句", 
        "text": [
            "残灯摇瘦影，冷雨掩重楼。", 
            "为有还家梦，翻添一段愁。"
        ], 
        "title": "秋夜", 
        "type": "绝句", 
        "yun": "尤"
    }, 
    {
        "author": "张逸藻", 
        "era": "清", 
        "subtype": "七言绝句", 
        "text": [
            "千丝万缕不胜娇，空向风前舞楚腰。", 
            "寂寂小桥人不到，和烟和雨弄春潮。"
        ], 
        "title": "岸柳", 
        "type": "绝句", 
        "yun": "萧"
    }, 
    {
        "author": "张釴", 
        "era": "清", 
        "subtype": "七言律诗", 
        "text": [
            "海天万里独登台，佳节空嗟白发催。", 
            "愁绝雁声从北至，苍然秋色自西来。", 
            "霜清乌石蛮烟豁，潮落金崎越艇回。", 
            "遥忆故园兄弟在，几人同把菊花杯？"
        ], 
        "title": "闽中九日寄吴中诸兄弟", 
        "type": "律诗", 
        "yun": "灰"
    }, 
    {
        "author": "张铭", 
        "era": "清", 
        "subtype": "五言律诗", 
        "text": [
            "移得苏台种，参差绿扇攒。", 
            "风霜催旦暮，篱落伴凋残。", 
            "曾以新诗写，还同旧雨看。", 
            "岂无松柏茂，念汝太萧寒。"
        ], 
        "title": "败蕉", 
        "type": "律诗", 
        "yun": "寒"
    }, 
    {
        "author": "张景祁", 
        "era": "清", 
        "subtype": null, 
        "text": [
            "梦三生，香一炷，身世悟萍絮。", 
            "青粉墙低，鸦背带秋去。", 
            "乍惊蒜影钩帘，茶烟飏鬓，蓦吹落、缃桃红雨。", 
            "起还住。", 
            "窥人窈窕窗前，鹦母悄无语。", 
            "宝篆成灰，划遍断肠句。", 
            "争知豆蔻词工，鸳鸯字好，暗颠倒、十分情绪。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "燕归梁，花覆屋，春睡几时足。", 
            "忽近侬前，扇手一双玉。", 
            "无端绣谱慵拈，瑶笙罢炙，早画阁、银镫添续。", 
            "漏声促。", 
            "最怜半醒轻盈，众里暗流目。", 
            "作意矜严，隐约露心曲。", 
            "怎禁兰帕潜抛，莲钩徐敛，却偷傍、砑罗裙幅。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "寺东西，湖里外，风叶舞青盖。", 
            "小舫疏帘，箫管两头载。", 
            "悄看袜印凌波，衣香浣雪，似瑶殿、谪来尘界。", 
            "最无赖。", 
            "笑伊弄水搴芳，菱角罥罗带。", 
            "花卸云鬟，随意一枝戴。", 
            "归来银汉初斜，金尊重洗，浑不道、夜凉如海。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "脸波横，眉黛锁，欲近又抛亸。", 
            "澡罢兰香，斜日渐西过。", 
            "分明屏曲搪风，簟纹织水，怨好梦、晚蝉催破。", 
            "玉钗堕。", 
            "起来重整鸦云，芳意忒疏惰。", 
            "不点银釭，默倚画阑坐。", 
            "试看荷叶凉边，豆花多处，笑同数、几星萤火。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "拜星娥，招月姊，瓜果满庭际。", 
            "密约青鸾，芳讯夜深递。", 
            "分来犀盒香心，蛛丝晓结，怎消得、绿窗情味。", 
            "晚妆洗。", 
            "遥知十二巫峰，不隔锦屏底。", 
            "宿醉犹浓，斜倚合欢被。", 
            "生憎旧燕忘归，雏莺解事，问娇梦、醒来还未。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "锁衔蟾，箫引凤，楼上夜寒重。", 
            "锦被青绫，故遣小鬟送。", 
            "谁知衣桁藏镫，珧窗漏月，曾照见、秋波微冻。", 
            "续残梦。", 
            "晓来帘压低垂，花影屡移动。", 
            "起傍妆台，鹦语暗调弄。", 
            "偷看檀的香销，枕霞红映，有菱镜、替人矜宠。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "恨千端，愁万点，镇日翠眉敛。", 
            "痴绝檀奴，傲骨为伊贬。", 
            "何当身化文鸳，口衔朱凤，得长傍、暖香云簟。", 
            "薄寒酽。", 
            "新怜病态惊秋，顾影带围减。", 
            "暗诉衷肠，罗帕泪痕掩。", 
            "那堪梅子生仁，桃花著醋，有调笑、舌锋如剑。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "听离歌，催画桨，无计更偎傍。", 
            "缓送行程，约共理吴榜。", 
            "便教鹊镜终分，鸾箫难续，也暂慰、临风惆怅。", 
            "试凝望。", 
            "惊心桥过垂虹，一路酒旗飏。", 
            "只恨扁舟，不作五湖想。", 
            "柰他巫峡云归，湘皋梦远，叹从此、红楼天样。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "月华圆，人面隔，彩凤堕双翼。", 
            "深锁寒簧，目断画屏隙。", 
            "者番药鼎沈烟，香篝驻火，恁梦也、影儿难觅。", 
            "苦相忆。", 
            "飞来锦字云笺，摺罢又重摺。", 
            "天外青鸾，密遣递消息。", 
            "为言客里金空，愁边人瘦，且莫醉、苏台春色。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "晚枫丹，丛菊老，乡梦乍萦绕。", 
            "小雨城闉，旧约认鸿爪。", 
            "尽饶菰米炊香，鲈鱼破玉，话不尽、酒边愁抱。", 
            "听啼鸟。", 
            "怕催镜里夫容，一夕带霜槁。", 
            "相见湾头，又打木兰棹。", 
            "何如觅个樵青，招来萼绿，竟同泛、烟波圆泖。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "春痕澹沱。", 
            "指赤阑倒水，绿深江左。", 
            "隔断虹桥，酒旗无力风前簸。", 
            "和烟和雨千丝裹。", 
            "系不住、旧时兰舸。", 
            "带斜阳、青粉墙西，但暮鸦飞堕。", 
            "休问前生絮果。", 
            "是黄染画衣，碧梳鬟朵。", 
            "绮陌人归，玉鞭曾送斑骓过。", 
            "飘零张绪谁怜我。", 
            "又客里、清明槐火。", 
            "怎知他、独倚高楼，眉暗锁。"
        ], 
        "title": "垂杨  时届禁烟，江柳摇绿，裴回水次，黯然言愁", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "正疏星案户，千里送秋，碧天凉思无限。", 
            "彩楫银塘，璅镫翠馆。", 
            "尚忆湖亭芳宴。", 
            "酒裛荷心，帕兜菱角，瑶情深浅。", 
            "盼夜来、三五圆蟾，也学旧时人面。", 
            "空把生绡题遍。", 
            "柰朝霞洛浦，袜尘谁见。", 
            "问几许离愁，料有半江难剪。", 
            "兰云镜里，茶烟榻畔。", 
            "都付流光惊箭。", 
            "便重埽、花底香巢，已少窥人雏燕。"
        ], 
        "title": "望湘人", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "晓起修蛾著意描。", 
            "嬉春女伴隔邻招。", 
            "百花生日是今朝。", 
            "藉草暗挼群幄皱，屑檀微衬屧墙高。", 
            "妒他垂柳学纤腰。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "帘外雏鬟取次探。", 
            "绿窗幽梦晓犹酣。", 
            "杏花新摘不曾簪。", 
            "幢压鹅绫慵绣佛，枕缄麝锦讳宜男。", 
            "斋期忘了月初三。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "玉骨香桃瘦不支。", 
            "懒拈红豆写新词。", 
            "薄寒更柰雨如丝。", 
            "量药忍教尝独活，咒花不许放将离。", 
            "酸辛情味有谁知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "怕见花阴蝶作团。", 
            "舞衣新觉带围宽。", 
            "镜中红泪可能瞒。", 
            "爱拨兰熏情恋热，戏抛梅子意含酸。", 
            "殢人偏是黛眉攒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "当年人近天涯远，花是春心。", 
            "月是秋心。", 
            "一处相思两处心。", 
            "而今人远天涯近，焦了香心。", 
            "断了琴心。", 
            "两处相思一处心。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "露耿高梧，雨鸣清筱，垂镫兰堂。", 
            "宝鼎香添，轻绡扇却，帘卷花气凉。", 
            "双星幽怨，双蕖幽梦，几回盼断红墙。", 
            "含情久、罗衣渐怯，更听叶堕银床。", 
            "芳华易歇，流光一去，那堪青镜飞霜。", 
            "麝锦抛棱，冰弦韵轸，空引离绪长。", 
            "清砧慵埽，曲阑慵倚，冷萤闪过回廊。", 
            "怜娇女、宵深待月，尚凝晚妆。"
        ], 
        "title": "永遇乐  秋闺用日湖体", 
        "type": "词", 
        "yun": null
    }, 
    {
        "author": "张景祁", 
        "era": "清", 
        "subtype": null, 
        "text": [
            "长云暗屯树顶，看千峰互抱。", 
            "踞江势、包络重关，艮岳遥对烟表。", 
            "翠华去、销金梦歇，苔荒辇路栖残照。", 
            "有何人，慨念禾油，故宫凭吊。", 
            "浙脸南来，汴水渡马，把朝廷换小。", 
            "溯佳谶、棋局黄罗，九宫旋见星曜。", 
            "忍偏安、临淮半壁，怎挽得、银潢倾倒。", 
            "剩飘零，箫鼓声中，晚春花鸟。", 
            "旄头望远，剑血浇凉，怅佩环信杳。", 
            "蓦转眼、碧收天水，电影泡影，岁月销沈，古愁多少。", 
            "铜山铸泪，铜驼埋恨，珠筵明拥樊楼火，已金瓯、响压襄城炮。", 
            "龙飞驭绝，谁闻夜柝虾蟆，更逐漏点频报。", 
            "空山凤去，几阅兴亡，尚劫灰未埽。", 
            "恁慷慨、狂敲如意，盼断西台，野烧寒燐，乱烟衰草。", 
            "苍凉片石，玉钩斜畔，鱼镫光冷鸳瓦碎，唱秋坟、酸咽松风啸。", 
            "何堪说与年年，雨泣冬青，杜鹃尽老。"
        ], 
        "title": "莺啼序  凤凰山怀古", 
        "type": "词", 
        "yun": null
    }, 
    {
        "author": "张盖", 
        "era": "清", 
        "subtype": null, 
        "text": [
            "主人十三龄，天驹见龙脊。", 
            "绝尘潇洒姿，能解留人客。", 
            "予时至平干，复著游山屐。", 
            "足茧涩登途，盗贼况充斥。", 
            "踟蹰数里间，落日藏光赤。", 
            "投宿上君堂，张灯照昏夕。", 
            "蹇驴足刍茭，老病须燔炙。", 
            "奴仆亦殷勤，自来扫床席。", 
            "酌酒须玉瓶，倾光泛琥珀。", 
            "感情欲痛饮，所恨胸肠窄。", 
            "恭闻尔先人，遗汝登朝舄。", 
            "汝兄善草圣，海内称名硕。", 
            "汝才驾徐陵，准拟文章伯。", 
            "予有两男儿，鸡鹜空毛翮。", 
            "大儿倍汝年，弧矢未能射。", 
            "小儿少汝年，祇备樵苏役。", 
            "何以汝聪明，日夜亲图籍。", 
            "老夫若汝年，走马垂杨陌。", 
            "有时丛台下，醉舞挥金戟。", 
            "中岁好弹琴，素琴横白石。", 
            "旁植一枝松，今已高千尺。", 
            "忽忽鬓发苍，自顾无良策。", 
            "何处可容身，避地来山泽。", 
            "结交无老少，遭时有顺逆。", 
            "长啸望停云，题诗谢畴昔。"
        ], 
        "title": "寄李十三郎君", 
        "type": "古风", 
        "yun": "陌"
    }, 
    {
        "author": "张盖", 
        "era": "清", 
        "subtype": null, 
        "text": [
            "尔从南方来，衣裘带江色。", 
            "舍舟入故山，倦游聊憩息。", 
            "我住君山南，君住吾山北。", 
            "相隔十里云，欲见何由得，今晨动幽兴，独访漆泉侧。", 
            "危桥上古寺，径转长松直。", 
            "山僧五六人，亭午会法食。", 
            "清斋到鄙夫，益我筋生力。", 
            "老翁气忽壮，果腹取岩崱。", 
            "初瞻意嵂崒，绝顶无难陟。", 
            "扪萝才跻攀，寸步成匍匐。", 
            "天畔石房古，仰望不可极。", 
            "山叟何时还，再欲窥堂阈。", 
            "三步一回头，皓鹤烟中翼。"
        ], 
        "title": "广羊山方殷伯岩不遇", 
        "type": "古风", 
        "yun": "职"
    }, 
    {
        "author": "张清瀚", 
        "era": "清", 
        "subtype": "七言律诗", 
        "text": [
            "西浙才名久冠时，趋朝待漏隔花迟。", 
            "庭梧一叶凉先递，窗竹千竿暑未知。", 
            "生面特开摩诘笔，秋心合赋少陵诗。", 
            "长天领略清华景，犹记吴山折桂枝。"
        ], 
        "title": "和徐花农太史迎秋诗韵", 
        "type": "律诗", 
        "yun": "支"
    }, 
    {
        "author": "张清标", 
        "era": "清", 
        "subtype": "七言绝句", 
        "text": [
            "煞尾声传感逝波，南朝往事已销磨。", 
            "苍凉一掬兴衰泪，迸入渐渐《麦秀歌》。"
        ], 
        "title": "题杜茶村镫船歌后 其一", 
        "type": "绝句", 
        "yun": "歌"
    }, 
    {
        "author": "张清标", 
        "era": "清", 
        "subtype": "七言绝句", 
        "text": [
            "何处闻歌不可怜，秦淮丝竹委荒烟。", 
            "伤心寄语阮司马，惭愧《春镫》《燕子笺》。"
        ], 
        "title": "题杜茶村镫船歌后 其二", 
        "type": "绝句", 
        "yun": "先"
    }, 
    {
        "author": "张清标", 
        "era": "清", 
        "subtype": "七言绝句", 
        "text": [
            "街南街北几停车，无数垂杨绾暮鸦。", 
            "惟有夕阳消不尽，又随秋水上芦花。"
        ], 
        "title": "汉川西赤壁街为五赤壁之一余数过之见垂杨数十株摇曳西风落照间为赋二绝句 其一", 
        "type": "绝句", 
        "yun": "麻"
    }, 
    {
        "author": "张清标", 
        "era": "清", 
        "subtype": "七言绝句", 
        "text": [
            "摇落新河欲上潮，西风吹浪打山椒。", 
            "凭谁问取孙曹事，间听渔歌出苇萧。"
        ], 
        "title": "汉川西赤壁街为五赤壁之一余数过之见垂杨数十株摇曳西风落照间为赋二绝句 其二", 
        "type": "绝句", 
        "yun": "萧"
    }, 
    {
        "author": "张深", 
        "era": "清", 
        "subtype": null, 
        "text": [
            "一洞倒挂霜折莲，一洞侧出洪钟眠。", 
            "谽谺窈窕莫可状，更有六洞嵌其巅。", 
            "就中洞下复为洞，浩浩万劫通云烟。", 
            "有隋静老亦好事，牢置关锁加钩键。", 
            "名山灵秀气忽闭，宝藏未识开何年。", 
            "令人可想不可见，有若忉利纯金天。", 
            "松阴亭亭日傍午，风来隔涧传樵语。", 
            "照人苔藓须眉青，石既陆离客亦古。", 
            "披萝剪棘窥岩户，鼠君鼯惊窜蝙蝠舞。", 
            "天光透处字隐隐，波折依稀半欧褚。", 
            "呜呼至宝秘空谷，奚异结绿埋沙土。", 
            "云居自是贞观刹，熣灿岧峣宏殿宇。", 
            "胡不出之甃廊壁，我与山僧快先睹。", 
            "未知守者谁其主，砰轰欲借雷公斧。"
        ], 
        "title": "芯题山石经洞", 
        "type": "古风", 
        "yun": null
    }, 
    {
        "author": "张深", 
        "era": "清", 
        "subtype": null, 
        "text": [
            "梯崖陡绝攀棱层，去天一握疑可登。", 
            "神龙触石石中裂，直下万仞深冥冥。", 
            "苍鳞得径归重溟，残烟剩雨懒复升。", 
            "莹晶石髓同酝酿，留此德水施高僧。", 
            "高僧飞锡婫摩城，恐迷智火遗元镫。", 
            "金壶汁尽井华继，历年书勒西来经。", 
            "迄今洞秘铁石扃，法乘呵护严山灵。", 
            "雷音往往动深夜，此下不少潜虬听。", 
            "有时滃郁寒云兴，气逼太古莓苔青。", 
            "黝然深黑若有物，照影莫见神为惊。", 
            "一语未毕一语应，清音琅琅如斫冰。", 
            "会逢金仙发砂窖，疑是玉女敲铜瓶。", 
            "或言乌山井底扬吴舲，竹山有穴通孤星。", 
            "大地具可人力破，凿者安知非五丁。", 
            "轩辕九井天自生，刺指亦属真仙成。", 
            "灵异未可常理测，古迹难以空言争。", 
            "阴阴危壁垂寒藤，重来腰脚力尚能。", 
            "好携琉璃黄竹簟，踞此六月消炎蒸。"
        ], 
        "title": "石井行", 
        "type": "古风", 
        "yun": null
    }, 
    {
        "author": "张深", 
        "era": "清", 
        "subtype": null, 
        "text": [
            "倾杯一曲勤政楼，四百马舞金铃秋。", 
            "名驹仅充木床玩，壮士亦抱盐车愁。", 
            "我朝练马马日编，勇技灵随马势变。", 
            "人如鸟隼马如龙，骨腾肉飞堪百战。", 
            "云阴漠漠平沙开，健儿三五躤柳来。", 
            "短衣窄袖气精紧，色目迭出矜奇侅。", 
            "一人反引如猿狖，一人侧起苍鹰骤。", 
            "一人倒立足穿花，倏忽鬃前倏尾后。", 
            "倏然马腹小可藏，筋斗一落千丈强。", 
            "全身离鞍脚出镫，欲起不起歌《伊》《凉》。", 
            "阴阳两手疾于磨，电在飞仙膊下过。", 
            "挑抽凿剃托吊剪，鞍背从容任掀簸。", 
            "有时对面两骑驱，交臂暗度马不知。", 
            "有时连环八蹄骋，左超右踔无停时。", 
            "马乎岂竟解人意，马亦随人作游戏。", 
            "伎完人马两从容，汗喘俱无神采异。", 
            "漫夸曲踊逾三驼，迅捷轻趫未足多。", 
            "千秋万岁奉天子，信是京营曳落河。"
        ], 
        "title": "骗马行", 
        "type": "古风", 
        "yun": null
    }, 
    {
        "author": "张淑", 
        "era": "清", 
        "subtype": null, 
        "text": [
            "春。", 
            "舞蝶歌莺淑景新。", 
            "花飞减，肠断倚楼人。"
        ], 
        "title": "归字谣 春（见《昭代词选》）", 
        "type": "词", 
        "yun": null
    }, 
    {
        "author": "张淑", 
        "era": "清", 
        "subtype": null, 
        "text": [
            "春晚。", 
            "春晚。", 
            "人与燕莺同懒。", 
            "小庭昨夜风过，红紫还怜谢多。", 
            "多谢。", 
            "多谢。", 
            "剩有荼蘼迟嫁。"
        ], 
        "title": "古调笑 春晚", 
        "type": "词", 
        "yun": null
    }, 
    {
        "author": "张淑", 
        "era": "清", 
        "subtype": null, 
        "text": [
            "烟景东皇花柳簇，画船况泛西湖。", 
            "湖心亭上即仙都。", 
            "六桥山翠积，环绕镜中图。", 
            "冠帔主人诗击钵，列钗竞倒琼壶。", 
            "胜游四美足欢娱。", 
            "晚钟何处起，明月又金铺。"
        ], 
        "title": "临江仙 春日，吴别驾乔夫人招游西湖，即席赋赠", 
        "type": "词", 
        "yun": null
    }, 
    {
        "author": "张淑", 
        "era": "清", 
        "subtype": null, 
        "text": [
            "阿大中郎，曾问字、琉璃砚北。", 
            "埋玉树、招魂无计，阑干长拍。", 
            "后起一时推作手，先灵九地应加额。", 
            "看编珠，乐圃好吟钞，如椽笔。", 
            "孤露苦，休于邑。", 
            "腾达快，休疑惑。", 
            "纵才人命薄，也如巾帼。", 
            "佳句雕龙终寿世，浮名梦蚁空争国。", 
            "只愁予，进士浪相夸，难为役。"
        ], 
        "title": "满江红 题荫嘉弟乐圃吟钞", 
        "type": "词", 
        "yun": null
    }, 
    {
        "author": "张淑", 
        "era": "清", 
        "subtype": null, 
        "text": [
            "苦雨凄风秋欲暮。", 
            "正触起、离愁绪。", 
            "少音信、飞鸿天际度。", 
            "长女也、迢迢路。", 
            "次女也、迢迢路。", 
            "料得停针抛绣谱。", 
            "望亲舍、新诗赋。", 
            "问何日、归来同首聚。", 
            "长女也、喁喁诉。", 
            "此女也、喁喁诉。"
        ], 
        "title": "酷相思 忆慧贞、慧珠二女", 
        "type": "词", 
        "yun": null
    }, 
    {
        "author": "张梦喈", 
        "era": "清", 
        "subtype": "五言律诗", 
        "text": [
            "四野人声静，惟闻檐瀑喧。", 
            "窗捎花影重，径压竹枝繁。", 
            "伏枕宵犹岁，摊书昼已昏。", 
            "何时步丘壑，策杖倚朝暾。"
        ], 
        "title": "雨不止", 
        "type": "律诗", 
        "yun": "元"
    }, 
    {
        "author": "张梦龙", 
        "era": "清", 
        "subtype": null, 
        "text": [
            "汨罗江上一女子，生来二十九年矣。", 
            "文章牢落苦无成，滔滔岁月看流水。", 
            "忆昔儿时喜读书，操治简策若蚕枲。", 
            "先公经术寿日月，茫茫沧海失涯矣。", 
            "自陈榛椇执中馈，墨守膏肓百不理。", 
            "夫子论诗独逴跞，苍龙出没天河里。", 
            "书窗讽咏有倡和，往往驽骀随騄駬。", 
            "贞松百岁连枝叶，庶几文字共终始。", 
            "岂知人事倏变迁，羸者未亡壮者死。", 
            "黔娄先生终有谥，柳下大夫何须诔。", 
            "孤儿顽稚须教诲，旧经重翻颡有泚。", 
            "惟有诗稿不可读，使我徒增忉怛耳。", 
            "呼儿爇火摧烧之，长向九京伴才鬼。"
        ], 
        "title": "烧诗", 
        "type": "古风", 
        "yun": "纸"
    }, 
    {
        "author": "张梦龙", 
        "era": "清", 
        "subtype": null, 
        "text": [
            "默默辞里闾，漫漫即长路。", 
            "长路渺何许，寂历秋江树。", 
            "江行日逾迈，虚觉晨昏度。", 
            "中坐愁暗生，欲遣不可去。", 
            "吁嗟风木哀，侧塞牛衣故。", 
            "失怙独何辜，不天谁与诉。", 
            "暧彼重泉下，幽阴永朝暮。", 
            "悄然孤怀深，遂矣沈忧痼。", 
            "众雏环我啼，顾之泪如注。", 
            "娇嗔不肯卧，欲怒未忍忤。", 
            "栖鸦起寒光，假寐旋自寤。", 
            "伤哉两大间，抚事若流寓。"
        ], 
        "title": "发衡山县 其一", 
        "type": "古风", 
        "yun": null
    }, 
    {
        "author": "张梦龙", 
        "era": "清", 
        "subtype": null, 
        "text": [
            "蒲帆乘晓风，策策如飞禽。", 
            "归宁既适愿，胡为愁苦侵。", 
            "念我垂白母，悲女常伤心。", 
            "九载不得见，忧思独难任。", 
            "此行将远怀，慰此离别深。", 
            "弱弟能承欢，天真抒素忱。", 
            "闻姊近且归，高斋扫空蟫。", 
            "焚香或默坐，竟日惟愔愔。", 
            "浮生感馀息，灰败犹枯芩。", 
            "定省阙晨夕，郁郁曾至今。", 
            "安得缩地方，瞬息归故林。", 
            "不闻榜人妇，鼓枻扬哀音。"
        ], 
        "title": "发衡山县 其二", 
        "type": "古风", 
        "yun": "侵"
    }, 
    {
        "author": "张梦龙", 
        "era": "清", 
        "subtype": null, 
        "text": [
            "荒园有枯藤，岁久根亦朽。", 
            "土润斑斓杂荆棘，网丝断续伤尘垢。", 
            "当时青葱蔽云日，虬怒龙蟠复何有。", 
            "乃知荣达出夤缘，时过势孤难自守。", 
            "岂无甘瓜佐盘馈，亦有蒲萄足补酒。", 
            "所生所出皆见用，老废空令习粗丑。", 
            "雪凌霜欺曾几时，中心已死谁能持。", 
            "君不见亭亭骨立摩云树，万岁千秋犹得支。"
        ], 
        "title": "枯藤", 
        "type": "古风", 
        "yun": null
    }, 
    {
        "author": "张梦兰", 
        "era": "清", 
        "subtype": null, 
        "text": [
            "西风禾黍响飒飒，峞嶪荒城云峰杂。", 
            "野径苍茫阒无人，蝉声蛩语互相答。", 
            "九原可作其谁归，我公大度殊巍巍。", 
            "力赞莱公排钦若，契丹解得澶渊围。", 
            "苦恨小邑无文献，借才聊为读书劝。", 
            "盛德曾无抔土留，神鸦社鼓传哀怨。", 
            "闻道画像亦被焚，香烟矗起团成云。", 
            "一样子孙不识字，魏公村里趋耕耘。", 
            "山河不殊风景别，茫茫古今电光掣。", 
            "斜阳荒阪姑少留，九龙港口水呜咽。"
        ], 
        "title": "出南郭寻毕文简墓不得", 
        "type": "古风", 
        "yun": null
    }, 
    {
        "author": "张梦兰", 
        "era": "清", 
        "subtype": null, 
        "text": [
            "双峰崷崒依女墙，纤径崎岖通上方。", 
            "旧拟来游今始到，溽暑全涤西风凉。", 
            "带山琳宇皆南向，矮垣横缭千年樟。", 
            "稍前不浪舟尤稳，翠微高竦飞岚光。", 
            "翠筠旁偃石壁峻，杂以野花缘纪堂。", 
            "随潮帆影拂槛过，岛屿萦回江天长。", 
            "西北群山来未已，横空旌旆时飞扬。", 
            "城中万瓦鳞叠碧，郭外千畦云浮黄。", 
            "凭眺独立无人径，山僧见怪询行藏。", 
            "我谓仆夫勿饶舌，迩来埋首随韩康。", 
            "归循旧途怕人识，左旋右折逾崇冈。", 
            "却到平地重回望，离离塔影凌青苍。"
        ], 
        "title": "登巾子山", 
        "type": "古风", 
        "yun": "阳"
    }, 
    {
        "author": "张梦兰", 
        "era": "清", 
        "subtype": null, 
        "text": [
            "许越行成志已诬，黄池争长计尤疏。", 
            "夫差自是甘忘父，西子何曾解拳吴。", 
            "一曲空江迷步屟，千年冷月照姑苏。", 
            "国仇难共家仇雪，遗恨堪怜伍大夫。"
        ], 
        "title": "姑苏怀古", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "《梅花》本笛曲，淡淡入我弦。", 
            "冻云残雪春乍破，一枝两枝篱边落。", 
            "喧啾野雀噪深竹，溪水无波照空渌。", 
            "阳和暗觉指下来，遥峰泼翠岚阴开，五色凤子双徘徊。", 
            "小弦急，大弦缓，冷香拂袖东风软。", 
            "袅袅冰魂吹不断，忽然鹤叫三四声。", 
            "罗浮美人梦里惊，霜天欲晓寒更清。", 
            "平生茅屋心，珠玉空自惜。", 
            "山家闭户悄无人，绿缛青苔落英积，瑶琴愔愔醉横膝。", 
            "一片孤月当窗白。"
        ], 
        "title": "琴意诗 其一 梅花三弄", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "抚冰弦之皎洁，扣玉㢩之玲珑。", 
            "叹曲高而和寡，溯遗音于郢中。", 
            "恍飞霙之来下兮，忽烟霭之溟濛。", 
            "乍回旋兮，舞鸾鹤于仙岛。", 
            "俄散漫兮，屑琼瑶于帝宫。", 
            "沾璧槛，洒珠栊，皎兮若梨花之带月，翩兮似柳絮之因风。", 
            "萧萧兮疏竹，谡谡兮劲松。", 
            "喜清光兮照眼，快颢气兮蟠胸。", 
            "乃知声音之微妙兮，移造化之功。", 
            "顾兹曲之冷淡兮，琴每罢而座空。", 
            "独余情其爱悦，抱幽素兮忡忡。"
        ], 
        "title": "琴意诗 其二 白雪", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "溪山四时好，秋夜气更清。", 
            "月色终岁佳，秋天光愈明。", 
            "此意孰能写，惟有丝桐声。", 
            "一弹山在眼，再弹溪在目。", 
            "溪静水粼粼，山遥峰矗矗。", 
            "慢声生旷怀，幽韵蕴高躅。", 
            "或如临大壑，松风卷波涛。", 
            "或如坐深岩，石泉鸣琼瑶。", 
            "或如邻古寺，云外吼蒲牢。", 
            "阴崖转长林，仄径凌绝巘。", 
            "天风缥缈回，泛声三数点。", 
            "夜深露叶光，水天交飐闪。", 
            "如观荆浩图，如读谢庄赋。", 
            "年衰倦登临，体弱愁风露。", 
            "间窗时一挥，悠然惬心素。"
        ], 
        "title": "琴意诗 其三 溪山秋月", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "丁东莲漏隔花滴，花影离离月波白。", 
            "水精帘卷碧窗幽，座上清风拂瑶席。", 
            "素琴徐拨玉玲玲，远寺疏钟相间鸣。", 
            "夜深错认天仙下，空里微摇环佩声。"
        ], 
        "title": "琴意诗 其四 良宵引", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "出门尽青山，担头缚斧柯。", 
            "顾盻生得色，高林郁嵯峨。", 
            "轩轩举趾健，倏忽重峦过。", 
            "山词连步起，与至口则哦。", 
            "闻声不见人，杳霭隔烟萝。", 
            "有时惊鹳鹤，磔磔离其窠。", 
            "呕哑字莫辨，余响飘林多。", 
            "松风与涧瀑，天籁遥戛摩。", 
            "运斤以为节，逸调殊凡科。", 
            "丁丁复许许，拉杂声相和。", 
            "四体无乃疲，而非劳者歌。", 
            "自歌还自罢，兀傲焉知他。"
        ], 
        "title": "琴意诗 其五 樵歌", 
        "type": "古风", 
        "yun": "歌"
    }, 
    {
        "author": "张梁", 
        "era": "清", 
        "subtype": null, 
        "text": [
            "掖垣天清夜沈沈，三十六宫宫漏深。", 
            "凤辇鸾舆不知处，凉飔微动锒铛音。", 
            "卷帘徘徊鱼钥静，几片梧桐落金井。", 
            "昭阳殿里月正明，长信门前风自冷。", 
            "玉轸金徽聊寄情，声声弹出是秋声。", 
            "酸嘶银汉哀鸿唳，幽咽瑶阶怨蛩鸣。", 
            "雾湿云鬟花影移，哝哝絮语夜何其。", 
            "马卿作赋音尤楚，班女裁诗韵更悲。", 
            "掩抑似闻长太息，千回百转柔肠强。", 
            "罢琴惆怅不成眠，蜡檠飘红泪珠滴。"
        ], 
        "title": "琴意诗 其六 汉宫秋怨", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "高山峨峨，流水涓涓。", 
            "长松之阴，有鹤蹁跹。", 
            "立苍苔，啄白石，而饮清泉。", 
            "顾风日之和美，忽长鸣兮戛然。", 
            "修翎矫雪，逸翩翔烟。", 
            "雌雄迭代，俯仰迁延。", 
            "始凤跄兮焕烂，终龙跃兮蜿蜒。", 
            "往来络绎，交错回旋。", 
            "节若应鼓，机如转圜。", 
            "拂琪树兮晃朗，落玉花兮联翩。", 
            "若有人兮，幅巾道服，安坐调弦。", 
            "想琴心兮，三叠致妙，舞乎胎仙。"
        ], 
        "title": "琴意诗 其七 鹤舞洞天", 
        "type": "古风", 
        "yun": "先"
    }, 
    {
        "author": "张梁", 
        "era": "清", 
        "subtype": null, 
        "text": [
            "秋水渺无际，天空扬远音。", 
            "芦花一片月，寂寂寒江深。", 
            "嘹唳止还作，回翔升复沈。", 
            "凉飔听又起，萧飒满疏林。"
        ], 
        "title": "琴意诗 其八 平沙落雁", 
        "type": "古风", 
        "yun": "侵"
    }, 
    {
        "author": "张梁", 
        "era": "清", 
        "subtype": null, 
        "text": [
            "潇湘之水清且深，上下一碧涵古今。", 
            "白云在天亦在水，瀰漫滉瀁连江浔。", 
            "九疑之山相萦带，虞帝于此曾登临。", 
            "松杉榕栝百围大，望之不见愁人心。", 
            "昔日筑台赋八景，此景未闻入歌吟。", 
            "风排浪涌散还聚，月射波翻晴复阴。", 
            "涓涓细籁漱幽壑，浩浩洪涛扬远岑。", 
            "水鸟风帆互出没，玉沙锦石空浮沈。", 
            "岂无澄明好天气，倏忽变换不可寻。", 
            "张衡《四愁》愁未已，刘向《九叹》叹难禁。", 
            "我目未睹耳则闻，三尺六寸徽黄金。", 
            "永嘉郭君制此曲，遥和骚人千载音。"
        ], 
        "title": "琴意诗 其九 潇湘水云", 
        "type": "古风", 
        "yun": "侵"
    }, 
    {
        "author": "张梁", 
        "era": "清", 
        "subtype": null, 
        "text": [
            "登三清，眺八极，仙人待我白榆侧。", 
            "气鸿濛，光翕欻，五城十二楼，逍遥在咫尺。", 
            "乘罡风，谒帝宫，博桑鸡鸣海日红。", 
            "三青鸟，云外绕，王母锡宴会琼岛。", 
            "嘤如吹玉笙，莫是董双成。", 
            "铿若拨琅璈，得非王子登。", 
            "江上鼓瑟逢湘灵，二十五弦凄以清。", 
            "踏歌踏歌蓝采和，一脚徒跣一脚靴，长板拍罢归大罗。", 
            "日为魂，月为魄，皓然方寸中，天地原不隔。", 
            "周游六合任胸臆。", 
            "跨龙腰，骑凤翼，迈千龄，才一息。"
        ], 
        "title": "挟仙游", 
        "type": "古风", 
        "yun": null
    }, 
    {
        "author": "张梁", 
        "era": "清", 
        "subtype": null, 
        "text": [
            "偶坐藤萝下，挥手弄素琴。", 
            "我琴不悦耳，能作澹泊音。", 
            "本非求人知，我自写我心。", 
            "钟期既已亡，成连谁能寻？", 
            "岂徒桑与濮，六代趋荒淫。", 
            "时世有升降，性情无古今。", 
            "抚兹枯桐枝，欲辨口若喑。", 
            "罢琴人寂然，明月窥疏阴。"
        ], 
        "title": "弹琴", 
        "type": "古风", 
        "yun": "侵"
    }, 
    {
        "author": "张梁", 
        "era": "清", 
        "subtype": null, 
        "text": [
            "孤桐独为奏，不假金石谐。", 
            "微矣园客丝，能写旷士怀。", 
            "中散已云逝，千载罕见侪。", 
            "奈何大雅音，委之优与俳。", 
            "抚弦传窅渺，希声正复佳。", 
            "岂难悦人耳，所耻在淫哇。", 
            "听者虽或疏，宫徵安可乖。"
        ], 
        "title": "弹琴杂诗 其一", 
        "type": "古风", 
        "yun": "佳"
    }, 
    {
        "author": "张梁", 
        "era": "清", 
        "subtype": null, 
        "text": [
            "束发好鼓琴，自谓甚易工。", 
            "初得一声似，旷若意已通。", 
            "学之既十年，兹理弥无穷。", 
            "吾未忘吾手，焉令诸有空。", 
            "乳泉滴幽洞，箐木含远风。", 
            "至音非可求，只在天然中。"
        ], 
        "title": "弹琴杂诗 其二", 
        "type": "古风", 
        "yun": "东"
    }, 
    {
        "author": "张梦兰", 
        "era": "清", 
        "subtype": "五言律诗", 
        "text": [
            "无情如雁燕，来去有常期。", 
            "况是年深客，兼逢岁暮时。", 
            "旅怀凭梦遣，老景怕儿知。", 
            "寂寂回栏外，寒风飐竹枝。"
        ], 
        "title": "闻雁有感", 
        "type": "律诗", 
        "yun": "支"
    }, 
    {
        "author": "张曼殊", 
        "era": "清", 
        "subtype": "五言绝句", 
        "text": [
            "罗帐挂金钩，薰炉香雾收。", 
            "起来红袖冷，独坐怕梳头。"
        ], 
        "title": "病中吟 其一", 
        "type": "绝句", 
        "yun": "尤"
    }, 
    {
        "author": "张曼殊", 
        "era": "清", 
        "subtype": "五言绝句", 
        "text": [
            "日色满窗红，鸳鸯睡枕同。", 
            "披衣将欲起，又怕隔帘风。"
        ], 
        "title": "病中吟 其二", 
        "type": "绝句", 
        "yun": "东"
    }, 
    {
        "author": "张曼殊", 
        "era": "清", 
        "subtype": "七言绝句", 
        "text": [
            "春到园林草尽芽，天桃何事不开花。", 
            "晓来对镜临妆坐，羞见朝阳上碧纱。"
        ], 
        "title": "无子自叹", 
        "type": "绝句", 
        "yun": "麻"
    }, 
    {
        "author": "张惟赤", 
        "era": "清", 
        "subtype": "七言律诗", 
        "text": [
            "光岳楼前暑气收，断云疏雨送扁舟。", 
            "关河暝色催砧近，海岱烟岚入树浮。", 
            "天上双星方渡汉，人间两鬓又惊秋。", 
            "明朝玉笛声凄切，风起黄榆白雁愁。"
        ], 
        "title": "东郡七夕立秋", 
        "type": "律诗", 
        "yun": "尤"
    }, 
    {
        "author": "张常憙", 
        "era": "清", 
        "subtype": null, 
        "text": [
            "幼读周雅诗，棸子识希姓。", 
            "今读唐志砖，棸君厥名庆。", 
            "君籍本秦中，来禾世已更。", 
            "卒葬依祖坟，也合首丘正。", 
            "志文不支离，无取词锋横。", 
            "书者不著人，朴质笔破硬。", 
            "想见幽竁藏，沈霾九泉迸。", 
            "文字显有时，会逢农耒柄。", 
            "蜡泽与苔华，纯黝光交映。", 
            "刚暮绣黹停，裁笺发短咏。", 
            "无异碑生金，不敢砖磨镜。", 
            "一笑艳妻笺，何事别毛、郑。"
        ], 
        "title": "唐棸庆墓志砖", 
        "type": "古风", 
        "yun": "敬"
    }, 
    {
        "author": "张培金", 
        "era": "清", 
        "subtype": "五言律诗", 
        "text": [
            "破晓征车发，如龛坐未安。", 
            "野平风力大，霜重月光寒。", 
            "老树栖乌稳，危桥度马难。", 
            "遥知花信好，春在五云端。"
        ], 
        "title": "晓过东昌", 
        "type": "律诗", 
        "yun": "寒"
    }, 
    {
        "author": "张培", 
        "era": "清", 
        "subtype": "七言律诗", 
        "text": [
            "小阁篝镫一点孤，犬声如豹吠墙隅。", 
            "门开月与客争入，树杂风疑鬼乱呼。", 
            "高论千秋凭位置，清茶七碗胜醍醐。", 
            "何当妙倩王维笔，写作寒林雅集图。"
        ], 
        "title": "过黄蛟门夜话", 
        "type": "律诗", 
        "yun": "虞"
    }, 
    {
        "author": "张埴", 
        "era": "清", 
        "subtype": "五言律诗", 
        "text": [
            "入口无多路，人烟曲折环。", 
            "鱼虾秋水市，芦荻夕阳湾。", 
            "估舶依滩急，僧钟到夜间。", 
            "黄垆成往事，指点一怆颜。"
        ], 
        "title": "渌口过曹丈中玉宅", 
        "type": "律诗", 
        "yun": "删"
    }, 
    {
        "author": "张预", 
        "era": "清", 
        "subtype": null, 
        "text": [
            "观音门外江风颠，惊涛断渡无行船。", 
            "船头燕子何翩翾，谽谺下啄蛟鼍渊。", 
            "空江无巢飞不前，回翔招我登其颠。", 
            "十盘九曲如蚁缘，磴道一线开何年。", 
            "忽然绝顶浮岚妍，孤亭岌岌撑如拳。", 
            "荒坪草没层厓偏，断碑欲堕藤萝牵。", 
            "亢石无阶谢雕镌，侧身俯江江浴天。", 
            "天风狂吹山孤悬，我欲跨燕凌飞仙。", 
            "燕兮敛翼不可鞭，但看鹳鹤横江骞。", 
            "须臾返照来澄鲜，紫翠千里流无边。", 
            "江南江北纷山川，冥冥闪闪沈苍烟。", 
            "罗胸气象收万千，目力虽竭情流连。", 
            "岩扃欲暝云帷褰，夕霏四敛天容蔫。", 
            "下山皓月忽已圆，江光山气争回旋。", 
            "兹游奇绝吾当传，归舟汲汲书长篇。", 
            "诗成推篷歌叩舷，烟中燕尾犹涎涎。"
        ], 
        "title": "登燕子矶", 
        "type": "古风", 
        "yun": "先"
    }, 
    {
        "author": "张预", 
        "era": "清", 
        "subtype": null, 
        "text": [
            "慈母堂前月，远照关山程。", 
            "关山远复远，迢迢晏子城。", 
            "登城一以望，白云千里横。", 
            "清辉出云际，知共故乡明。", 
            "安得平安字，一一月中呈。", 
            "仰镜慈母颜，俯瞰游子行。", 
            "朗鉴及发肤，危哉慎亏盈。", 
            "月近慈母远，悠悠游子情。", 
            "坐爱床前光，无促晨鸡鸣。"
        ], 
        "title": "慈母堂前月一首宿晏城作", 
        "type": "古风", 
        "yun": "庚"
    }, 
    {
        "author": "张预", 
        "era": "清", 
        "subtype": null, 
        "text": [
            "昨夜月轮晕如磨，破晓颠风断帆路。", 
            "平时软媚浅泾流，得势轩然能作怒。", 
            "篙师系缆纵复横，断桥仆柳相支撑。", 
            "忽闻急响堕船尾，惊禽跕跕冲波倾。", 
            "我闻禽言行不得，去路关河莽难极。", 
            "却怪长年利客行，盼断前头市烟直。", 
            "日斜潮上云垂天，夕沽百钱醉且眠。", 
            "来朝风色更谁料，不如挝鼓牵归船。"
        ], 
        "title": "大风泊朱泾书以遣闷", 
        "type": "古风", 
        "yun": null
    }, 
    {
        "author": "张预", 
        "era": "清", 
        "subtype": "七言律诗", 
        "text": [
            "鳞鳞轻绿满瓜洲，人日征帆逐去鸥。", 
            "山引舟程初北向，水迎春色自东流。", 
            "回风雷岸闻歌吹，积雪銮江感客裘。", 
            "携得新年京口酒，晚灯试醉竹西头。"
        ], 
        "title": "人日渡瓜洲", 
        "type": "律诗", 
        "yun": "尤"
    }, 
    {
        "author": "张预", 
        "era": "清", 
        "subtype": "七言律诗", 
        "text": [
            "初闻生社祝封疆，忽听哀歌动路傍。", 
            "旧部有情思寇借，神君无譣谶彭亡。", 
            "黄埃散漫祅氛恶，碧血模糊古恨长。", 
            "吴越遗黎同一哭，看公浩气亘天阊。"
        ], 
        "title": "马谷山督部师挽诗 其一", 
        "type": "律诗", 
        "yun": "阳"
    }, 
    {
        "author": "张预", 
        "era": "清", 
        "subtype": "七言律诗", 
        "text": [
            "迷茫天意镇如斯，岂独沦亡事可悲。", 
            "遗爱在人谁食报，狱辞书盗恐成疑。", 
            "归心未怯飞鸢堕，家法犹闻突骑驰。", 
            "寂寞丹舆临发处，神鸦啼血绕灵旗。"
        ], 
        "title": "马谷山督部师挽诗 其二", 
        "type": "律诗", 
        "yun": "支"
    }, 
    {
        "author": "张梦龙", 
        "era": "清", 
        "subtype": "五言绝句", 
        "text": [
            "痛极疑非痛，悲深似不悲。", 
            "无端肠断句，刻刻上心来。"
        ], 
        "title": "口号", 
        "type": "绝句", 
        "yun": null
    }, 
    {
        "author": "张梦龙", 
        "era": "清", 
        "subtype": "五言律诗", 
        "text": [
            "廓落不须忧，乾坤放胆游。", 
            "浮生谁百岁，诗事独千秋。", 
            "兄弟关山远，江湖战伐愁。", 
            "忽惊来雁意，嘹唳暮云头。"
        ], 
        "title": "次韵谦之闻雁见忆", 
        "type": "律诗", 
        "yun": "尤"
    }, 
    {
        "author": "张梦龙", 
        "era": "清", 
        "subtype": "七言律诗", 
        "text": [
            "秋水茫茫秋月白，扁舟一叶过长沙。", 
            "十年离别悲风火，两岸萧条剩荻葭。", 
            "不信浮生如此幻，相看何处是吾家。", 
            "寒鸦哀叫游魂哭，坐倚孤篷百感赊。"
        ], 
        "title": "夜过长沙", 
        "type": "律诗", 
        "yun": "麻"
    }, 
    {
        "author": "张梦龙", 
        "era": "清", 
        "subtype": "七言律诗", 
        "text": [
            "老圃秋心澹若此，聊持健笔洗霜华。", 
            "当年唱和留高咏，今日风徽擅旧家。", 
            "何必齐眉都白发，由来晚节属黄花。", 
            "篱东自写幽人意，瑟瑟金飙夕照斜。"
        ], 
        "title": "题张孟缇夫人澹菊轩图", 
        "type": "律诗", 
        "yun": "麻"
    }, 
    {
        "author": "张深", 
        "era": "清", 
        "subtype": "七言律诗", 
        "text": [
            "冶城山势碧岧峣，树影云阴閟寂寥。", 
            "三殿鼓钟间白昼，万灵幢节集清宵。", 
            "更无安石杯堪共，若有浮邱袖可招。", 
            "咫尺钧天张乐地，后湖风雨夜萧萧。"
        ], 
        "title": "朝天宫", 
        "type": "律诗", 
        "yun": "萧"
    }, 
    {
        "author": "张深", 
        "era": "清", 
        "subtype": "七言律诗", 
        "text": [
            "白草黄沙一望遥，近城村落亦寥寥。", 
            "滹沱入夜冰常合，句注终年雪不消。", 
            "边地食惟先湩酪，深秋衣已薄貆貂。", 
            "凄凉土屋寒镫外，觱栗停吹又听鐎。"
        ], 
        "title": "代州", 
        "type": "律诗", 
        "yun": "萧"
    }, 
    {
        "author": "张深", 
        "era": "清", 
        "subtype": "七言律诗", 
        "text": [
            "卫水奔流绕郭浑，绵绵古道向津门。", 
            "马前残烧何王冢，雁外孤烟近海村。", 
            "沧酒三年经再挹，铁狮百战不双存。", 
            "此间旧有开元寺，独立摩挲夕照痕。"
        ], 
        "title": "沧州", 
        "type": "律诗", 
        "yun": "元"
    }, 
    {
        "author": "张盖", 
        "era": "清", 
        "subtype": "五言排律", 
        "text": [
            "朝下县壶顶，暮行寒峡中。", 
            "壶形犹迤逦，峡势已巃嵷。", 
            "岂假随刊力，当知造化功。", 
            "水声流太古，石色耸遥空。", 
            "重碧涵砂砾，深红缀藓丛。", 
            "暗崖回北雪，高岫阻南风。", 
            "山鬼宜幽僻，神鱼老混濛。", 
            "依稀闻唳鹤，仿佛见奔狨。", 
            "闻道瞿塘好，常思滟滪雄。", 
            "干戈妨历览，舟楫废疲癃。", 
            "此谷聊堪隐，前山幸可通。", 
            "杖藜五指外，借骑广阳东。", 
            "附葛缘明月，披烟坐晚枫。", 
            "回瞻长啸处，何异在崆峒。"
        ], 
        "title": "七里峡", 
        "type": "排律", 
        "yun": "东"
    }, 
    {
        "author": "张盖", 
        "era": "清", 
        "subtype": "七言绝句", 
        "text": [
            "玉盘渍墨可二斗，高丽茧纸冰蚕纹。", 
            "醉来挥洒兴不尽，欲上青天写白云。"
        ], 
        "title": "漫作", 
        "type": "绝句", 
        "yun": "文"
    }, 
    {
        "author": "张盖", 
        "era": "清", 
        "subtype": "七言绝句", 
        "text": [
            "不见当年孟浩然，鱼梁渡口问渔船。", 
            "岩扉松径空搔首，沙岸如霜月满天。"
        ], 
        "title": "孟亭", 
        "type": "绝句", 
        "yun": "先"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "楚郡蟠江腹，危楼逼太清。", 
            "窗通高鸟过，槛俯白云生。", 
            "帝子留文字，群公列治平。", 
            "我来戎马际，登眺独含情。"
        ], 
        "title": "昭明台呈襄阳诸公", 
        "type": "律诗", 
        "yun": "庚"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "自得黄沟信，常怀见汝期。", 
            "只愁相会少，可道故乡迟。", 
            "陪酒邻家夜，弹棋日落时。", 
            "明朝各有事，分手即天涯。"
        ], 
        "title": "留郝元直", 
        "type": "律诗", 
        "yun": "支"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "兔岭邯云外，羊祠楚甸中。", 
            "乡心堪夜雨，旅病苦秋风。", 
            "湖橘垂丹实，江蕉卷绿丛。", 
            "幽姿不可见，倚树独书空。"
        ], 
        "title": "秋兴", 
        "type": "律诗", 
        "yun": "东"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "屡宿陶潜宅，今来得数公。", 
            "竹斜镫影外，人醉雨声中。", 
            "老惜欢娱异，交缘出处同。", 
            "病躯先就榻，应恕鹿皮翁。"
        ], 
        "title": "殷伯岩招同白涵三郝元直苑西柳霍亮雅申凫盟刘资深集饮", 
        "type": "律诗", 
        "yun": "东"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "斜阳明晚渡，倦马踏寒云。", 
            "岸动移舟影，沙喧落雁群。", 
            "山城秋似画，水市暮多闻。", 
            "老客归心急，无眠到夜分。"
        ], 
        "title": "渡沁水宿穆陵关", 
        "type": "律诗", 
        "yun": "文"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "水阔荆门路，君从此地归。", 
            "云山开暮雨，舟楫带斜晖。", 
            "计日程将近，从人道已非。", 
            "且寻嵇阮去，竹里闭柴扉。"
        ], 
        "title": "客归", 
        "type": "律诗", 
        "yun": "微"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "城晚砧声急，庭深树影寒。", 
            "孤檠怜自照，明月忆同看。", 
            "旅日凭诗过，乡愁仗酒宽。", 
            "秋天饶梦寐，夜夜渡江干。"
        ], 
        "title": "忆旧", 
        "type": "律诗", 
        "yun": "寒"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "客宿楞伽宫，秋深白露中。", 
            "云归千涧满，月出万山空。", 
            "兵甲何时息，琴尊此夜同。", 
            "张华有宝剑，醉拔舞雌雄。"
        ], 
        "title": "山居秋夜同友人坐月", 
        "type": "律诗", 
        "yun": "东"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "康乐游山信，先期报敝庐。", 
            "宿春供野饭，晨扫净荒厨。", 
            "径仄猿相引，云深虎伴居。", 
            "果来寻牧子，真气拂林墟。"
        ], 
        "title": "山居张湛虚司马枉驾山人以予壶餐不备为展待因要遂臣先辈 其一", 
        "type": "律诗", 
        "yun": null
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "山翁亦有意，招引过邻家。", 
            "系马惊林鸟，催厨馔野麚。", 
            "一镫先好月，杂果间疏花。", 
            "瓮有蒲萄酒，村醪不用赊。"
        ], 
        "title": "山居张湛虚司马枉驾山人以予壶餐不备为展待因要遂臣先辈 其二", 
        "type": "律诗", 
        "yun": "麻"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "月出楼阴静，天晴露气微。", 
            "蛩声断复响，萤火起还飞。", 
            "隐吏遗朱绂，山光上白衣。", 
            "清谈忘夜永，相对两无违。"
        ], 
        "title": "山居张湛虚司马枉驾山人以予壶餐不备为展待因要遂臣先辈 其三", 
        "type": "律诗", 
        "yun": "微"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "幂䍥树中行，潺湲石濑清。", 
            "野花开间色，秋鸟落寒声。", 
            "家住愚公谷，书传老伏生。", 
            "邻人自来往，日见不知名。"
        ], 
        "title": "溪村即事", 
        "type": "律诗", 
        "yun": "庚"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "久客成亲故，居人识渐多。", 
            "自知林下路，数向水边过。", 
            "夕露凋蒲柳，秋风老芰荷。", 
            "病中曾见问，诗思近如何。"
        ], 
        "title": "偶成似湛虚先生", 
        "type": "律诗", 
        "yun": "歌"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "五载一相见，乾坤几变更。", 
            "乱离惊汝在，衰病惜人情。", 
            "齿发前朝貌，丹青后世名。", 
            "谈诗悲喜外，好雨向檐倾。"
        ], 
        "title": "喜郭楚玉至", 
        "type": "律诗", 
        "yun": "庚"
    }, 
    {
        "author": "张盖", 
        "era": "清", 
        "subtype": "五言律诗", 
        "text": [
            "城远随山势，楼高见海光。", 
            "池霜冬夏白，岸树古今苍。", 
            "让国怀虞帝，征苗忆禹王。", 
            "浮云看变态，倚槛独傍徨。"
        ], 
        "title": "登海光楼", 
        "type": "律诗", 
        "yun": "阳"
    }, 
    {
        "author": "张盖", 
        "era": "清", 
        "subtype": "七言律诗", 
        "text": [
            "词客南游未遣知，遥传消息倍多思。", 
            "江涛赴壑吹沙急，海日含山出雾迟。", 
            "桂楫尚留桃叶渡，松醪已负菊花期。", 
            "陶潜近有归来兴，待汝从容一问之。"
        ], 
        "title": "闻张扶隆将归", 
        "type": "律诗", 
        "yun": "支"
    }, 
    {
        "author": "张盖", 
        "era": "清", 
        "subtype": "七言律诗", 
        "text": [
            "负郭田畴水气中，隐君亭榭白云通。", 
            "青连粳稻千村雨，香泛芙蓉万里风。", 
            "夏簟凉侵高士卧，新诗清绝老夫同。", 
            "欲持百尺琅玕竹，向尔渔矶作钓翁。"
        ], 
        "title": "寄题申处士凫盟箕亭", 
        "type": "律诗", 
        "yun": "东"
    }, 
    {
        "author": "张盖", 
        "era": "清", 
        "subtype": "七言律诗", 
        "text": [
            "西南林壑动高兴，爱有山村间水村。", 
            "山入太行盘鸟道，水分瀑布下云根。", 
            "得同郑子耕岩谷，何异庞公隐鹿门。", 
            "仗汝远寻先卜筑，愿将白发共朝昏。"
        ], 
        "title": "答申凫盟约游隆虑", 
        "type": "律诗", 
        "yun": "元"
    }, 
    {
        "author": "张陶", 
        "era": "清", 
        "subtype": "五言律诗", 
        "text": [
            "同来徐孺子，小憩此宾庐。", 
            "非止避尘市，亦堪供道书。", 
            "云霞随去住，山水任樵渔。", 
            "此外一无有，清风吹太虚。"
        ], 
        "title": "辛卯春余与松生于狮麓作别业数椽颜曰宾庐盖取去住无常之意", 
        "type": "律诗", 
        "yun": "鱼"
    }, 
    {
        "author": "张铉", 
        "era": "清", 
        "subtype": null, 
        "text": [
            "绝壁何代辟，中分称剑门。", 
            "岂繄巨灵手，擘断苍云根。", 
            "我从湖中来，但见云吐吞。", 
            "今晨访岧峣，划然苍翠痕。", 
            "攀跻甫及半，沧海浮朝暾。", 
            "俯仰觉愈艰，手更烟萝扪。", 
            "群山倏然低，始觉兹峰尊。", 
            "缒凿历幽险，悠悠谁与论。"
        ], 
        "title": "登剑门", 
        "type": "古风", 
        "yun": "元"
    }, 
    {
        "author": "张铉", 
        "era": "清", 
        "subtype": null, 
        "text": [
            "儿时见此诗，面壁心欢喜。", 
            "盘桓日云暮，雒诵犹未已。", 
            "今晨款禅扉，破灶茶烟起。", 
            "尘封阁上经，蜗篆窗间几。", 
            "重启碧纱笼，生气犹满纸。", 
            "名山留千秋，先生长不死。"
        ], 
        "title": "深云庵壁上读外舅海门先生诗", 
        "type": "古风", 
        "yun": "纸"
    }, 
    {
        "author": "张铉", 
        "era": "清", 
        "subtype": null, 
        "text": [
            "春半尚阴寒，闲居感羁旅。", 
            "散愁过北关，独行无伴侣。", 
            "颇闻甘墩中，花向东风语。", 
            "快唤坝上舟，随风任容与。", 
            "行行十里余，明妆无几许。", 
            "遥瞻李王塘，嫣红才半吐。", 
            "徒见往来艭，茶商杂渔父。", 
            "回首忆年时，胜情恣豪举。", 
            "分舫徵笙歌，联舆嬉士女。", 
            "兹辰近寒食，光风吝和煦。", 
            "穆然溯畴曩，愈觉鲜情绪。", 
            "寂寞打桨还，百壶倒村酤。", 
            "镫明弥勒龛，潇潇闻夜雨。"
        ], 
        "title": "清明前三日甘墩村看桃花", 
        "type": "古风", 
        "yun": null
    }, 
    {
        "author": "张逢尧", 
        "era": "清", 
        "subtype": "七言律诗", 
        "text": [
            "秋老霜飞夜奈何，乌衣旧燕痛无多。", 
            "武陵花识秦渔父，曲水觞迷晋永和。", 
            "声断蟪蛄窥上古，阵空蝼蚁闭南柯。", 
            "昨宵宴罢麻姑酒，遥听蓬莱起棹歌。"
        ], 
        "title": "感怀", 
        "type": "律诗", 
        "yun": "歌"
    }, 
    {
        "author": "张逢尧", 
        "era": "清", 
        "subtype": "七言律诗", 
        "text": [
            "暖爱梨花冷爱梅，小篮拾得翠云堆。", 
            "须知方丈山中蝶，尽是轩辕劫后灰。", 
            "飘渺仙乡新雁句，清凉天语故人杯。", 
            "昨宵曾作沧桑梦，多少啼莺唤始回。"
        ], 
        "title": "海门杂兴", 
        "type": "律诗", 
        "yun": "灰"
    }, 
    {
        "author": "张轼", 
        "era": "清", 
        "subtype": "五言律诗", 
        "text": [
            "早起黄田驿，家乡路尚遥。", 
            "客船穿石眼，秋露湿山腰。", 
            "滩险波平岸，村深柳隔桥。", 
            "不知高阁上，清管为谁调。"
        ], 
        "title": "黄田驿", 
        "type": "律诗", 
        "yun": "萧"
    }, 
    {
        "author": "张耿", 
        "era": "清", 
        "subtype": "七言律诗", 
        "text": [
            "涉历崎岖巳半生，况今客里过清明。", 
            "二人属望恩胡报，三十蹉跎业未成。", 
            "赛鼓社中仍腊腊，落花几上故轻轻。", 
            "窗前好鸟还催听，无奈愁深别系情。"
        ], 
        "title": "清明感怀", 
        "type": "律诗", 
        "yun": "庚"
    }, 
    {
        "author": "张素秋", 
        "era": "清", 
        "subtype": null, 
        "text": [
            "风前别泪淹红袖。", 
            "秋来人比黄花瘦。", 
            "几日过重阳，离人易断肠。", 
            "暮云空漾碧。", 
            "征雁飞鸣急。", 
            "何处寄相思，长亭柳万丝。"
        ], 
        "title": "菩萨蛮（见《词综补》）", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "病起楼头月影低。", 
            "天寒风急雁声稀。", 
            "可怜妾似黄花瘦，不见人从白帝归。", 
            "千里隔，两心知。", 
            "料因途远故迟回。", 
            "素猿切莫山头叫，歧路愁添客子悲。"
        ], 
        "title": "鹧鸪天 怀远（见《昭代词选》）", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "冰轮半吐，彩云层捲。", 
            "说会双星巧节。", 
            "倘无灵鹊驾仙桥，怎样渡、银河空阔。", 
            "庭陈瓜果，楼穿针线。", 
            "早又更残漏歇。", 
            "人间天上事相同，总不出、欢娱离别。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "冻云浓，寒雾起。", 
            "万片鹅毛，堆积空庭里。", 
            "玉树玲珑摇冷砌。", 
            "今夜啼乌，怎样枝头寄。", 
            "画帘垂，朱户闭。", 
            "独自围炉，遥想人天际。", 
            "季子貂裘应已敝。", 
            "叮嘱琼花，莫洒南来骑。"
        ], 
        "title": "苏幕遮 对雪", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "池莲已谢，篱菊又残，正念远人天际。", 
            "塞雁南来，带得一封书至，且先看、两个平安字。", 
            "欲慰我、离愁万种，谁知翻触愁起。", 
            "廿载蚕丛寄。", 
            "总浪负年华，薄名微利。", 
            "急整归鞭，鬓发料非昔矣。", 
            "怎而今、不把瓜期记。", 
            "越看那、红笺细楷，觉心情如醉。"
        ], 
        "title": "卜算子慢 得客中信", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "极目滔滔也，怒浪拍长天。", 
            "扁舟直破重溟，身世共茫然。", 
            "腾起龙宫光怪，现出蜃楼变幻，日月浴双丸。", 
            "回首大江渡，更觉姿奇观。", 
            "兰闺里，盈盈女，怯惊湍。", 
            "问谁似我帆底，巨浸纳胸宽。", 
            "但愿高堂百岁，安稳风波宦海，常此住来便。", 
            "瀛岛倘能至，还欲访真仙。"
        ], 
        "title": "水调歌头 侍家大人之台湾任渡海作", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "别离谁惯，况正当春暮、凄凄风雨。", 
            "既酌金尊须痛饮，莫絮伤心软语。", 
            "柳拂津亭，花飘山店，珍重长安路。", 
            "妇虽非健，学持今日门户。", 
            "就是白首慈亲，双双黄日，君漫回头顾。", 
            "纵为家贫希斗粟，须识折腰非慕。", 
            "凤诰诚荣，鹿车亦乐，但望归无阻。", 
            "试听林外，子规啼血方苦。"
        ], 
        "title": "念奴娇 送外北上", 
        "type": "词", 
        "yun": null
    }, 
    {
        "author": "张素", 
        "era": "清", 
        "subtype": null, 
        "text": [
            "我与君同气，却缘何、生花好笔，不能相似。", 
            "大抵两间灵秀毓，男子原多女子。", 
            "何况又、穿经穴史。", 
            "一卷吟钞窗下读，洵清才、绣虎雕龙丽。", 
            "心敬服，砚焚矣。", 
            "自来极盛难为继。", 
            "昔吾叔、高歌白雪，振声当世。", 
            "再赴公车悲旅卒，鹊起何期弱弟。", 
            "想跨灶、泉台心喜。", 
            "但愿早蒙稽古力，赋清平、直到龙楼里。", 
            "方慰得，女媭意。"
        ], 
        "title": "贺新郎 读荫嘉弟乐圃吟钞", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "吴苑莺花，越溪烟雨，湖山风月谁为主。", 
            "本图弦管送年华，那期笳鼓成羁旅。", 
            "似旧楼台，依然云树，游人只当看花去。", 
            "绿杨三百九十桥，无桥不是相思处。"
        ], 
        "title": "踏莎行 答文叔问送别即用其韵", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "寻邻访里，樱桃门外，车马驻城西。", 
            "弄扇窗前，簪花帘底，初识避人时。", 
            "低头念母，垂髫依姊，笼袜步青溪。", 
            "笑拥香衾，愁宽罗带，鹦鹉未曾知。"
        ], 
        "title": "少年游", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "塘暖宿鸳鸯，百树珊瑚覆。", 
            "乍见东风便别离，怪得和人瘦。", 
            "香颈乍回时，粉额初裁就。", 
            "占得江南第一春，一夜眉梢透。"
        ], 
        "title": "卜算子二首 其一", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "粉泪滴楼头，流水鸣呜咽。", 
            "羌笛无端片片飞，千里关山别。", 
            "高士古衣冠，独抱孤芳洁。", 
            "贮得诗囊万斛愁，休与他人说。"
        ], 
        "title": "卜算子二首 其二", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "织女那愁河汉，班姬不怨秋风。", 
            "醉后玉钗敲几股，舞罢真珠扫一丛。", 
            "浅妆嫌粉红。", 
            "怯病渐辞樽俎，贪欢爱理丝桐。", 
            "无限昨宵恩宠事，都在人前一笑中。", 
            "泪笺封几重。"
        ], 
        "title": "破阵子（吴妆不用燕支）", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "自恨眉娇，谁怜腰细，梦魂万里随鞍辔。", 
            "销愁强饮酒千盅，不期到眼都成水。", 
            "红叶题笺，茜纱封泪，灯花剔罢熏笼倚。", 
            "三更犹自望羊车，黄昏早过宫门外。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "鸦逐将归日，松留欲散烟。", 
            "愁乡知有几重天，况堆千万山。", 
            "虫网经风吹绝，又向帘旌重结。", 
            "一丝分做一条心，教人怎么禁。"
        ], 
        "title": "巫山一段云", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "水面红鳞欲上钩，登临无处觅高楼。", 
            "庭院梨花春不管，梦悠悠。", 
            "那有红颜能百岁，凭他杯酒解千愁。", 
            "空把镜中双脸泪，各分流。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "今朝潮没帆樯上，归梦寻鸳帐。", 
            "明朝携手绣楼中，玉软未温钗袅燕儿风。", 
            "暂时委曲孤灯下，便是姑苏也。", 
            "拌将憔悴为多情，一刻难挨离枕到天明。"
        ], 
        "title": "虞美人  蒋竹山韵", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "飘零也愿江南住，天为安排词客处。", 
            "绮罗无主月窥帘，蜂蝶逐人香满路。", 
            "娇红笼绿春无数，送酒征歌朝复暮。", 
            "轻衫郎面似莲花，团扇妾怀吟柳絮。"
        ], 
        "title": "玉楼春  片玉韵", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "楼头嘱咐流红，莫匆匆。", 
            "惯自飘零休恨雨和风。", 
            "深杯泪，难成醉，暮云重。", 
            "又是斜阳西下月儿东。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "斜阳一枕山楼，落帘钩。", 
            "全仗蕉花栀子做残秋。", 
            "寸肠断，歌声乱，不禁愁。", 
            "牵动谁家心事上眉头。"
        ], 
        "title": "相见欢 其二", 
        "type": "词", 
        "yun": "尤"
    }, 
    {
        "author": "张祥龄", 
        "era": "清", 
        "subtype": null, 
        "text": [
            "为甚侯封万里，何须药捣千年。", 
            "云英分载绿蓑船，风紧杨花扑面。", 
            "半卷兵书已矣，一篇酒颂依然。", 
            "胡麻应熟白云天，留得桃花几片。"
        ], 
        "title": "西江月 于湖韵答少谷", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "故山抛却，把南花分做、荆台仙侣。", 
            "斜日照残楼外柳，柳外青山无数。", 
            "绣户春灯，画罗秋扇，泪点吹成雨。", 
            "兰成已老，断肠难写愁句。", 
            "薄暮千叠阳关，梅花片片，分散长安去。", 
            "早是客怀无著处，空望烟波迷浦。", 
            "鸥梦三生，蝶魂孤枕，留也无人住。", 
            "栏干几曲，大堤南北分路。"
        ], 
        "title": "壶中天 石帚韵再答少谷留别", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "高隐青门幸不侯，西园麈尾尽英流。", 
            "当筵酒阵飞千盏，藏匣诗牌剩几筹。", 
            "青雀舫，紫貂裘，安排琴剑老苏州。", 
            "与君重订鸥边约，早占青山买莫愁。"
        ], 
        "title": "鹧鸪天 酒边韵 其一", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "错把江南作故乡，十年莺燕识王昌。", 
            "听歌醉酒寻常事，到了而今做断肠。", 
            "花亦笑，水都香，甚时重到访吴娘。", 
            "老怀本自无牵挂，却引閒愁上夕阳。"
        ], 
        "title": "鹧鸪天 酒边韵 其二", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "树杪泉翻山雨霁，隔城飞到江声。", 
            "半梯残照乱溪明。", 
            "甘蕉修竹，一夜过檐生。", 
            "细算佳期将七夕，盼他云里霓旌。", 
            "晓星东上与阑平。", 
            "乌云堆枕，凤鸟任从横。"
        ], 
        "title": "临江仙 六一韵", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "少年裙屐誇乡国，酒痕衫色。", 
            "剑阁烟鬟千点绿，甚日归得。", 
            "使君名姓在，小儿能识，雨丝如织。", 
            "别后相思灯下忆，汉水无极。"
        ], 
        "title": "后庭花 孙光宪韵", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "心期未定偏惆怅，深房处处垂罗帐。", 
            "杯兴到浓时，腰肢无力辞。", 
            "春窗梳扇羽，闲坐间言语。", 
            "碧玉在他家，可怜瓜未花。"
        ], 
        "title": "菩萨蛮四首 飞卿韵 其一", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "苍天长保红颜好，苍天莫遣红颜老。", 
            "携手祝苍天，百年同枕眠。", 
            "蟾蜍圆几月，潘鬓惊凋谢。", 
            "桃叶是同乡，相亲无别肠。"
        ], 
        "title": "菩萨蛮四首 飞卿韵 其二", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "人情每忌当时乐，情怀易变春冰薄。", 
            "乌鹊不填桥，彩舟何处招。", 
            "深坊门巷却，邻舍惊人宿。", 
            "五色绣花枝，赠君怀袖归。"
        ], 
        "title": "菩萨蛮四首 飞卿韵 其三", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "女郎正似春花好，高堂渐逐秋花老。", 
            "行惯绿杨堤，马蹄应不迷。", 
            "花堆云鬓绿，香喷兰汤浴。", 
            "明月满清晖，缺圆人自知。"
        ], 
        "title": "菩萨蛮四首 飞卿韵 其四", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "燕梁私语，苦恋双旌去。", 
            "非是故人拦马住，翠黛乱遮行处。", 
            "汉台风暖花飞，画堂昼永春晖。", 
            "虽是皇恩不许，郡人总望公归。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "望断长安，计程应到褒城路。", 
            "雨声催暮，云栈无船渡。", 
            "鸟道盘空，天也难成步。", 
            "今如许，更闻人语，涨了溪桥水。"
        ], 
        "title": "点绛唇  余子厚从西安还蜀，遣使迎之，用俞商卿韵先寄", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "灯暗坐，画出愁人一个。", 
            "茶饭不曾无泪堕，凄凉谁似我。", 
            "听尽鸡鸣不寤，拌把人儿不做。", 
            "玉碎花残今怎过，君怀中长大。"
        ], 
        "title": "谒金门", 
        "type": "词", 
        "yun": null
    }, 
    {
        "author": "张祥龄", 
        "era": "清", 
        "subtype": null, 
        "text": [
            "愿送人行扇早歇。", 
            "征车门乍到，又心怯。", 
            "关河万马旧曾阅。", 
            "从未见，这凄恻情节。", 
            "截得寸肠绝。", 
            "盈腔心似火，顿成雪。", 
            "今生要见怕虚说。", 
            "真舍得，台上昨宵月。"
        ], 
        "title": "小重山", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "爱青萍作罽，风半约、小池圆。", 
            "著一个诗舲，两枝画桨，几折桥偏。", 
            "采莲。", 
            "五湖晚唱，唤鸬鹚、清梦落谁边？", 
            "梦逐潮声远去，钓丝我意缠绵。", 
            "澄鲜。", 
            "还洗镜中天。", 
            "峰影自娟娟。", 
            "记那回同载，零星茶灶，共客吹烟。", 
            "悠然。", 
            "不惊细浪，但船头、呼月照人便。", 
            "践却鲈鱼旧约，好秋红树今年。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "认松钗溜碧，藓印抛青，小掩林扉。", 
            "不奈恹恹昼，奈伤春刻意，花韵都非。", 
            "断魂贴将双蝶，肯化朵云飞。", 
            "只腻粉阑千，垂杨搭上，和雨凄迷。", 
            "情痴。", 
            "慵揽镜，指燕样侔娇，环样论肥。", 
            "未了閒愁思，倩罗裙兜起，交与封姨。", 
            "数峰又还清苦，长水语儿溪。", 
            "待熨尽眉痕，初三夜月同载归。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "我醉悲歌放。", 
            "哭青枫、猿啼昌谷，秋坟相望。", 
            "愁共落红流到海，海水将愁比量。", 
            "但孤燕、归来惆怅。", 
            "明月江南清绝地，算梅花、合殉诗人葬。", 
            "香不死，夜魂荡。", 
            "半生意气淩霄上。", 
            "赋金荃，少存壮悔，几多情况。", 
            "碧血千年终化土，留得狂名无恙。", 
            "怆风雨、当时门巷。", 
            "紫府而今听按曲，碎珊瑚、十丈云罗帐。", 
            "吹竹裂，七星响。"
        ], 
        "title": "金缕曲　题黄仲则悔存词后即用集中韵", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "片云不堕，簇轻鳞飞，作溪边凉雨。", 
            "高馆得来，秋气早、听入菰蒲深处。", 
            "瘦蝶寻阴，老鱼吹沫，鹭濯䙰褷羽。", 
            "澄波天镜，断烟移挂芳树。", 
            "几度看褪红衣，沙明渚浅，谁唤兰桡去。", 
            "怪底亭亭开晼晚，留伴金风无主。", 
            "酒碧裁筒，茗香浥露，大好销烦暑。", 
            "西峰林罅，翠鬟新沐如许。"
        ], 
        "title": "念奴娇　池莲叶而不华水佩风裳亦足元对", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "一烛摇红，孤吟隐几，倦来慵凭。", 
            "风帘夜夜，月黑了无清影。", 
            "更何堪、敲窗雨深，逼人未耐单衣冷。", 
            "只丁耽听取，宵长漏短，一声声尽。", 
            "琴润。", 
            "幽篁径。", 
            "好韵奏金徽，香温宝鼎。", 
            "东邻酒事，早又阑珊花信。", 
            "恼天公、愁霖暗催，计团近局还自等。", 
            "试占时、蜡穗烟高，放晴明日稳。"
        ], 
        "title": "锁窗寒　夜雨不止忆园东花事将阑用玉田韵", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "溶溶睡鸭池塘碧，垂杨一带和愁织。", 
            "挽就翠云毬，飞花何日休。", 
            "游丝风力小，风定丝还袅。", 
            "教学海棠颠，红桥春可怜。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "抛残蝶梦，正娇莺啼起。", 
            "悄向东风等閒倚。", 
            "对花枝如玉、人面如花，浑不分，春在帕罗香底。", 
            "飞凫萦别思，黄九词工，写上乌丝语犹绮。", 
            "唱与古旗亭、拍遍玲珑，有一曲、阑干十二。", 
            "莫是證、兰因渺天涯，算影里、前身絮泥谁记。"
        ], 
        "title": "洞仙歌　为黄砚北题素舫小影即送其之官山右", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "纸阁留香久。", 
            "夜沈沈，歌翻宛转，催馀铜斗。", 
            "醉拂珊瑚齐击节，酒绿镫红时候。", 
            "应唱彻、伊人檀口。", 
            "艳冶消磨频客里，岂输他、修史围红袖。", 
            "君自比、晓风柳。", 
            "年来我亦伤春瘦。", 
            "洗丝桐、评量乐部，几回搔首。", 
            "惹起江南花落恨，不嫁娉婷空负。", 
            "听羌笛、楼中吹又。", 
            "檀板金尊谁与共，但何缘，閒却填词手。", 
            "愁把盏，月当牖。"
        ], 
        "title": "貂裘换酒　砚北填词图", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "甚年年、剪绡矾绢，无声诗恣题稿。", 
            "寻常行路葫芦样，白眼写来多少。", 
            "团扇小。", 
            "定悟彻、前身明月怀中抱。", 
            "风流绝倒。", 
            "问褒鄂淩烟，尹邢对镜，此意共绵渺。", 
            "春愁醒，鸾尾白云乍埽。", 
            "麻姑输与仙爪。", 
            "瑶坛露净祛尘想，领取笔端神妙。", 
            "秋信早。", 
            "尽瘦向、吟边恰有团栾好。", 
            "冰壶玉照。", 
            "更蛛网频除，蟫香细爇，蝉翼一痕罩。"
        ], 
        "title": "摸鱼子　改七芗团扇小影", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "净埽蛛尘四壁空。", 
            "小屏山叠石玲珑。", 
            "背山三面水如弓。", 
            "午枕倦听菰叶两，晓阑寒耐柘枝风。", 
            "碧愔愔地药炉红。"
        ], 
        "title": "浣溪沙 小重山房图题者殆遍，秋日得一二交好。书询及园居风景，将以此图寄之，展阅旧所为小重山令四解，意有未尽，为补三阕于后 其一", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "香稻连畦翠穗扶。", 
            "水边乡味话莼菰。", 
            "白云深处雁来无。", 
            "轹釜邻家知饭罢，提壶侍史报花初。", 
            "已凉天雨忽疏疏。"
        ], 
        "title": "浣溪沙 小重山房图题者殆遍，秋日得一二交好。书询及园居风景，将以此图寄之，展阅旧所为小重山令四解，意有未尽，为补三阕于后 其二", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "水鸟飞来不用招。", 
            "卧浮图影曲塘坳。", 
            "过江通得海门潮。", 
            "为约星萍开碧镜，自删风竹作轻篙。", 
            "一秋诗境小红桥。"
        ], 
        "title": "浣溪沙 小重山房图题者殆遍，秋日得一二交好。书询及园居风景，将以此图寄之，展阅旧所为小重山令四解，意有未尽，为补三阕于后 其三", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "凉梦如烟傍夕昏。", 
            "花开玉女洗头盆。", 
            "极伶俜影最销魂。", 
            "月地鸣蛩声咽咽，风帘摇烛泪痕痕。", 
            "分无娇蝶与温存。"
        ], 
        "title": "浣溪沙 赋白秋海棠", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "商略飞花剑壁阴。", 
            "真珠栊里漆鸣琴。", 
            "刘郎不自修花谱，孤负啼春有翠禽。", 
            "云漠漠，月沈沈。", 
            "瘦桐灰却野蚕心。", 
            "拚娇困酒年来惯，落靥东风冷见寻。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "十丈游丝春世界，情波溯与春江。", 
            "棣棠花发满河梁。", 
            "嬉春遍解笑，对舞问山香。", 
            "镜月亭空空是色，枯禅一悟空王。", 
            "芙蓉塘外有红墙。", 
            "劳伊红豆子，颗颗打鸳鸯。"
        ], 
        "title": "临江仙三首 其一", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "出岫閒云干甚事，柯边趣问残棋。", 
            "无烟冷烛绮窗西。", 
            "花枝馀蝶恋，粉印褪罗衣。", 
            "忆自歌翻红芍药，东南孔雀分飞。", 
            "断虹横水柳阴低。", 
            "拿舟来访玉，一路画眉啼。"
        ], 
        "title": "临江仙三首 其二", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "月地云阶何处是，盈盈著此明妆。", 
            "朱阑扶出郁金堂。", 
            "那曾抛锦瑟，锦瑟似人长。", 
            "不省秋衣同病蝶，懒将肥瘦评量。", 
            "归时教制芰荷裳。", 
            "春星才擪邃，润与口脂香。"
        ], 
        "title": "临江仙三首 其三", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "千古华胥开梦境，瑶台是处玲珑。", 
            "有无鸡犬白云中。", 
            "山香薰万蝶，涧雪饮双虹。", 
            "一碧湾头瓜蔓水，舟行那辨西东。", 
            "冲愁杯小酒鳞红，春萝能摆月，野絮自随风。"
        ], 
        "title": "临江仙三首 梦中得句足成之", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "编槿篱疏，结茅亭小，此间胜宇初辟。", 
            "无地寻诗，停车欲问，鸟声知唤过客。", 
            "湾头虹断，荡孤艇、微波自碧。", 
            "关心重到，如许溪山，故乡迢隔。", 
            "好时嫩约难凭，解道封姨，柳丝工擘。", 
            "残红飞杳，生香不著，寂寞梨花寒食。", 
            "酒醒春老，又还是、青帘向夕。", 
            "而今何事，招我閒鸥，泥人脉脉。"
        ], 
        "title": "庆宫春　出广渠门游金氏园归柬徐少鹤李芝龄丈", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "判吟袖。", 
            "东风剪，春阴一碧如绣。", 
            "帝乡同客久。", 
            "惜别几人，堪此尊酒。", 
            "江南梦又。", 
            "尽迟我、羁愁消瘦。", 
            "极目鞭丝天末。", 
            "只输与万千条，送归程烟柳。", 
            "回首。", 
            "谐兰订旧。", 
            "焦桐感爨，那是霓裳奏。", 
            "听歌聊复偶。", 
            "说与镫红，更阑时候。", 
            "销魂赋就。", 
            "剩浣了、缁尘三斗。", 
            "后约横溪翠岫。", 
            "料应结、竹边楼，花间牖。"
        ], 
        "title": "角招　送熊见甫归商城", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "寻幽重访招提境。我与僧俱静。", 
            "画阑环护翠重重。打破春阴花外一声钟。", 
            "芳飔无力缠莎碧。怕见韩陵石。", 
            "韶华容易去堂堂。真悔来迟开过紫丁香。"
        ], 
        "title": "虞美人　法源寺东王子卿丈曹玉水", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "牵船可住，甚吟身不系，还滞归棹。", 
            "泖水波长正忆我，坐向天边春好。", 
            "划镜云开，将花潮上，夹岸多芳草。", 
            "翠篷凝倚，远山对客能笑。", 
            "谁解洗净尘襟，停渔柳外，唱丝丝风晓。", 
            "半剪吴淞待寄与，何处烟帆沙鸟。", 
            "梦逐矶温，愁催篴暮，极望生绵渺。", 
            "红衣双桨，几时又趁斜照。"
        ], 
        "title": "湘月　庚午冬杪，余将北行七芗，以余自署诗舲绘图为别，忽忽两载，搜箧展卷，视同影池之临，心有虚船之触矣", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "洗尘雨歇，吹薰风起，庭院净绿初埽。", 
            "春归不带羁愁去，还忆小园花满，小帘香悄。", 
            "亚字阑边人独倚，定打就相思新稿。", 
            "待写与、眉样弯环，凉月上来早。", 
            "长听声声杜宇，征衣卸得，便拟青山看饱。", 
            "酒阑吟倦，梦移天远，争向长安西笑。", 
            "尽将花暗数数，却愁心更多少。", 
            "侬今约、墨池矶畔，挂了诗筒，垂竿閒坐钓。"
        ], 
        "title": "八归　寄内", 
        "type": "词", 
        "yun": null
    }, 
    {
        "author": "张祥河", 
        "era": "清", 
        "subtype": null, 
        "text": [
            "经年送客，盼停云、树树碧阴圆。", 
            "问讯兰陵诗意，题遍酒家天。", 
            "好句过江飞去，算风流、当日杜樊川。", 
            "听数声津鼓，一声羌笛，华发感萧然。", 
            "不省归程滞我，软红飞、三尺旧尘缘。", 
            "惆怅玉鸦叉畔，薜荔月空悬。", 
            "犹记那回离绪，曳孤吟、嘶断别枝蝉。", 
            "指片帆南下，访君秋水鹤看船。"
        ], 
        "title": "南浦　寄怀刘芙初丈毗陵即次留别韵", 
        "type": "词", 
        "yun": null
    }, 
    {
        "author": "张玺", 
        "era": "清", 
        "subtype": "七言律诗", 
        "text": [
            "星河岛屿此天同，浴咏春风共冠童。", 
            "礼乐百年沾圣化，诵弦多士仰儒宗。", 
            "珊瑚网下鲛人窟，蚌蛤珠胎夜月中。", 
            "为语芸窗勤讲肄，菁莪乐育望无穷。"
        ], 
        "title": "澎湖暮春课士", 
        "type": "律诗", 
        "yun": null
    }, 
    {
        "author": "张玺", 
        "era": "清", 
        "subtype": "七言律诗", 
        "text": [
            "清风绝徼靖边藩，盛典重优养士恩。", 
            "鉴秉天南新扫榻，筵开海北欲倾樽。", 
            "衣冠四十斯文寄，礼乐三千至道存。", 
            "但愿鲲鹏腾渤海，敢言桃李尽公门。"
        ], 
        "title": "饯赠诸生赴台院试", 
        "type": "律诗", 
        "yun": "元"
    }, 
    {
        "author": "张烒", 
        "era": "清", 
        "subtype": null, 
        "text": [
            "几点残星逗遥碧，微风拂衣寒不隔。", 
            "萧疏一片蓼花明，雨洗天空凉月白。", 
            "寂寞凭阑漏欲洗，萧萧络纬报秋深。", 
            "满阶黄雪因风扫，风过余香何处寻。"
        ], 
        "title": "秋夜吟", 
        "type": "古风", 
        "yun": null
    }, 
    {
        "author": "张烈", 
        "era": "清", 
        "subtype": "七言律诗", 
        "text": [
            "岭南解组一帆孤，百粤山川入画图。", 
            "斫鲙盘堆沿路好，持螯兴发此间无。", 
            "吟诗路近滕王阁，看月舟停彭蠡湖。", 
            "贫宦归来书满箧，拟将词赋走皇都。"
        ], 
        "title": "自恩平还东阳途中作", 
        "type": "律诗", 
        "yun": "虞"
    }, 
    {
        "author": "张海珊", 
        "era": "清", 
        "subtype": null, 
        "text": [
            "晓色孕太清，澈心成寒碧。", 
            "了了新境来，忽忽昨梦隔，初看众绿分，渐觉诸峰辟。", 
            "万瓦静扑地，一烟动孤白。", 
            "微吟重辟户，珍此夜气积。"
        ], 
        "title": "晓起翠微禅院", 
        "type": "古风", 
        "yun": "陌"
    }, 
    {
        "author": "张海珊", 
        "era": "清", 
        "subtype": null, 
        "text": [
            "名山如伟人，洞达无内外。", 
            "轩然肺腑张，症结尽淘汰。", 
            "第一称仙源，卉木交晻霭。", 
            "三台次第列，众石互钩带。", 
            "逼塞开堂皇，摩空扬旌旆。", 
            "九曲绿蚁通，一线受天大。", 
            "奇险绝世狎，谺含牙动天籁。", 
            "遂令风尘魄，窅然坐遗蜕。"
        ], 
        "title": "寻仙源玉笥三台诸洞", 
        "type": "古风", 
        "yun": "泰"
    }, 
    {
        "author": "张海珊", 
        "era": "清", 
        "subtype": null, 
        "text": [
            "微阳发春妍，生意脱寒缚。", 
            "万物观其始，即此道妙托。", 
            "童子携三五，泼泼熊可掬。", 
            "临水坐不次，得意同一跃。", 
            "积水何澹澹，众山方莫莫。", 
            "遥天见斜照，明翠荡无著。", 
            "一点白鸥来，偶与虚空泊。", 
            "须臾天风起，鼓舞波涛作。", 
            "落落写琴声，和我山水乐。", 
            "冥坐与心融，邈然尘想廊。", 
            "游尽意不尽，归途亦绰绰。"
        ], 
        "title": "同盛眉庵携诸童子走湖干看山", 
        "type": "古风", 
        "yun": null
    }, 
    {
        "author": "张海珊", 
        "era": "清", 
        "subtype": null, 
        "text": [
            "水烟忽上白，渐没青山杪。", 
            "不知双桥明，全约一湖小。", 
            "山店不成市，入夜人声悄。", 
            "弦月忽悠扬，并与西风袅。", 
            "交秋已半月，残暑苦未了。", 
            "所赖夜气清，聊逭毒热恼。", 
            "知心通冥论，矫首凌空窅。", 
            "直出飞鸟先，孤云同缥缈。"
        ], 
        "title": "晚渡石湖", 
        "type": "古风", 
        "yun": null
    }, 
    {
        "author": "张海珊", 
        "era": "清", 
        "subtype": null, 
        "text": [
            "秋云抱雨意，欲吐未能畅。", 
            "变灭四山间，山山争殊状。", 
            "一山横而趋，如与尘世障。", 
            "逶迤樵径转，四山拱相向。", 
            "蓦入与云争，迥出云之上。", 
            "一身著虚空，悄焉心胸荡。", 
            "氛氲木犀香，随云遍空涨。", 
            "香空浑相合，何处辨真妄。"
        ], 
        "title": "冒雨同竹坡遍探摄山诸胜 其一", 
        "type": "古风", 
        "yun": "漾"
    }, 
    {
        "author": "张海珊", 
        "era": "清", 
        "subtype": null, 
        "text": [
            "秋山写苍润，笔笔骨胜肉。", 
            "出力露锋棱，而不病老秃。", 
            "双涧分飞流，怒与众石逐。", 
            "东涧势尤峻，劲折如转毂。", 
            "盘辟磴道中，恰与西涧扑。", 
            "探之源深深，屡上山屡复。", 
            "云白径微分，石青气自馥。", 
            "此中大有人，经声出茅屋。"
        ], 
        "title": "冒雨同竹坡遍探摄山诸胜 其二", 
        "type": "古风", 
        "yun": "屋"
    }, 
    {
        "author": "张海珊", 
        "era": "清", 
        "subtype": null, 
        "text": [
            "山虚灭众闻，一磬戛空翠。", 
            "数转般若台，知是散花地。", 
            "老松作龙飞，一一鳞甲弃。", 
            "遗形犹攫拿，商猋落清吹。", 
            "无著野云姿，不尽溪水意。", 
            "活脱此心妙，以受烟霞媚。"
        ], 
        "title": "冒雨同竹坡遍探摄山诸胜 其三", 
        "type": "古风", 
        "yun": "寘"
    }, 
    {
        "author": "张海珊", 
        "era": "清", 
        "subtype": null, 
        "text": [
            "秋阳播余骄，不夺山行勇。", 
            "喜剧松风来，飞落山翠重。", 
            "沙崩路忽侧，泉驶石鼓壅。", 
            "倚天峰势厚，拔地众木耸。", 
            "呀然佛宇开，金碧万绿拥。", 
            "太古寂更寂，开云动无动。", 
            "旷然我神善，以受烟霞奉。"
        ], 
        "title": "入翠峰寺上西冈待月 其一", 
        "type": "古风", 
        "yun": null
    }, 
    {
        "author": "张海珊", 
        "era": "清", 
        "subtype": null, 
        "text": [
            "夕景上东岭，暝色起诸壑。", 
            "独立敛视听，无言合冥漠。", 
            "妙哉此寸灵，与月同一跃。", 
            "玉宇开虚空，游氛扫尘廓。", 
            "下射三万顷，澒洞鱼龙作。", 
            "仙风澹澹来，佐以诸天乐。"
        ], 
        "title": "入翠峰寺上西冈待月 其二", 
        "type": "古风", 
        "yun": "药"
    }, 
    {
        "author": "张浤", 
        "era": "清", 
        "subtype": "五言律诗", 
        "text": [
            "倚眺唐颓阁，晴光四野生。", 
            "残云留树湿，斜日射山明。", 
            "江色连天色，歌声杂橹声。", 
            "徘徊鱼磬里，新月向人清。"
        ], 
        "title": "唐颓山雨后晚眺", 
        "type": "律诗", 
        "yun": "庚"
    }, 
    {
        "author": "张浤", 
        "era": "清", 
        "subtype": "五言律诗", 
        "text": [
            "数椽空谷里，地迥绝尘氛。", 
            "采药迷归路，看山踏乱云。", 
            "杯倾松上露，饭煮水中芹。", 
            "不识人间事，悠游麋鹿群。"
        ], 
        "title": "山居赠张石帆处士", 
        "type": "律诗", 
        "yun": "文"
    }, 
    {
        "author": "张浤", 
        "era": "清", 
        "subtype": "七言律诗", 
        "text": [
            "金阊系舫独探奇，虎阜登临落照时。", 
            "天外有湖归范蠡，山中无客拜要离。", 
            "杜鹃红染贞娘墓，杨柳愁深伍相祠。", 
            "响屟廊中人化土，尚留新月认蛾眉。"
        ], 
        "title": "姑苏怀古", 
        "type": "律诗", 
        "yun": "支"
    }, 
    {
        "author": "张浤", 
        "era": "清", 
        "subtype": "七言律诗", 
        "text": [
            "茑萝寺外草萧萧，流水门前昼夜号。", 
            "苔蚀残碑封瓦砾，烟埋古殿剩松涛。", 
            "一杯麦饭同光武，三尺铜花类汉高。", 
            "莫叹此间荆棘满，钟山陵上亦蓬蒿。"
        ], 
        "title": "泊表诚寺", 
        "type": "律诗", 
        "yun": "豪"
    }, 
    {
        "author": "张浚佳", 
        "era": "清", 
        "subtype": null, 
        "text": [
            "劫井灰飞天地晦，用夷变夏纲常悖。", 
            "父子平等染欧风，礼义廉耻四维废。", 
            "芙蓉城是古暨阳，中有谢氏世流芳。", 
            "绵绵瓜瓞守勿替，先人遗迹人争藏。", 
            "个中往事分明在，北堂供奉毋敢怠。", 
            "母病形骸子病神，目不交睫十八载。", 
            "谁欤绘者虞山章，丹青易代发幽光。", 
            "即金披图肃然起，我欲为之歌陟屺。"
        ], 
        "title": "题谢孝子东纬先生侍疾图", 
        "type": "古风", 
        "yun": null
    }, 
    {
        "author": "张泰基", 
        "era": "清", 
        "subtype": null, 
        "text": [
            "兄弟情如何，昔闻田氏子。", 
            "堂前紫荆树，菀枯系忧喜。", 
            "人同树欣欣，树为人旎旎。", 
            "人情有断绝，树亦从兹已。", 
            "感此欢如初，复使成连理。", 
            "草木天地心，终古宜不死。", 
            "我行过柏榔，蓦见紫荆里。", 
            "高榜揭当途，意在风万纪。", 
            "如今参商满天地，争说庭前荆亦紫。"
        ], 
        "title": "田氏紫荆村", 
        "type": "古风", 
        "yun": "纸"
    }, 
    {
        "author": "张泰基", 
        "era": "清", 
        "subtype": null, 
        "text": [
            "侵星发沙河，寒风叫骚屑。", 
            "南行邯郸道，沙深马蹄没。", 
            "碛砾击车轮，硠磕声不绝。", 
            "轰然一怒掷，我骸惊欲裂。", 
            "县以山尽名，地胡犹屹𡾐。", 
            "丛台竟何有，渠水空幽咽。", 
            "因思古名都，累代生人杰。", 
            "杵臼尽客忠，罗敷完女节。", 
            "壮哉蔺相如，叱秦拌颈血。", 
            "立功拜上卿，回车甘屈折。", 
            "孰谓人素贱，乃独凭口舌。", 
            "故址我欲寻，行程不得辍。", 
            "万古苍烟中，英雄尽扃鐍。", 
            "不见抱枕翁，富贵才一吷。"
        ], 
        "title": "邯郸道", 
        "type": "古风", 
        "yun": null
    }, 
    {
        "author": "张泰交", 
        "era": "清", 
        "subtype": "五言律诗", 
        "text": [
            "万里劳三月，他乡七夕天。", 
            "几声茅店雨，一带晚村烟。", 
            "兴到酒难觅，愁来夜不眠。", 
            "鼓盆余已久，乌鹊亦空填。"
        ], 
        "title": "襄城七夕", 
        "type": "律诗", 
        "yun": "先"
    }
]