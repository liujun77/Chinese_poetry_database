[
    {
        "author": "无名僧", 
        "era": "元", 
        "subtype": "七言绝句", 
        "text": [
            "残年节礼送纷纷，尽是豪门与富门。", 
            "惟有老僧阶下雪，始终不见草鞋痕。"
        ], 
        "title": "年节", 
        "type": "绝句", 
        "yun": "元"
    }, 
    {
        "author": "无名僧", 
        "era": "元", 
        "subtype": "七言律诗", 
        "text": [
            "欣哉笑隐住中峰，本是鸿儒学说空。", 
            "罗刹江头潮未白，稽留峰下火先红。", 
            "青霄有路干丞相，绀殿无颜见大雄。", 
            "若使断江知此意，两人握手泣西风。"
        ], 
        "title": "戏笑隐", 
        "type": "律诗", 
        "yun": "东"
    }, 
    {
        "author": "无名僧", 
        "era": "元", 
        "subtype": "七言律诗", 
        "text": [
            "久闻方外有神仙，只住华阳古洞天。", 
            "花径不曾缘客扫，石床今许借僧眠。", 
            "穿云去汲烧丹井，带雨来耕种玉田。", 
            "一自茅君成道后，几人骑鹤下苍烟。"
        ], 
        "title": "赠张伯雨", 
        "type": "律诗", 
        "yun": "先"
    }, 
    {
        "author": "无名子", 
        "era": "元", 
        "subtype": null, 
        "text": [
            "靴有镫青虽可爱，面无人色亦堪怜。"
        ], 
        "title": "嘲员炎", 
        "type": "句", 
        "yun": "先"
    }, 
    {
        "author": "无名子", 
        "era": "元", 
        "subtype": null, 
        "text": [
            "长竿醉草宾罗汉，短褐徉狂温相公。"
        ], 
        "title": "嘲宾罗汉温相公", 
        "type": "句", 
        "yun": "东"
    }, 
    {
        "author": "无名子", 
        "era": "元", 
        "subtype": null, 
        "text": [
            "两朝忠义传，俱有若人名。"
        ], 
        "title": "句", 
        "type": "句", 
        "yun": "庚"
    }, 
    {
        "author": "无名子", 
        "era": "元", 
        "subtype": null, 
        "text": [
            "葵藿有心终向日，杏桃无力谩随风。"
        ], 
        "title": "句", 
        "type": "句", 
        "yun": "东"
    }, 
    {
        "author": "无名子", 
        "era": "元", 
        "subtype": null, 
        "text": [
            "山中乌喙方尝胆，台上蛾眉正捧心。", 
            "空怀狗监知司马，且喜龙门识李膺。", 
            "生藏鱼腹不见水，死挽龙髯欲上天。"
        ], 
        "title": "句", 
        "type": "句", 
        "yun": null
    }, 
    {
        "author": "无名子", 
        "era": "元", 
        "subtype": null, 
        "text": [
            "黄金合铸李将军。"
        ], 
        "title": "句", 
        "type": "句", 
        "yun": "文"
    }, 
    {
        "author": "无名子", 
        "era": "元", 
        "subtype": null, 
        "text": [
            "山前有客祠彭越，塞上无人斩郅支。"
        ], 
        "title": "句", 
        "type": "句", 
        "yun": "支"
    }, 
    {
        "author": "无名子", 
        "era": "元", 
        "subtype": null, 
        "text": [
            "斜倚水开花有思，缓随风转柳如痴。"
        ], 
        "title": "句", 
        "type": "句", 
        "yun": "支"
    }, 
    {
        "author": "程文海", 
        "era": "元", 
        "subtype": null, 
        "text": [
            "千岁苍虬成玉树。", 
            "江南江北孤芳。", 
            "平生何处最闻香。", 
            "五更江上路，几度月中霜。", 
            "休笑梅兄今老大，年年青子双双。", 
            "风流消得唤鸳鸯。", 
            "和羹真个也，莫忘水云乡。"
        ], 
        "title": "临江仙 以鸳鸯梅一盆寿程静山平章", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "六月泺阳天似水，月弓初上新弦。", 
            "一篇来寿我同年。", 
            "帝京贤牧守，人世妙神仙。", 
            "年甲偶同人却别，我今早已华颠。", 
            "羡君福禄正如川。", 
            "印章金磊磊，阶树玉娟娟。"
        ], 
        "title": "临江仙 寿尹留守", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "永日绿阴庭院静，最怜紫燕翩翩。", 
            "旧巢已堕不堪粘。", 
            "主人情爱重，亲手卷珠帘。", 
            "恰则五龙同浴佛，崧高又报生贤。", 
            "殷勤深意请谁传。", 
            "呢喃如对语，富贵出长年。"
        ], 
        "title": "临江仙 寿崔中丞四月十日", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "海鹤松间襟韵，梅花雪后精神。", 
            "皇家蓍蔡老元臣。", 
            "彝常千载事，品物四时春。", 
            "人道聪山毓秀，秀如嵩岳生申。", 
            "寿身寿国寿斯文。", 
            "三阶明紫极，一气转洪钧。"
        ], 
        "title": "临江仙 寿聪山", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "海北天南千万里，绣衣霄汉乘骢。", 
            "飞来黄鹤喜相逢。", 
            "清霜鹦鹉月，寒食牡丹风。", 
            "仙阙晓班催玉笋，马蹄还上春空。", 
            "江头官柳得春浓。", 
            "不如江汉水，万折与俱东。"
        ], 
        "title": "临江仙 饯拜都御史", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "报道杏梢红。", 
            "又报新添老令公。", 
            "好个平章风月手，成功。", 
            "画戟金钗各几重。", 
            "七十未为翁。", 
            "彭祖当时丱角童。", 
            "家庆图中须着我，吾宗。", 
            "岁岁年年寿酒浓。"
        ], 
        "title": "南乡子 寿程静山", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "黄花的皪。", 
            "更着意、妆秋色。", 
            "三神山外，九仙峰顶，辉腾奎壁。", 
            "聚远楼高，人在青云千尺。", 
            "轻车屴崱。", 
            "度窈窕、穿丹壁。", 
            "翠橙香沁，玉醪春艳，笑摩铜狄。", 
            "数点梅花，已报调羹消息。"
        ], 
        "title": "品令 寿谭公植提学九月十日", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "短梦惊回，北窗一阵芭蕉雨。", 
            "雨声还住。", 
            "斜阳明高树。", 
            "起望行云，送雨前山去。", 
            "山如雾。", 
            "断虹犹怒。", 
            "直入云深处。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "几日春寒，楚乡山色偏浓秀。", 
            "雪前云后。", 
            "相对青如旧。", 
            "洞府沉沉，闻道花开又。", 
            "烘晴昼。", 
            "蟠桃结就。", 
            "共庆千年寿。"
        ], 
        "title": "点绛唇 寿王楚山", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "执法星边，从前合着双星佐。", 
            "近来添个。", 
            "转觉光明大。", 
            "到得长干，想见莺花过。", 
            "情无那。", 
            "王郎知么。", 
            "唤起思归我。"
        ], 
        "title": "点绛唇 送王世英", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "绿鬓青云，王郎故是乘骢侣。", 
            "阿龙风度。", 
            "想在乌衣住。", 
            "带得春来，又共春归去。", 
            "江头路。", 
            "美人何处。", 
            "官柳吹风絮。"
        ], 
        "title": "点绛唇 送王荩臣", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "风雪交加冻不醒。", 
            "抱琴谁共赏湘灵。", 
            "数峰全似故乡青。", 
            "流水落花何处路，绿阴幽草可怜生。", 
            "行人小待我同行。"
        ], 
        "title": "浣溪沙 题湘水行吟", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "城上望宸楼。", 
            "梦里神游。", 
            "山无重数水悠悠。", 
            "唯有西江杨处士，来往扁舟。", 
            "金凤落何洲。", 
            "君试回头。", 
            "呢喃墙燕替谁留。", 
            "谁道明年如斗大，借问沙鸥。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "潇洒水云乡。", 
            "乐事难忘。", 
            "凤书无奈又相将。", 
            "绕屋江梅犹未白，简上飞霜。", 
            "小住正何妨。", 
            "院院秋香。", 
            "今朝何处按伊凉。", 
            "一曲一杯千万意，地久天长。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "年年二月风光好。", 
            "佛出世、有谁知道。", 
            "无量寿如来，昨夜先来报。", 
            "涧边玉树，泉边瑶草，千岁和春未老。", 
            "莫羡涧泉间，有凤衔书到。"
        ], 
        "title": "海棠春 寿胡涧泉", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "潮来潮往。", 
            "百里遥相望。", 
            "喜见卯君初度揆，好寄海南拄杖。", 
            "萧然四壁坡翁。", 
            "要求黄木无从。", 
            "受用一般苦味，奉扬千载清风。"
        ], 
        "title": "清平乐", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "新来酒户。", 
            "想胜看花处。", 
            "带得春行平壤路。", 
            "同笑同歌同住。", 
            "滦阳却近山家。", 
            "芒鞋夜夜丹霞。", 
            "流水落花归思，苍烟白石生涯。"
        ], 
        "title": "清平乐", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "楚山清晓。", 
            "借问春多少。", 
            "松菊深深香缥缈。", 
            "萱朵兰芽交照。", 
            "丹霞洞口红泉。", 
            "从来惯醉飞仙。", 
            "不是称觞独后，后天长似先天。"
        ], 
        "title": "清平乐 寿王楚山", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "葱葱瑞色。", 
            "岑蔚亭前客。", 
            "一点花心藏太极。", 
            "总是春风消息。", 
            "去年今日西山。", 
            "哦诗赌酒忘还。", 
            "到底黄扉紫阁，不如未老清闲。"
        ], 
        "title": "清平乐 寿李秋谷", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "出世自怜居佛后。", 
            "眼前万境真何有。", 
            "曲调最新情却旧。", 
            "重湖右。", 
            "林宗一笑同携手。", 
            "西野有云初出岫。", 
            "浮空肯学纤絺绉。", 
            "须信此中无雨久。", 
            "君识否。", 
            "老夫只羡无官守。"
        ], 
        "title": "渔家傲 次韵谢郭西野佥事", 
        "type": "词", 
        "yun": null
    }, 
    {
        "author": "无名子", 
        "era": "元", 
        "subtype": null, 
        "text": [
            "苏公堤上杨柳青，人来人去绾离情。", 
            "东风为尔丁宁道，折断柔条莫再生。"
        ], 
        "title": "西湖竹枝词二首 其一", 
        "type": "词", 
        "yun": null
    }, 
    {
        "author": "无名子", 
        "era": "元", 
        "subtype": null, 
        "text": [
            "天竺寺前开翠微，长年流水白云飞。", 
            "流水入湖无日歇，白云出岫有时归。"
        ], 
        "title": "西湖竹枝词二首 其二", 
        "type": "词", 
        "yun": null
    }, 
    {
        "author": "无名子", 
        "era": "元", 
        "subtype": null, 
        "text": [
            "享年八十三，而不七十九。", 
            "呜呼夏相公，万古名不朽！"
        ], 
        "title": "吊夏贵墓", 
        "type": "古风", 
        "yun": "有"
    }, 
    {
        "author": "无名子", 
        "era": "元", 
        "subtype": null, 
        "text": [
            "丞相做假钞，舍人做强盗。", 
            "贾鲁要开河，搅得天下闹。"
        ], 
        "title": "嘲诸司", 
        "type": "古风", 
        "yun": null
    }, 
    {
        "author": "无名子", 
        "era": "元", 
        "subtype": "五言绝句", 
        "text": [
            "自古谁无死，惜公迟四年。", 
            "问公今日死，何似四年前？"
        ], 
        "title": "赠夏贵", 
        "type": "绝句", 
        "yun": "先"
    }, 
    {
        "author": "无名子", 
        "era": "元", 
        "subtype": "五言绝句", 
        "text": [
            "旧省新丞相，新台旧大夫。", 
            "大夫听子语，丞相爱金珠。"
        ], 
        "title": "嘲时政诗", 
        "type": "绝句", 
        "yun": "虞"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "夜过浮丘月满山，一尊相对坐漫漫。", 
            "门临大海风涛壮，家有小天星斗寒。"
        ], 
        "title": "赠陈克甫诗", 
        "type": "绝句", 
        "yun": "寒"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "黄陵庙前春雨足，湖皋烟树锦模糊。", 
            "恸天大叹苦无语，二女祠中叫鹧鸪。"
        ], 
        "title": "苏长公墨竹", 
        "type": "绝句", 
        "yun": "虞"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "把酒从来不可期，吾降今日少人知。", 
            "但看建德安民榜，便是虚翁德政碑。"
        ], 
        "title": "联方回诗", 
        "type": "绝句", 
        "yun": "支"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "模棱难断佞臣头，碎脑翻成百倍忧。", 
            "解使英雄生胆气，从今不用佩吴钩。"
        ], 
        "title": "古铜器诗", 
        "type": "绝句", 
        "yun": "尤"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "天目山前水齧矶，天心地脉露危机。", 
            "西周浸冷觚棱月，未必迁岐说果非。"
        ], 
        "title": "天目山诗", 
        "type": "绝句", 
        "yun": "微"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "江南见说好溪山，兄也难时弟也难。", 
            "可惜梅花有心事，南枝向暖北枝寒。"
        ], 
        "title": "讥文璧", 
        "type": "绝句", 
        "yun": "寒"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "翡翠屏风烛影深，良宵一刻值千金。", 
            "共君今夜不须睡，明日池塘是绿阴。"
        ], 
        "title": "集古句", 
        "type": "绝句", 
        "yun": "侵"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "百千万定犹嫌少，垛积金银北斗边。", 
            "可惜太师无运智，不将些子到黄泉。"
        ], 
        "title": "嘲伯颜", 
        "type": "绝句", 
        "yun": "先"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "苞苴贿赂尚公行，天下承平得未能。", 
            "二十四官徒獬豸，越王台上望金陵。"
        ], 
        "title": "书台门", 
        "type": "绝句", 
        "yun": "蒸"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "解贼一金并一鼓，迎官两鼓一声锣。", 
            "金鼓看来都一样，官人与贼不争多。"
        ], 
        "title": "嘲廉访司官", 
        "type": "绝句", 
        "yun": "歌"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "竹枝柳枝桃杏花，吹弹歌舞拨琵琶。", 
            "可怜一个杨夫子，变作江南散乐家。"
        ], 
        "title": "嘲杨廉夫", 
        "type": "绝句", 
        "yun": "麻"
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "天遣魔军杀不平，不平人杀不平人。", 
            "不平人杀不平者，杀尽不平方太平。"
        ], 
        "title": "不平诗", 
        "type": "绝句", 
        "yun": null
    }, 
    {
        "author": "无名子", 
        "era": "元", 
        "subtype": "七言绝句", 
        "text": [
            "百战间关铁马雄，尚馀壮气凛秋风。", 
            "有时醉倚吴山望，肠断中原一梦中。"
        ], 
        "title": "岳武穆降箕诗", 
        "type": "绝句", 
        "yun": "东"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "清明时节已春深，白发萧疏忽满簪。", 
            "萍梗一生孤客恨，松楸千里故乡心。", 
            "浸花窗下分红影，插柳檐前借绿阴。", 
            "幸有故人同笑语，不妨沽酒共清吟。"
        ], 
        "title": "清明", 
        "type": "律诗", 
        "yun": "侵"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "佛屋参差傍水涯，天然富贵属僧家。", 
            "油幢碧立当轩竹，步障红围绕槛花。", 
            "隐隐磬声春昼永，停停塔影夕阳斜。", 
            "白头道者留连客，自汲山泉煮石茶。"
        ], 
        "title": "赠大禅寺昉上人", 
        "type": "律诗", 
        "yun": "麻"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "编茅卜隐读书林，门掩苍苔一径深。", 
            "当户晓山长识面，临窗夜月独知心。", 
            "花围锦绣翻红影，竹列琅玕舞翠阴。", 
            "别是一般清富贵，何须满坞积黄金。"
        ], 
        "title": "隐居", 
        "type": "律诗", 
        "yun": "侵"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "孤根偷转一分阳，枝北枝南次第芳。", 
            "照水晓妆冰镜冷，横空雪树冻云香。", 
            "未成林实调金鼎，先占春魁伴玉堂。", 
            "因忆西湖林处士，年年觅句为伊忙。"
        ], 
        "title": "见梅", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "方拟荣除上玉堂，玉楼有召返仙乡。", 
            "才过贾谊同年少，齿长颜回一岁亡。", 
            "师友交情从此绝，死生异路实堪伤。", 
            "云边宅在人何在，肠断西风泪几行。"
        ], 
        "title": "挽任宅云", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "诸生归去暮庭空，塔下游观倚瘦筇。", 
            "千尺宝轮擎海月，七层金铎语天风。", 
            "升堂尽可同僧饭，持钵何须听寺钟。", 
            "好把新诗题旧壁，他年应有碧纱笼。"
        ], 
        "title": "寄王爱梅（塔下开馆）", 
        "type": "律诗", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "白眉公子气昂昂，年少多才姓氏香。", 
            "腹饱儒书宗孔孟，心传医学祖岐黄。", 
            "秋亭听鹤游吴会，春馆看花忆洛阳。", 
            "老我自怜身是客，江湖又送客还乡。"
        ], 
        "title": "送人归洛", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "儒林学海老宗师，每恨闻名识面迟。", 
            "一部山川司马记，百篇风月谪仙诗。", 
            "玉堂挥翰思当日，金鼎调元定此时。", 
            "抱负大才应大用，行看事业迈周伊。"
        ], 
        "title": "上李承旨学士 其一", 
        "type": "律诗", 
        "yun": "支"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "表表声名动缙绅，金銮奏事旧词臣。", 
            "胸中千古渊源学，天下十分端正人。", 
            "犹记演纶依日月，行看听履上星辰。", 
            "枝南枝北云山异，何日抠衣拜后尘。"
        ], 
        "title": "上李承旨学士 其二", 
        "type": "律诗", 
        "yun": "真"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "中朝人物总称贤，恬退閒居又几年。", 
            "独抱丹心长恋阙，因思绿野且归田。", 
            "未应隽轨淹东鲁，行看文星照北燕。", 
            "见说君王思国老，鹤书即下九重天。"
        ], 
        "title": "上李承旨学士 其三", 
        "type": "律诗", 
        "yun": "先"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "南北相望各一天，江湖久别思凄然。", 
            "迢遥道路三千里，倏忽光阴五六年。", 
            "清节立朝君可羡，白头为客我堪怜。", 
            "折梅难寄江南信，惟有新诗数十篇。"
        ], 
        "title": "寄月山少监", 
        "type": "律诗", 
        "yun": "先"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "交游惟子独相知，此老天胡不慭遗。", 
            "行辈凋零亡益友，文风寥落失儒师。", 
            "在生曾与传遗像，临死犹能寄别诗。", 
            "月落村空人不见，伤心千古隔幽期。"
        ], 
        "title": "哭别月村 其一", 
        "type": "律诗", 
        "yun": "支"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "三山秀气孕英奇，表表才名冠一时。", 
            "唐殿策高蕡不第，荆州人去粲何依。", 
            "传家有子犹堪羡，埋骨无山亦可悲。", 
            "留得帚金诗稿在，灯窗读罢泪沾衣。"
        ], 
        "title": "哭别月村 其二", 
        "type": "律诗", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "暮秋景物觉荒凉，触景凭高溯杳茫。", 
            "归隐清如陶靖节，苦吟瘦似沈东阳。", 
            "烟横晚浦蒹葭碧，霜落寒林橘柚黄。", 
            "追想汉宫当日事，赐萸宴罢谢君王。"
        ], 
        "title": "和仇山村九日吟卷", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "梦断膏粱记几年，舍身事佛绝尘缘。", 
            "把茅盖屋孤峰顶，片衲蒙头万竹边。", 
            "支遁才高交杜老，参寥诗好动苏仙。", 
            "何当尽弃人间事，特地来参一击禅。"
        ], 
        "title": "寄钱竹深", 
        "type": "律诗", 
        "yun": "先"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "乾坤主宰妙难窥，识破端倪便可知。", 
            "阳动于阴分太极，剥穷必复露真机。", 
            "化工自有经纶处，生意元无间断时。", 
            "万象皆春从此始，细参羲画究精微。"
        ], 
        "title": "见天地心", 
        "type": "律诗", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "征鸿素缟过南楼，衣褐同群孰与俦。", 
            "云外排行分玉李，天边印字带银钩。", 
            "高飞远寒疑云鹤，低落平沙类雪鸥。", 
            "夜月芦花无认处，惟闻嘹唳数声秋。"
        ], 
        "title": "白雁", 
        "type": "律诗", 
        "yun": "尤"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "烛夜飞觞客在山，同看明月上云端。", 
            "粘天水阔蟾光湿，捲海风高蜃气寒。", 
            "会友幸逢三益在，娱情休恨四并难。", 
            "座中喜有能诗者，便作唐诗顾况看。"
        ], 
        "title": "即席和卫山斋韵并呈顾渊白路教", 
        "type": "律诗", 
        "yun": "寒"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "梦觉罗浮迹已陈，至今想像事如新。", 
            "相思一样窗前月，似见三生石上春。", 
            "的的孤芳冰气魄，疏疏冷蕊雪精神。", 
            "料应楚些难招至，欲倩花光为写真。"
        ], 
        "title": "梅魂（武林试中）", 
        "type": "律诗", 
        "yun": "真"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "湖海难□鬓易丝，平生壮志与心违。", 
            "一千里外家何在，三十年前事已非。", 
            "狐正首丘应待尽，鹤思华表尚忘归。", 
            "书斋兀坐怀今昔，泪落西风湿客衣。"
        ], 
        "title": "书怀", 
        "type": "律诗", 
        "yun": "微"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "天开正旦宿云收，宇宙阳回和气浮。", 
            "岁换上元新甲子，时同太古旧春秋。", 
            "朱颜不逐年华改，清思惟从造化游。", 
            "柏酒满斟吟兴动，题诗记节自赓酬。"
        ], 
        "title": "甲子岁旦", 
        "type": "律诗", 
        "yun": "尤"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "古鼎烟销倦点朱，翛然高卧夜寒初。", 
            "四檐寂寂半床梦，两鬓萧萧一卷书。", 
            "日月冥心知代谢，阴阳回首验盈虚。", 
            "起来万象皆吾有，收拾乾坤在草庐。"
        ], 
        "title": "枕易", 
        "type": "律诗", 
        "yun": "鱼"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "何处仙翁爱手谈，时闻剥啄竹林间。", 
            "一枰子玉敲云碎，几度午窗惊梦残。", 
            "缓著应知心路远，急围不放耳根闲。", 
            "烂柯人去收残局，寂寂空亭石几寒。"
        ], 
        "title": "棋声", 
        "type": "律诗", 
        "yun": null
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "荣华富贵等浮花，膂力难胜国爪牙。", 
            "汉世但知光拥立，唐朝谁识𣏌奸邪。", 
            "绮罗化作春风蝶，弦管翻成夜雨蛙。", 
            "纵有清漳人去也，碧天难挽紫云车。"
        ], 
        "title": "和汤西楼", 
        "type": "律诗", 
        "yun": "麻"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "万世文章凌日表，惊人风采动朝端。", 
            "穷经白首讨论易，草诏丹墀润色难。", 
            "忧国泪多双眼暗，归田计早一身安。", 
            "不堪回首昭陵道，落日西风莎草寒。"
        ], 
        "title": "赠虞伯生", 
        "type": "律诗", 
        "yun": "寒"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "想是朝真去未回，空教人久立丹台。", 
            "冰盘露冷生琼屑，玄圃春深长碧苔。", 
            "岩下响知松子落，洞中香是竹花开。", 
            "拍阑一笑欲归去，海阔天高鹤不来。"
        ], 
        "title": "访樵隐不遇诗", 
        "type": "律诗", 
        "yun": "灰"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "人臣位极更封王，欲逞聪明乱旧章。", 
            "一死有谁为孝子？九泉无面见先王。", 
            "辅秦应已如商鞅，辞汉终难及子房。", 
            "虎视南人如草芥，天教遗臭在南荒。"
        ], 
        "title": "吊秦王伯颜", 
        "type": "律诗", 
        "yun": "阳"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "奇才不泄神仙事，抗疏曾干世祖知。", 
            "每恨南邦本无罪，比留北使欲何为！", 
            "忠魂久掩孤城馆，褒诏新镌二品碑。", 
            "地下若逢奸似道，为言故国黍离离。"
        ], 
        "title": "悼何巨川", 
        "type": "律诗", 
        "yun": "支"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "四榜状元逢此日，他年公论定难逃。", 
            "空令太守提三尺，不见元戎用六韬。", 
            "元举何如兼善死，公平争似子威高。", 
            "世间多少偷生者，黄甲由来出俊髦。"
        ], 
        "title": "吊四状元", 
        "type": "律诗", 
        "yun": "豪"
    }, 
    {
        "author": "无名子", 
        "era": "元", 
        "subtype": "七言律诗", 
        "text": [
            "天星夜落水犀军，又见吴台走鹿群。", 
            "睥睨金汤空自固，仓皇珠玉竟俱焚。", 
            "将军只合田横死，国士嗟无豫让闻。", 
            "风雨年年寒食节，麦盂谁上太妃坟。"
        ], 
        "title": "吊张士诚", 
        "type": "律诗", 
        "yun": "文"
    }, 
    {
        "author": "黄玠", 
        "era": "元", 
        "subtype": null, 
        "text": [
            "世故纷集如猬毛，今我不乐年将慆。", 
            "汉家钩弋作隐戏，聊足与客娱佳宵。", 
            "绿酒荡漾白银瓮，红烛照耀黄金幖。", 
            "明籹列映左右侍，大宾坐压东西曹。", 
            "平生刎颈托交契，此日意气争分毫。", 
            "老拳攘袂坚莫取，钩神瞪目不敢语。", 
            "搏兔壮士声若雷，失马将军面如土。", 
            "忍将他日严毅颜，涴墨涂鸦上眉宇。"
        ], 
        "title": "藏钩似陈汉卿", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "四明山中木千章，上有松树生高冈。", 
            "不与朴樕同翳荒，雨露飘洒云之阳。", 
            "鹅溪大绢尺度方，写貌形似分毫芒。", 
            "非龙非螭牙角狞，开卷白日风雷生。", 
            "之子秀骨须眉苍，与松为游三十霜。", 
            "小结茅屋松阴凉，采松之花餐松肪。", 
            "弹琴诵诗送流光，人生有情苦参商。", 
            "白水满地天茫茫，安得送我置尔旁。", 
            "脱落世故遗纷庞，乐与寿命如松长。"
        ], 
        "title": "馀姚吴季章松斋图", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "鸳鸯湖边花满蹊，鸳鸯湖外草萋萋。", 
            "春风醉人骄马嘶，玉花连钱锦障泥。", 
            "绣罗为襦金络缇，鲜卑小带镂文犀。", 
            "哀哉王孙归路迷，红娃翠压愁空闺。", 
            "昔时歌莺今不啼，杨花堕泪章台西。"
        ], 
        "title": "伤春曲", 
        "type": "古风", 
        "yun": "齐"
    }, 
    {
        "author": "黄玠", 
        "era": "元", 
        "subtype": null, 
        "text": [
            "神仙中人不可招，薄言思之我心劳。", 
            "霞裾远曳风飘飘，照影独立江之皋。", 
            "岂无囊中金错刀，安得携手与游遨。", 
            "玉雁银筝紫□□，吴娃双歌送春醪。", 
            "大江东流日滔滔，江上春风吹碧桃，花飞万点正魂销。"
        ], 
        "title": "寄李坦之", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "西方美人隔秋水，优昙花开白云里。", 
            "白云无事长悠悠，美人不来我心忧。", 
            "金井银床露如沐，玉琴夜罢相思曲。", 
            "麝煤鼠尾生暗香，吴笺染恨春波绿。", 
            "织乌西飞何日还，赪桐始花亦已残。", 
            "人生有情歌欲绝，明朝览镜凋朱颜。"
        ], 
        "title": "寄钱竹深", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "孟秋之月月在毕，雨气斗集云深黳。", 
            "悬河翻空海水立，万瓦千霤如奔溪。", 
            "向来高原变洿泽，巨浪上蹴天为低。", 
            "三吴良田入井底，菜茹岂复如畛畦。", 
            "室庐藩溷尽漂没，存者历落犹鸡栖。", 
            "男儿性命不自保，往往中路遗嫛㜷。", 
            "书生有情泪沾臆，落日黤黯秋云西。"
        ], 
        "title": "辛未七月廿三日大雨", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "函三一气初未分，包括万象为阳春。", 
            "亦如孤根抱独暖，不与桃李同光尘。", 
            "吁嗟此意知者少，我欲往问庵中人。", 
            "高官不如士白贲，厚富不如农赤贫。", 
            "结茅为椒小于笠，翕翕鼻观通机神。", 
            "眼中见花不见我，我身己与花为身。"
        ], 
        "title": "梅花庵为吴仲圭作", 
        "type": "古风", 
        "yun": "真"
    }, 
    {
        "author": "黄玠", 
        "era": "元", 
        "subtype": null, 
        "text": [
            "海上诸峰皆绝奇，其高无颠下无涯。", 
            "一峰飞来在平地，小小亦足同幽期。", 
            "近结斋庐处其下，十里平川见多稼。", 
            "客来政有酒盈尊，我生不作悠悠者。", 
            "突兀眼底多伟观，如虎如貔气桓桓。", 
            "或窈而深如洞穴，或峙而立如冈峦。", 
            "如积钱色万钧重，如鸾鹄停欲飞动。", 
            "人间此景不可孤，风月佳时与君共。", 
            "偎花倚竹相鲜新，寒士亦各忘其贫。", 
            "胸中丘壑故不俗，元章石交平生亲。", 
            "世变纷纷参复伍，岁晚相看吾与汝。"
        ], 
        "title": "次韵王达之园池假山并似钱春野", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "女郎号天杀气黑，题诗齧指生血滴。", 
            "天白赤城山为低，一掷万仞惊魂飞。", 
            "将军讵忍驱迫为，夫君不见我心悲。", 
            "国破家亡两依依，人命几何花脱枝。", 
            "不学明妃辞汉宠，犹使胡儿拜青冢。", 
            "流光一去若箭弦，安用马上啼婵娟。", 
            "语言侏离不可解，妾有一身无二天。", 
            "节不可移头可碎，口血未乾身已坠。", 
            "馀生含笑入九泉，不向人间偶殊配。", 
            "天地阴阳有消息，终始一心如铁石。", 
            "至今积水閟幽灵，呜咽疑闻髑髅泣。"
        ], 
        "title": "次韵贾玄英烈女祠祠在嵊县青枫岭至元丙子天台王氏妇被掠至此齧指血题诗石上云君王无道妾当灾弃女抛男逐马来夫面不知何日见妾身当是几时回伺兵士少间投崖下而死", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "太仓龙骧万斛船，欲动不动艇子牵。", 
            "沙江水浅潮易落，咫尺见海去莫前。", 
            "艇子勿誇尔能事，士生未遇亦如此。", 
            "须臾水深风力强，大船却将小艇行。"
        ], 
        "title": "海大船", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "流水河边见碧树，上有万颗珊瑚珠。", 
            "此疑仙人不死药，黄鹄衔子来方壶。", 
            "露犹未晞手自采，和以玉粉溲云腴。", 
            "卧听松风响四壁，未老更读千车书。"
        ], 
        "title": "采枸杞子作茶饼子", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "阖闾古城城北东，昆山迤逦盘苍龙。", 
            "天星之精下融结，其中有石皆玲珑。", 
            "山农穿山若鲮鲤，雄椎怒击雷光起。", 
            "木精土性莫敢私，蚁垤蜂窠差足拟。", 
            "三吴主人欣得之，保抱护惜犹婴儿。", 
            "剔抉泥沙出奇骨，洗濯烟雾生神姿。", 
            "建昌花瓷培宿土，徂徕稚松沐新雨。", 
            "却穿月窦出云凹，山鬼髑髅毛发竖。", 
            "题书寄远情可知，结交岁晚心勿移。", 
            "一卷自有丘壑意，百折不受冰霜欺。", 
            "终朝坐对兀若痴，茯苓琥珀生有时。"
        ], 
        "title": "穿石松歌为叶秀轩总管作", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "十日不雨草树焦，一月不雨川源竭。", 
            "酷吏作威何可当，大地流熺赤于血。", 
            "嗟我有情空自伤，会擒女魃出神潢。", 
            "手挽悬河作甘澍，坐使大地生清凉。"
        ], 
        "title": "苦热行", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "杰哉高阁开神区，此地何必非玄都。", 
            "天上玉京十二楼，飞来人间作画图。", 
            "栾栌交加虎兽伏，甍宇轩翥龙鸾舒。", 
            "上方自与三境接，星光历历种白榆。", 
            "晨朝焚香礼碧落，仙风半空闻佩琚。", 
            "此生尘网如可脱，愿为清歌随步虚。"
        ], 
        "title": "邹一初提点三清阁", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "秀州孤城悬斗口，中有湖水藏天星。", 
            "龙飞已去迹犹在，灵宫故是白玉京。", 
            "题诗欲寄羡门子，问讯或过茅初成。", 
            "交梨火枣如可得，与尔相见夫容城。"
        ], 
        "title": "天星湖上歌似吴泰然", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "郑生结屋名书巢，岂欲巢居似巢父。", 
            "风南枝北两相忘，焉用缪绸开牖户。", 
            "我闻在昔巢父时，大道何曾立言语。", 
            "只从书契造文字，后来作者多如雨。", 
            "生今所藏竟何书，吾欲沧浪濯缨去。", 
            "尽令无用束高阁，坐使民风返淳古。"
        ], 
        "title": "郑彦昭书巢", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "霹雳昼下乖龙升，峄阳孤桐才具成。", 
            "大唐雷霄与斲削，木精咋舌山鬼惊。", 
            "漆光拂拭净如水，蛇跗欲走不得行。", 
            "主人爱琴仍爱客，层轩白月秋夜清。", 
            "请君为我尽意弹，我亦为君倾耳听。", 
            "上弦洋洋和且平，下弦琅然如叩冰。", 
            "回头始疑崩石裂，泛指忽作蜚鸿轻。", 
            "铜盘乱泣珠琲落，铁挝碎击珊瑚鸣。", 
            "江山清空草木动，律吕应会风云生。", 
            "挥杯弄影喜欲舞，主客尔汝俱忘形。", 
            "人生交契如此酒，子期知音复知声。"
        ], 
        "title": "濮乐閒得唐雷霄琴黄南窗鼓之", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "人生百年如置棋，东西南北何多岐。", 
            "白云自是山中物，风雨一出归无期。", 
            "我居鸳湖上，子在龙江湄。", 
            "能无咫尺书，慰此深相思。", 
            "长干缘河小于带，积水满地天光垂。", 
            "沧波老树沉欲没，荒郊冷落如秋时。", 
            "小家流逃大屋走，五种不入民情悲。", 
            "思君不见心欲折，背人白鹭双飞飞。"
        ], 
        "title": "似胡伯可", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "江南二月柳如缫，欲折未折风骚骚。", 
            "天上神京春色好，兰台玉堂多俊髦。", 
            "龙江公子少年日，乃翁携之与游遨。", 
            "翰墨之馀及丹青，譬彼鲁削非凡刀。", 
            "胡为历碌风尘下，与世俯仰犹桔槔。", 
            "未必屠龙不及豨，要是钓鱼须钓鳌。", 
            "亟亟上书自荐达，一刺民瘼针如毛。"
        ], 
        "title": "送任子昭北上", 
        "type": "古风", 
        "yun": "豪"
    }, 
    {
        "author": "黄玠", 
        "era": "元", 
        "subtype": null, 
        "text": [
            "将军黄金作佩符，霹雳古篆雕天书。", 
            "上有赤赤三明珠，卧护千里坚无虞。", 
            "重为王孙开酒壶，溪鲫银丝鲙新鱼。", 
            "莼龟青小滑可呼，樱桃结子红珊瑚。", 
            "吴姬能歌花不如，坐拥翠袖飞琼觚，人生百岁多欢娱。"
        ], 
        "title": "同深甫万户前科赏樱桃", 
        "type": "古风", 
        "yun": null
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "高斋寂寂俯清池，瓦鼎香浮十二时。", 
            "天晓定回松下石，藓痕青上布伽黎。"
        ], 
        "title": "次韵题高斋", 
        "type": "绝句", 
        "yun": null
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "石门关外天梯险，拚得身心到不难。", 
            "为报五湖云水客，好来于此共跻攀。"
        ], 
        "title": "松岩杂言 其一", 
        "type": "绝句", 
        "yun": null
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "念念无生自入微，瓶中米尽腹中饥。", 
            "夜深月下敲门急，道者蕉溪托钵归。"
        ], 
        "title": "松岩杂言 其二", 
        "type": "绝句", 
        "yun": "微"
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "跏趺默数鼻中息，始促须知久自长。", 
            "日晚下床行一遍，石炉烧过几行香。"
        ], 
        "title": "松岩杂言 其三", 
        "type": "绝句", 
        "yun": "阳"
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "心无可了何须了，道本无成作底成。", 
            "野性好为泉石伴，隐居不是为逃名。"
        ], 
        "title": "松岩杂言 其四", 
        "type": "绝句", 
        "yun": "庚"
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "山中十日九日雨，树头青青落不住。", 
            "白犬寻踪入草间，惊起竹鸡飞上树。"
        ], 
        "title": "松岩杂言 其五", 
        "type": "绝句", 
        "yun": "遇"
    }, 
    {
        "author": "无愠", 
        "era": "元", 
        "subtype": "七言绝句", 
        "text": [
            "秋旦阴阴电光闪，起洗沙锅煮藜糁。", 
            "细拨垆中火种无，邻寺疏钟隔重崦。"
        ], 
        "title": "松岩杂言 其六", 
        "type": "绝句", 
        "yun": null
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "宿有扶宗志，辛勤四十年。", 
            "句清堪供佛，业白可笺天。", 
            "燕坐畦衣薄，经行雪顶圆。", 
            "长庚光欲灭，内院一灯传。"
        ], 
        "title": "寄宗圣西堂", 
        "type": "律诗", 
        "yun": "先"
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "侵晓堆桅坐，蝉声出树林。", 
            "分明宣祖意，何处有凡心。", 
            "历历消清梦，悠悠助独吟。", 
            "时人皆共听，谁谓少知音。"
        ], 
        "title": "闻蝉", 
        "type": "律诗", 
        "yun": "侵"
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "扫迹千岩里，柴门久不开。", 
            "正逢新雨足，忽见故人来。", 
            "烧笋供茶碗，烹薇荐粥杯。", 
            "欲留君共住，分石坐堆堆。"
        ], 
        "title": "谢静中过访", 
        "type": "律诗", 
        "yun": "灰"
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "红叶填松径，清溪绕竹林。", 
            "西风双鬓老，落日半窗阴。", 
            "坏衲偏宜厚，幽居不厌深。", 
            "竺仙遗偈在，展卷且高吟。"
        ], 
        "title": "题圭上人山舍", 
        "type": "律诗", 
        "yun": "侵"
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "大地烁金石，禅心只晏如。", 
            "幽閒无浊虑，郁𡋯自清虚。", 
            "坐石频挥麈，临流看跃鱼。", 
            "优游三界内，寒暑不关渠。"
        ], 
        "title": "热", 
        "type": "律诗", 
        "yun": "鱼"
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "忆昔同参请，先师彊健时。", 
            "一言未脱口，密意已先知。", 
            "更不从人觅，终能厚自持。", 
            "阴凉天下树，展卷且高吟。"
        ], 
        "title": "悼深居迪元师兄", 
        "type": "律诗", 
        "yun": null
    }, 
    {
        "author": "无愠", 
        "era": "元", 
        "subtype": "五言律诗", 
        "text": [
            "筑室凫溪上，松门日夜开。", 
            "家贫无雀入，山好有僧来。", 
            "雨漏重苫草，年深旋积苔。", 
            "绕檐梨与栗，祗为子孙栽。"
        ], 
        "title": "题王山人草斋", 
        "type": "律诗", 
        "yun": "灰"
    }, 
    {
        "author": "汤弥昌", 
        "era": "元", 
        "subtype": null, 
        "text": [
            "染秋云，图泽国，野趣入游戏。", 
            "能事何须，五日画一水。", 
            "重重杨柳陂塘，茅茨村落，鲈乡外、西风渔计。", 
            "晚烟霁。", 
            "有客乘扁舟，延缘度疏苇。", 
            "欲访幽居，宛在碧溪尾。", 
            "浩然目送飞鸿，醉歌欸乃，溪光里、乱山横翠。"
        ], 
        "title": "祝英台近 题钱德钧水村图", 
        "type": "词", 
        "yun": null
    }, 
    {
        "author": "汤弥昌", 
        "era": "元", 
        "subtype": null, 
        "text": [
            "翰林妙写溪村趣。", 
            "茅屋知何处。", 
            "溪翁想像住溪湾。", 
            "一笑如今，家在画图间。", 
            "西风门掩芦花溆。", 
            "聊与渔家伍。", 
            "人间不信有张翰。", 
            "剪取吴淞，空向卷中看。"
        ], 
        "title": "虞美人 题钱德钧水村图", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "孤根自是春怜惜。一苞生意何曾息。", 
            "南北本同枝。先开先得诗。", 
            "风来元不约。冷暖凭斟酌。", 
            "花落又花开。年年去复来。"
        ], 
        "title": "菩萨蛮 次韵郭安道探梅", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "天南天北。", 
            "记岁岁今朝，白云凝目。", 
            "遥想群仙，擘麟行脯，鹤驭丹霞三谷。", 
            "此日痴儿，多幸引领，诸孙盈屋。", 
            "齐彩服，对绿阴青子，缓斟醽醁。", 
            "和睦保吾门，一家诗礼，个是长生箓。", 
            "官不在高，名何必大，无用满堂金玉。", 
            "但愿太平，无事日用，莫非天禄。", 
            "从今去，看寿如磐石，鬓须长绿。"
        ], 
        "title": "喜迁莺 寿大人四月七日", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "翠节下天来，通明谁侍。", 
            "地有高斋要名士。", 
            "相逢恨晚，老矣酒兵诗帅。", 
            "岁寒同一笑、千年事。", 
            "黄鹤羁情，暮云离思。", 
            "半掬心香火初炽。", 
            "梅花满树，又是一年冬至。", 
            "正相思，恰有江南使。"
        ], 
        "title": "感皇恩 次韵姚牧庵题岁寒亭", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "问疏斋、湘中朱凤，何如江上鹦鹉。", 
            "波寒木落人千里，客里与谁同住。", 
            "茅屋趣。", 
            "吾自爱吾亭，更爱参天树。", 
            "劳君为赋。", 
            "渺雪雁南飞，云涛东下，岁晏欲何处。", 
            "疏斋老，意气经文纬武。", 
            "平生握手相许。", 
            "江南江北寻芳路，共看碧云来去。", 
            "黄鹄举。", 
            "记我度秦淮，君正临清句。", 
            "歌声缓与。", 
            "怕径竹能醒，庭花起舞，惊散夜来雨。"
        ], 
        "title": "摸鱼儿 次韵庐疏斋宪使题岁寒亭", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "汉江东、旧家文献，风流意气相许。", 
            "金台早集荆山凤，声振一庭鹓鹭。", 
            "春几处。", 
            "须信道、甘棠树树含清露。", 
            "平湖古步。", 
            "妙一曲钧天，鱼龙出听，未数应钟吕。", 
            "吾衰矣，鬓点吴霜几缕。", 
            "刘郎忘却前度。", 
            "千年黄鹤归来晚，山色漫留眉翠。", 
            "东北注。", 
            "羡滚滚云涛，去接西江水。", 
            "仙尘异趣。", 
            "但极目朝阳，清光万里，阿阁送高翥。"
        ], 
        "title": "摸鱼儿 次韵谢张古愚", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "又山亭、一番春老，归迟黄鹤何许。", 
            "殷勤天上乘槎客，还记渚鸥沙鹭。", 
            "憔悴处。", 
            "奈青镜难藏，一一都呈露。", 
            "空庭细步。", 
            "念一笑三年，相思千里，他日看嵇吕。", 
            "西门柳，烟雨千条万缕。", 
            "人夸张绪风度。", 
            "谁知耸壑昂霄意，春树漫摇柔翠。", 
            "杯满注。", 
            "愿回寿松乔，一曲清如水。", 
            "壶中得趣。", 
            "问日丽扶桑，风来阊阖，应许共遐翥。"
        ], 
        "title": "摸鱼儿 次韵谢张古愚", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "记江梅、向来轻别，相逢今又平楚。", 
            "东风小试南枝暖，早已千林烟雨。", 
            "春几许。", 
            "向五老仙家，移下琼瑶树。", 
            "溪桥驿路。", 
            "更月晓堤沙，霜清野水，疏影自容与。", 
            "平生事，几度含章殿宇。", 
            "隔花么凤能语。", 
            "苔枝夭矫苍龙瘦，谁把冰须细数。", 
            "千万缕。", 
            "簇一点芳心，待与和羹去。", 
            "移宫换羽。", 
            "且度曲传觞，主人花下，今日庆初度。"
        ], 
        "title": "摸鱼儿 寿燕五峰右丞", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "楚甸春浓，早重染、甘棠旧绿。", 
            "天又念，海深江阔，达聪明目。", 
            "汉使只今应遣十，周官自古须廉六。", 
            "羡绣衣、遥映衮衣明，人如玉。", 
            "论别恨，犹未足。", 
            "还怕见，征车速。", 
            "待相随千里，试骑黄鹄。", 
            "无奈江山分去住，漫教风雪欺松竹。", 
            "问使君、如肯酌红泉，寻三谷。"
        ], 
        "title": "满江红 送陈正义绣使将指江闽", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "天地为炉，昆冈欲烬，此君兴味何长。", 
            "深林苍雪，特地作清凉。", 
            "甲刃摐摐阵里，翠旌纛、佩玉鸣珰。", 
            "须知道，生来有节，晚岁更昂藏。", 
            "诗人闲品藻，卫公九十，淇水徜徉。", 
            "任风花高下，蝶乱蜂狂。", 
            "有客长途苦暍，贪美荫、欲买陂塘。", 
            "推门去，何妨枕藉，三万六千场。"
        ], 
        "title": "满庭芳 寿曾劲节", 
        "type": "词", 
        "yun": "阳"
    }, 
    {
        "author": "程文海", 
        "era": "元", 
        "subtype": null, 
        "text": [
            "南枝春盛，斜斜整整。", 
            "犹带孤山光景。", 
            "相逢索笑耐尊空，向老瓦盆中自省。", 
            "风霜人老，关河路永。", 
            "赖得生成惯冷。", 
            "凭谁移傍太初岩，待雪月交光得影。"
        ], 
        "title": "鹊桥仙 次中庵韵题解安卿盆梅", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "瑟琶峰上晓云光。", 
            "遥闻薇露香。", 
            "云中王母九霞觞。", 
            "碧桃今日尝。", 
            "开大国，佩重章。", 
            "旧家张子房。", 
            "青山虎踞复龙骧。", 
            "梅花江路长。"
        ], 
        "title": "碧桃春 寿广微天师", 
        "type": "词", 
        "yun": "阳"
    }, 
    {
        "author": "程文海", 
        "era": "元", 
        "subtype": null, 
        "text": [
            "岁时荆楚，渺淮海、相望竹林清逸。", 
            "挂了豸冠归去也，侧耳中郎消息。", 
            "见说旌旗，行春江上，也报归来日。", 
            "婵娟千里，如今犹共天北。", 
            "应是南国甘棠，绿阴新长，未放春风歇。", 
            "料得清香凝燕寝，兵卫森然画戟。", 
            "回首尘踪，转蓬未了，又欲驰京陌。", 
            "浩歌金缕，殷勤遥寄铜狄。"
        ], 
        "title": "酹江月 寄寿京山宣慰叔", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "长忆山中云共住。", 
            "出处无心，只恨云无语。", 
            "今日能歌还解舞。", 
            "不堪持寄山中侣。", 
            "谁道解愁愁更聚。", 
            "自有卿卿，惯画双眉妩。", 
            "问取悭风并涩雨。", 
            "相逢认得怡云否。"
        ], 
        "title": "蝶恋花 戏题疏斋怡云词后", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "黄鹤山前梅半吐。", 
            "岁岁年年，谁是冰霜侣。", 
            "自有使君来共住。", 
            "黄昏不怕风吹雨。", 
            "见说和羹天已许。", 
            "带得春来，又怕春将去。", 
            "记取澄清堂上语。", 
            "八千眉寿从今数。"
        ], 
        "title": "蝶恋花 寿千奴监司十二月朔", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "月挂新年弓未彀。", 
            "璧水溶溶，已觉春光透。", 
            "国子先生松竹友。", 
            "一尊请为斯文寿。", 
            "况是雪中萱树茂。", 
            "华萼相辉，天地同长久。", 
            "何处东风吹雅奏。", 
            "孔堂丝竹千花昼。"
        ], 
        "title": "蝶恋花 寿陈北山", 
        "type": "词", 
        "yun": null
    }, 
    {
        "author": "程文海", 
        "era": "元", 
        "subtype": null, 
        "text": [
            "庚暑初消酷吏更。", 
            "秋风新动仕途清。", 
            "生辰长占中元是，今岁欣逢二美并。", 
            "冠獬豸，掌铨衡。", 
            "镜般明了水般平。", 
            "手中一卷山翁启，人道延生北斗经。"
        ], 
        "title": "鹧鸪天 寿郝仲明御史", 
        "type": "词", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "博山香冷夜将阑，红影摇窗烛未残。", 
            "庭树露浓花气湿，井梧风老叶声乾。", 
            "世情冷暖知心少，朋旧东西会面难。", 
            "一段客愁吟不就，无言背月倚阑干。"
        ], 
        "title": "秋夜", 
        "type": "律诗", 
        "yun": "寒"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "寒夜残灯照客愁，衾单添尽鹔鹴裘。", 
            "半窗明月三更梦，一枕西风两鬓秋。", 
            "吟骨棱棱宽带眼，归心切切望刀头。", 
            "何时束箧家山去，独驾柴车访伯休。"
        ], 
        "title": "秋夜和月山韵", 
        "type": "律诗", 
        "yun": "尤"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "二月韶光泼眼浓，携尊宴客小亭东。", 
            "酒当半醉半醒处，春在轻寒轻暖中。", 
            "拂槛柳添吟鬓绿，压阑花妒舞衣红。", 
            "晚来听唱《梁州》曲，声绕吴姬扇底风。"
        ], 
        "title": "修竹宴客东园", 
        "type": "律诗", 
        "yun": "东"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "小酌园林酒半醺，落红影里惜馀春。", 
            "插花归去蜂随帽，傍柳行来莺避人。", 
            "白发尚为千里客，黄金难铸百年身。", 
            "何时归赋沧浪水？浣我征衣万斛尘。"
        ], 
        "title": "小酌", 
        "type": "律诗", 
        "yun": "真"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "人倚幽窗夜未阑，竹炉灰冷篆烟残。", 
            "一天露气星辰湿，万壑风声草木寒。", 
            "老去客怀多感慨，年来世事转艰难。", 
            "何时归隐孤山下？明月梅花约共看。"
        ], 
        "title": "夜坐次林梅山韵", 
        "type": "律诗", 
        "yun": "寒"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "自叹文章不遇时，平生壮志与心违。", 
            "十年湖海无家住，千里乡关有梦归。", 
            "残夜月寒灯晕淡，高秋天阔雁声微。", 
            "伤今思古愁无奈，老泪斑斑湿客衣。"
        ], 
        "title": "有感", 
        "type": "律诗", 
        "yun": "微"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "片片随风整复斜，飘来老鬓觉添华。", 
            "江山不夜月千里，天地无私玉万家。", 
            "迷岸未春飞柳絮，前村破晓压梅花。", 
            "羔羊金帐应粗俗，自掬冰泉煮石茶。"
        ], 
        "title": "雪", 
        "type": "律诗", 
        "yun": "麻"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "短棹冲寒过浦东，扁舟一叶载诗翁。", 
            "断烟流水残云外，古木荒祠夕照中。", 
            "吟罢小楼何处笛？酒醒孤枕半江风。", 
            "潮生潮落朝还暮，堪叹人生自转蓬。"
        ], 
        "title": "舟次樗蒲庙", 
        "type": "律诗", 
        "yun": "东"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "玉宇澄清暮霭收，吟边怕倚仲宣楼。", 
            "寒蟾千里夜如昼，新雁一声天欲秋。", 
            "湖海谁青豪杰眼，风霜易白少年头。", 
            "更残忽听荒城角，吹老梅花总是愁。"
        ], 
        "title": "月夜登楼", 
        "type": "律诗", 
        "yun": "尤"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "徙倚吟阑傍野塘，古谯莲漏滴更长。", 
            "月阶夜静蛩声切，竹院秋深鹤梦凉。", 
            "坐挹水风侵袂冷，眠分花露满身香。", 
            "浩歌欲明河去，醉唤天孙织锦裳。"
        ], 
        "title": "月夜次修竹韵", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "频年踪迹堕江湖，三径苔荒忆旧庐。", 
            "身老方知生计拙，家贫渐觉故人疏。", 
            "松薪拾去朝炊黍，渔火分来夜读书。", 
            "怨鹤惊猿应待我，台山何日赋归欤？"
        ], 
        "title": "偶书", 
        "type": "律诗", 
        "yun": "鱼"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "寂寞园林三月时，客中几度见春归。", 
            "柳眉绿皱莺无语，花脸红销蝶懒飞。", 
            "节物暗催双鬓老，功名长与寸心违。", 
            "百年身世成何事？回首西山又落晖。"
        ], 
        "title": "暮春", 
        "type": "律诗", 
        "yun": "微"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "十分秋色满轩窗，景物凄清夜气凉。", 
            "筛月帘栊金锁碎，捣霜砧杵玉丁当。", 
            "井梧叶脱无多影，岩桂花稠不断香。", 
            "坐到更深吟兴动，砚池滴露写诗狂。"
        ], 
        "title": "秋夜", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "北山佳景胜南山，乘兴登临眼界宽。", 
            "樵斧伐云春谷暗，渔榔敲月夜溪寒。", 
            "一区池占林泉胜，四面天开图画看。", 
            "竹屋数间尘不到，主人日日凭阑干。"
        ], 
        "title": "题吴实斋北山别业", 
        "type": "律诗", 
        "yun": "寒"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "池馆深深锁翠凉，课馀多暇日偏长。", 
            "屋连湖水琴书润，窗近花阴笔砚香。", 
            "吾道尚存贫亦乐，客身长健老何妨。", 
            "十年心事閒搔首，厌听蝉声送夕阳。"
        ], 
        "title": "书馆", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "数椽潇洒瞰清漪，荡漾烟霏欲湿衣。", 
            "阑角寒光摇翡翠，檐牙倒影浸琉璃。", 
            "荷边鼓瑟游鱼听，柳外敲棋睡鹭飞。", 
            "洗尽红尘青眼客，临流何惜赋新诗。"
        ], 
        "title": "依绿亭", 
        "type": "律诗", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "天容凝碧换秋容，残暑泠然一洗空。", 
            "梧叶多应愁夜雨，葛衣渐觉怯西风。", 
            "十分淡冷砧声外，一片凄凉雁影中。", 
            "兴动莼鲈欲归去，张翰心事恰相同。"
        ], 
        "title": "秋思", 
        "type": "律诗", 
        "yun": "东"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "凉入虚堂睡思浓，夜深剪尽烛花红。", 
            "光摇珠箔梧桐月，香透纱厨茉莉风。", 
            "欹枕觉来人不寐，撚髭吟罢句难工。", 
            "小蛮问我诗成未？诗在池塘草梦中。"
        ], 
        "title": "凉夜即事", 
        "type": "律诗", 
        "yun": "东"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "晨星寥落曙光浮，柳岸风轻送客舟。", 
            "万点远山重叠恨，一江流水浅深愁。", 
            "淡烟茅店家家晓，白露枫林处处秋。", 
            "独倚篷窗还自笑，此身漂泊愧沙鸥。"
        ], 
        "title": "舟行送王琴所之澉州", 
        "type": "律诗", 
        "yun": "尤"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "鉴湖狂客又西湖，笔砚生涯计已迂。", 
            "五斗自惭腰可折，四方安得口能糊。", 
            "家山迢递乡心远，灯火凄凉客影孤。", 
            "莫误风前看落雁，尺书还肯寄来无？"
        ], 
        "title": "寄峡山胡府判", 
        "type": "律诗", 
        "yun": "虞"
    }, 
    {
        "author": "黄玠", 
        "era": "元", 
        "subtype": null, 
        "text": [
            "去年送君作巡官，双悬雕弧夹马鞍。", 
            "今年巡官出迎客，吠犬不闻山月白。", 
            "山人畏之若乳虎，妖狐髑髅不敢舞。", 
            "㹠阱鸡埘一万家，谁子强梁能跋扈。", 
            "君不见南台贵臣急如火，櫜鞬磬折趋道左。", 
            "州司尽避供给难，君独从容无不可。", 
            "名驹千里毛骨奇，雷霆破山亦霁威。", 
            "人生才美有如此，岂可沉埋百寮底，明朝雕鹗西风起。"
        ], 
        "title": "与张叔方", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "学古仙，双瞳如岩下电，矆睒龙光碧花眩。", 
            "乱摘星辰掌上飞，惊动当时出奇变。", 
            "扁舟适从何处来，湖上鸳鸯乍相见。", 
            "袖间小轴锦作幖，欲钓珊瑚入诗卷。", 
            "梅花一笑领略新，笔底春回冰雪面。", 
            "脱尔身上六铢衣，试我囊中五色线。", 
            "昔如羁鹤在樊笼，今似韝鹰解绦旋。", 
            "刮目他年看阿蒙，收拾黄金如土贱。"
        ], 
        "title": "赠飞星学古仙", 
        "type": "古风", 
        "yun": "霰"
    }, 
    {
        "author": "黄玠", 
        "era": "元", 
        "subtype": null, 
        "text": [
            "使我饮酒不如长鲸，使我食肉不如猛虎。", 
            "昨夜雪深人未归，明日冰开客当去。", 
            "念尔公家急急符，白水无边走何所。", 
            "从闻海上有神仙，上界于今亦官府。", 
            "君不见东墅老人粟万钟，金钥牙筹弃如土。", 
            "秪有凄凉鬼绿珠，怨魂相从泣寒雨。"
        ], 
        "title": "去矣行", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "大休和尚少年日，尽遗俗缘甘独孤。", 
            "人间纷纷臭如帤，此身不可一日居。", 
            "黄金袅蹄明月珠，美人如花绣裆襦。", 
            "收拾众有归元无，不忍头颅生发须。", 
            "即以宅舍为庵庐，袈裟折那衣五铢。", 
            "麻鞋蒲龛坐结趺，口中波罗天竺书，高蹈万古隘九区。", 
            "绕屋青青种春蔬，焉能食肉更食鱼。", 
            "优昙花开满前除，空色两忘心澹如。"
        ], 
        "title": "赠永上人", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "江南稻，雪色白可喜。", 
            "去年八月天雨多，戢戢禾头尽生耳。", 
            "里正急公租，饥人若羸鬼。", 
            "海獠大无知，毒螫肆蛇虺。", 
            "军府上变羽檄飞，白日森然五兵起。", 
            "鼓钲动地火赩天，性命鸿毛同一燬。", 
            "古者反侧加天诛，歼厥渠魁固常理。", 
            "卖剑可牛刀可犊，不忍农夫亦遭此。"
        ], 
        "title": "江南稻　至元六年四月上海姚胜一等作閧", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "泽农结屋如鸡栖，舍中筑塍为畛畦。", 
            "春来无地生青草，况有菜茹供朝齑。", 
            "劝农使者出行水，对此不忍加鞭箠。", 
            "田中生鱼鱼尽肥，屋底瘦人扶不起。", 
            "先生闭门听雨声，为尔惆怅伤余情。", 
            "君不见纥干山头冻杀雀，何不飞去生处乐。"
        ], 
        "title": "泽农", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "东里先生乌角巾，薄游吴中三十春。", 
            "闻言不如祁孔宾，见道多惭程伯淳。", 
            "强聒自谓愚而神，胶胶肫肫不可循。", 
            "故交零落参与辰，独有一人长若新。", 
            "鸒斯之党何频频，愿逢新人如故人。"
        ], 
        "title": "庚辰四月廿日赴谢氏馆吴季良携酒为别", 
        "type": "古风", 
        "yun": "真"
    }, 
    {
        "author": "黄玠", 
        "era": "元", 
        "subtype": null, 
        "text": [
            "九山联延何郁苍，中有一山如凤凰。", 
            "凤凰不来名独好，远势似欲高飞翔。", 
            "梧桐有支竹有实，玉水侧出输天浆。", 
            "饥食渴饮无不可，何独苦爱鸣朝阳。"
        ], 
        "title": "凤凰山", 
        "type": "古风", 
        "yun": "阳"
    }, 
    {
        "author": "黄玠", 
        "era": "元", 
        "subtype": null, 
        "text": [
            "何年飞来湖上峰，中有石穴藏蛟龙。", 
            "山僧留客共清夜，竹炉怒吼松涛风。", 
            "忽疑坐我天竺下，眉间秀色浮葱茏。", 
            "借尔摩尼如意珠，听师波罗谈苦空。", 
            "与开心孔见真性，随方应现无不从。"
        ], 
        "title": "淀山寺", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "江边青蘋风欲秋，江上白云如水流。", 
            "人间炎热不可处，驾言出游写我忧。", 
            "乌匼小巾一角垫，黄葛短袂凉飕飕。", 
            "白鸥飞来复飞去，卧听横竹商声讴。"
        ], 
        "title": "夏日泛舟", 
        "type": "古风", 
        "yun": "尤"
    }, 
    {
        "author": "黄玠", 
        "era": "元", 
        "subtype": null, 
        "text": [
            "苕之水，向东流，君家草堂溪水头。", 
            "一室小于溪上舟，清风满屋长如秋。", 
            "甑中生尘鱼在釜，终日哦诗摇两股。", 
            "君不见杜陵草堂花满川，将军立马驻江干。", 
            "天吴紫凤补短褐，安用行庖洗玉盘。", 
            "良无广厦千万间，乃欲天下寒士俱欢颜。"
        ], 
        "title": "范叔豹苕溪草堂歌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "山有麓兮水有麋，石礌礌兮彼渔之。", 
            "矶水有麋兮山有麓，树翳翳兮彼樵之。", 
            "谷波极目兮双帆暮飞，我怀伊人兮渺不知其所之。", 
            "采采兰若兮充尔佩袆，弁之阳苕之浒兮来吾与归。"
        ], 
        "title": "赵仲穆山水图歌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "众星荧荧不如月，五金铮铮不如铁。", 
            "剡溪公子来何迟，铁为灵金人不知。", 
            "君看针头小于刺，摩挲生涩无光辉。", 
            "大哉天地共消息，子北午南分坎离。"
        ], 
        "title": "期戴彦季不至", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "双松挺然，徂徕之巅。", 
            "历冰霜而不凋，泽雨露而不妍。", 
            "尔植尔茂，惟贞惟坚。", 
            "用以为君子寿，如其年如其年。"
        ], 
        "title": "双松图为程似道作", 
        "type": "古风", 
        "yun": "先"
    }, 
    {
        "author": "黄玠", 
        "era": "元", 
        "subtype": null, 
        "text": [
            "著乌匼之短帽，曳碧绡之轻裾。", 
            "若丹丘之孤鹤，骨既清而亦癯。", 
            "嗟尔童子，抱琴焉如。", 
            "日月不可与留，归来兮乐吾初。"
        ], 
        "title": "黄南窗小像", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "骨虽清而不枯，貌虽丰而不腴。", 
            "有田与庐，诵诗读书，恂恂乎美且都。"
        ], 
        "title": "吴莹之小像", 
        "type": "古风", 
        "yun": "虞"
    }, 
    {
        "author": "黄玠", 
        "era": "元", 
        "subtype": null, 
        "text": [
            "以尔为楹，其直不可以中绳。", 
            "以尔为梠，其曲不可以中矩。", 
            "一丘一壑，多历年所。", 
            "白摧朽骨，太阴雷雨。"
        ], 
        "title": "吴仲圭画松", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "兰有馥兮，芷有芳。", 
            "我怀伊人兮，惟吴之良。", 
            "文武之道兮，一弛一张。", 
            "力有所俟兮，用有所藏。", 
            "机不可以豫谋兮，变不可以豫量。", 
            "庶君子之明亮兮，感余心兮伥伥。"
        ], 
        "title": "寄吴季良", 
        "type": "古风", 
        "yun": "阳"
    }, 
    {
        "author": "黄玠", 
        "era": "元", 
        "subtype": null, 
        "text": [
            "眷碧山之幽栖兮，驾吾舟以遄迈。", 
            "升其堂不见其人兮，抚遗孤以增慨。", 
            "览芳岁其犹未艾兮，何佳木之先瘁。", 
            "嗟浮生之翕忽兮，若奔马之历块。", 
            "舍昭晰之茂旦兮，即永夕之昧昧。", 
            "三星奄其西没兮，孤参横其谁待。", 
            "怀馆谷于畴曩兮，辰历兹其三亥。", 
            "感余情之不能忘兮，悼良会之莫再。", 
            "吊明月于中扃兮，沥觞酒以再拜。", 
            "杂椒兰以为粻兮，又荐之以芳茝。", 
            "招游魂于鄂之渚兮，莫蛟龙之为害。", 
            "狐首丘其亦已兮，羌虽死而弗悔。"
        ], 
        "title": "故建昌州判岳德敏哀辞", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "我爱杨子江心百鍊镜，明于月，冷于水，揭之可以照天地。", 
            "我爱丰城土中三尺剑，气如云，质如银，佩之可以服鬼神。", 
            "尚不如兰陵故人夹谷氏，大雅愔愔古君子。", 
            "韬光自晦常有馀，藏锋不试终为美。", 
            "眉间有色清而温，玉佩琼琚照秋水。", 
            "我有朱弦白雪知者希。", 
            "一曲遂为相识始。"
        ], 
        "title": "别夹谷知事可与", 
        "type": "古风", 
        "yun": null
    }, 
    {
        "author": "汤炳龙", 
        "era": "元", 
        "subtype": null, 
        "text": [
            "曹娥洛神遍堪舆，保母后出争澜趋。", 
            "一时耳目喜新异，九原谁复哀意如。", 
            "世人重艺不重义，每以好奇夸好事。", 
            "集古金石半丰碑，逝者似为书者累。", 
            "八百馀载四字全，政同悬崖三百年。", 
            "王畿不悟王元象，不如果也能兴怜。", 
            "但道青毡故家物，肯因陵谷怜枯骨。", 
            "耳孙犹尔况他人，崇韬安生何可忽。", 
            "昭陵之盗犹兰亭，必无可欲乃妥灵。", 
            "黄閍前车已如此，安保金蝉之墓终弗毁。"
        ], 
        "title": "题晋王大令保母帖", 
        "type": "古风", 
        "yun": null
    }, 
    {
        "author": "汤炳龙", 
        "era": "元", 
        "subtype": null, 
        "text": [
            "我本山阳田舍叟，家有淮南数千亩。", 
            "江南倦客老不归，此田多为势家有。", 
            "犹记少年学牧时，去时日出归日西。", 
            "我生衣食仰此辈，爱之过于百里奚。", 
            "祗今辛苦耕砚席，无处卖文长绝食。", 
            "卷中邂逅黑牡丹，相逢喜是曾相识。", 
            "负郭无须二顷田，一双栗角能几钱。", 
            "数口之家便可饱，要如此图知何年。", 
            "平生富贵非所愿，城府近来尤可厌。", 
            "何时倒乘牛背眠东风，胜如仰看宣明面。"
        ], 
        "title": "题江贯道百牛图", 
        "type": "古风", 
        "yun": null
    }, 
    {
        "author": "汤炳龙", 
        "era": "元", 
        "subtype": null, 
        "text": [
            "闭门五日雨，出门万山春。", 
            "湖光忽见我，摇荡白雪新。", 
            "九节瘦筇杖，一幅故葛巾。", 
            "桃花忽相笑，聊复此红尘。", 
            "有钱困鞭算，有官絷卯申。", 
            "洞然宇宙间，馀此自在身。", 
            "但恨不能饮，我亦无事人。"
        ], 
        "title": "湖上观春", 
        "type": "古风", 
        "yun": "真"
    }, 
    {
        "author": "汤炳龙", 
        "era": "元", 
        "subtype": null, 
        "text": [
            "人知丽日江山奇，月中更奇人不知。", 
            "古今画手不能画，高侯能画兼能诗。", 
            "风流文采乃如此，笔意所到神莫窥。", 
            "琉璃宇宙入万象，清寒周匝天四垂。", 
            "群鸦已息漙露下，一雁不度行云迟。", 
            "龙飞凤舞又千里，一起一伏相追随。", 
            "潮来不见江吸海，但见夜壑寂寂舟无遗。", 
            "废宫隐约认孤塔，长竿高下标丛祠。", 
            "俯观下界万屋如鳞次，其间醉梦觉者谁。", 
            "金城树老岁月往，昆明劫尽天地移。", 
            "匆匆吴越已陈迹，丹青先写兴亡悲。", 
            "虞山禹穴会稽路，苍苍凉凉隔烟雾。", 
            "平生惯向图中游，老我卧游无胜具。", 
            "昏花疑是雪欲晴，剡溪直在无山处。", 
            "何人说与李将军，太清岂必微云□。", 
            "毫端巽巽肯一扫，清光应更馀几分。", 
            "天然人境两相值，楼头白也思不群。", 
            "胸中云梦可八九，呼吸沆瀣归雄文。", 
            "虎头著我坐岩壑，书窗半席一诣君。", 
            "舟中不须觅谢尚，诗成三诵君尝闻。"
        ], 
        "title": "题高尚书夜山图", 
        "type": "古风", 
        "yun": null
    }, 
    {
        "author": "汤炳龙", 
        "era": "元", 
        "subtype": null, 
        "text": [
            "退之尝作《伯夷颂》，纲常更为文章重。", 
            "小范老子翰墨香，吹醒首阳千古梦。", 
            "尔来宇宙三百年，劫灰不坏宁非天。", 
            "姑苏李侯贤太守，为将手泽归云玄。", 
            "因忆右军修禊叙，智永藏之固其所。", 
            "今比萧翼谁贤愚，豪夺何如能乐与。", 
            "君子于物不留意，好德终然胜好古。", 
            "剑许徐君自有心，书还孔氏非无故。", 
            "粟可不食国可辞，较之一纸真毫釐。", 
            "闻风廉立遽如许，信哉圣人百世师。", 
            "西山之薇何独美，向微二子一草耳。", 
            "东海鲁连死犹生，中书冯道生犹死。", 
            "承平文献传至今，品题先后如盍簪。", 
            "就中何人合愧死，九锡不是夷齐心。"
        ], 
        "title": "范文正公书伯夷颂并扎卷", 
        "type": "古风", 
        "yun": null
    }, 
    {
        "author": "汤炳龙", 
        "era": "元", 
        "subtype": "五言绝句", 
        "text": [
            "一从辞宰粟，饥饿隐空山。", 
            "货殖门前客，先生不启关。"
        ], 
        "title": "题水晶宫道人瓮牖图", 
        "type": "绝句", 
        "yun": "删"
    }, 
    {
        "author": "汤炳龙", 
        "era": "元", 
        "subtype": "五言绝句", 
        "text": [
            "女生他人妇，兄死谁养亲。", 
            "刲股与紾臂，孰仁孰不仁。"
        ], 
        "title": "题姚静斋女柔德一日三刲股救其兄云", 
        "type": "绝句", 
        "yun": "真"
    }, 
    {
        "author": "汤炳龙", 
        "era": "元", 
        "subtype": "七言绝句", 
        "text": [
            "马塍鸡唱曙初回，几处严关次第开。", 
            "多少卖花人已到，剩将春色入城来。"
        ], 
        "title": "西湖杂咏", 
        "type": "绝句", 
        "yun": "灰"
    }, 
    {
        "author": "汤炳龙", 
        "era": "元", 
        "subtype": "七言绝句", 
        "text": [
            "一客风流云水际，两侯潇洒雪霜时。", 
            "如今三友交情密，不到岁寒人不知。"
        ], 
        "title": "题莫景行松竹梅图", 
        "type": "绝句", 
        "yun": "支"
    }, 
    {
        "author": "汤炳龙", 
        "era": "元", 
        "subtype": "七言绝句", 
        "text": [
            "岁晚江空见此图，竹梅相伴占全湖。", 
            "如何不与松为友，应怪人间作大夫。"
        ], 
        "title": "题竹梅图", 
        "type": "绝句", 
        "yun": "虞"
    }, 
    {
        "author": "汤仲友", 
        "era": "元", 
        "subtype": "五言律诗", 
        "text": [
            "虎是何年踞，名存迹已亡。", 
            "塔从林外出，山向寺中藏。", 
            "池暗生寒气，台空旁夕阳。", 
            "更无人吊古，来祇为春茫。"
        ], 
        "title": "虎山", 
        "type": "律诗", 
        "yun": "阳"
    }, 
    {
        "author": "汤仲友", 
        "era": "元", 
        "subtype": "五言律诗", 
        "text": [
            "寒色满空山，翛然一径闲。", 
            "鸟啼黄叶外，人度翠峰间。", 
            "古殿藏云气，唐碑带藓斑。", 
            "未穷幽绝处，兴尽忽思还。"
        ], 
        "title": "游洞庭", 
        "type": "律诗", 
        "yun": "删"
    }, 
    {
        "author": "汤仲友", 
        "era": "元", 
        "subtype": "五言律诗", 
        "text": [
            "出城才七里，地僻罕曾过。", 
            "孤塔临官路，三门背运河。", 
            "钟鸣惊宿鸟，墙矮入渔歌。", 
            "醉里看题壁，如今张继多。"
        ], 
        "title": "枫桥", 
        "type": "律诗", 
        "yun": "歌"
    }, 
    {
        "author": "汤仲友", 
        "era": "元", 
        "subtype": "五言律诗", 
        "text": [
            "梁溪停短棹，带月步西关。", 
            "路尽忽逢寺，松多不见山。", 
            "岩腰云殿古，洞口石泉闲。", 
            "到此正吟苦，秋声满树间。"
        ], 
        "title": "题惠山寺", 
        "type": "律诗", 
        "yun": "删"
    }, 
    {
        "author": "汤仲友", 
        "era": "元", 
        "subtype": "七言律诗", 
        "text": [
            "檀板歌残陌上花，过墙荆棘刺檐牙。", 
            "指挥已失铁如意，赐予宁存玉辟邪。", 
            "败屋春归无主燕，废池雨产在官蛙。", 
            "木棉庵外尤愁绝，月黑夜深闻鬼车。"
        ], 
        "title": "葛岭贾似道园池", 
        "type": "律诗", 
        "yun": "麻"
    }, 
    {
        "author": "汤仲友", 
        "era": "元", 
        "subtype": "七言律诗", 
        "text": [
            "山色波光步步随，古今难画亦难诗。", 
            "水浮亭馆花间出，船载笙歌柳外移。", 
            "过眼年华如去鸟，恼人春色似游丝。", 
            "六桥几见轮蹄换，取乐莫辞金屈卮。"
        ], 
        "title": "西湖", 
        "type": "律诗", 
        "yun": "支"
    }, 
    {
        "author": "游僧", 
        "era": "元", 
        "subtype": "七言绝句", 
        "text": [
            "一拳搥碎黄鹤楼，一脚踢翻鹦鹉洲。", 
            "有意气时消意气，不风流处也风流。"
        ], 
        "title": "黄鹤楼", 
        "type": "绝句", 
        "yun": "尤"
    }, 
    {
        "author": "曾敷言", 
        "era": "元", 
        "subtype": null, 
        "text": [
            "千金买宝剑，气燄凌清秋。", 
            "指天星斗动，刺水蛟鳄愁。", 
            "坐起常佩之，誓与报国雠。", 
            "北斩单于首，西断莎车头。", 
            "还报汉天子，挂剑昆崙丘。"
        ], 
        "title": "宝剑篇", 
        "type": "古风", 
        "yun": "尤"
    }, 
    {
        "author": "曾怀可", 
        "era": "元", 
        "subtype": null, 
        "text": [
            "农父跽且言，兵后常凶年。", 
            "军中有牛犊，原上多莱田。", 
            "为农敢劳力，丰歉固在天。", 
            "陇头麦青青，马食不敢鞭。"
        ], 
        "title": "代答邵农", 
        "type": "古风", 
        "yun": "先"
    }, 
    {
        "author": "曾朴", 
        "era": "元", 
        "subtype": "七言律诗", 
        "text": [
            "阖闾冢上见新城，无复游人载酒行。", 
            "山雉听经依塔影，树鸦争食乱钟声。", 
            "剑池龙去泉空冽，茶灶僧閒火独明。", 
            "我欲投簪营小隐，佛香终日祝升平。"
        ], 
        "title": "次仲谊韵呈居中长老", 
        "type": "律诗", 
        "yun": "庚"
    }, 
    {
        "author": "智久", 
        "era": "元", 
        "subtype": null, 
        "text": [
            "气象轩昂忠政多。", 
            "轻财重事无如他。", 
            "僧堂全管数千贯，移塔舍钱念百过。", 
            "无缝罅，妙祥和。", 
            "佳声浩浩占高科。", 
            "旌明行业人称赞，延永芥城拂劫波。"
        ], 
        "title": "鹧鸪天 赞亨公", 
        "type": "词", 
        "yun": null
    }, 
    {
        "author": "智久", 
        "era": "元", 
        "subtype": null, 
        "text": [
            "头角峥嵘慈济泉。", 
            "报恩万寿昔参玄。", 
            "为思方领宜修道，直造灵岩结善缘。", 
            "栽园果，种福田。", 
            "四方设药施无偏。", 
            "而今寿塔小师垒，延永谷城劫石坚。"
        ], 
        "title": "鹧鸪天 赞泉公", 
        "type": "词", 
        "yun": null
    }, 
    {
        "author": "汤炳龙", 
        "era": "元", 
        "subtype": "七言律诗", 
        "text": [
            "七日阴霾事可知，楼船鱼贯果谁为。", 
            "人心自感兴元诏，天意难同建武时。", 
            "黄屋朔风那有济，角巾东路觉无期。", 
            "公为万古纲常计，儿女扳船不暇悲。"
        ], 
        "title": "陆君实挽诗 其一", 
        "type": "律诗", 
        "yun": "支"
    }, 
    {
        "author": "汤炳龙", 
        "era": "元", 
        "subtype": "七言律诗", 
        "text": [
            "间关海岛岂谋身，婴臼存心力不能。", 
            "天上龙章空结梦，人閒鱼腹了中兴。", 
            "英雄一死从君父，忠义遗编托友朋。", 
            "万里楚魂招不得，诗成惟有泪沾膺。"
        ], 
        "title": "陆君实挽诗 其二", 
        "type": "律诗", 
        "yun": "蒸"
    }, 
    {
        "author": "汤炳龙", 
        "era": "元", 
        "subtype": "七言律诗", 
        "text": [
            "皂雕赤鹘世纷纷，羽翮何如白线纹。", 
            "东海飞来一片雪，西风透入万重云。", 
            "老拳独击顽鹅恼，俊目宁看狡兔群。", 
            "玉食所需谁可得，夜来丹诏赐元勋。"
        ], 
        "title": "白海青", 
        "type": "律诗", 
        "yun": "文"
    }, 
    {
        "author": "汤炳龙", 
        "era": "元", 
        "subtype": "七言律诗", 
        "text": [
            "谁掷流苏满小园，无心花萼密相联。", 
            "唐宫玉蝶团风软，后土琼花簇月圆。", 
            "妖态欲来裍上舞，异香宜在帐中悬。", 
            "试看有物浑成处，如在东风太素天。"
        ], 
        "title": "绣毬花", 
        "type": "律诗", 
        "yun": "先"
    }, 
    {
        "author": "景元启", 
        "era": "元", 
        "subtype": null, 
        "text": [
            "月如牙，早庭前疏影印窗纱。", 
            "逃禅老笔应难画，别样清佳。", 
            "据胡床再看咱。", 
            "山妻骂，为甚情牵挂？", 
            "大都来梅花是我，我是梅花。"
        ], 
        "title": "殿前欢", 
        "type": "词", 
        "yun": null
    }, 
    {
        "author": "普惠", 
        "era": "元", 
        "subtype": null, 
        "text": [
            "君王若问榆关郡，地瘦民贫山水多。"
        ], 
        "title": "句", 
        "type": "句", 
        "yun": "歌"
    }, 
    {
        "author": "普彦明", 
        "era": "元", 
        "subtype": "七言律诗", 
        "text": [
            "刘氏何如吕氏安，尺书便尔闯重关。", 
            "空将鬓雪惊隆准，不道啼红惨玉颜。", 
            "鸿鹄声寒悲晓殿，紫芝香冷怨秋山。", 
            "千年犹昧深根术，又落巴童橘树间。"
        ], 
        "title": "商山四皓图", 
        "type": "律诗", 
        "yun": "删"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "诗梦惊残何处棋，书窗又是夕阳时。", 
            "柳阴分绿笼琴几，花片飞红点砚池。", 
            "览镜自怜添白发，传杯不复倩蛾眉。", 
            "东风故国年年恨，惟有啼春杜宇知。"
        ], 
        "title": "次毛一斋韵", 
        "type": "律诗", 
        "yun": "支"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "一片襟怀海样宽，眉头肯为别离攒。", 
            "臂鹰惯识从军乐，汗马宁辞行路难。", 
            "角带边声关月冷，雁传乡信塞云寒。", 
            "归来未许东山卧，见说苍生望谢安。"
        ], 
        "title": "寄月山少监", 
        "type": "律诗", 
        "yun": "寒"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "触目钱塘昨梦非，行春载酒忆当时。", 
            "花閒不碾香轮入，柳外空鞭骏马飞。", 
            "落日荒山和靖墓，断云流水子胥祠。", 
            "忘情鸥鹭閒于我，应笑江湖客未归。"
        ], 
        "title": "游西湖次毛玉田韵", 
        "type": "律诗", 
        "yun": null
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "十年不作还家梦，荒草深深锁竹扉。", 
            "无主落花随水去，有情啼鸟劝人归。", 
            "儒冠寥落风流减，客路凄凉故旧稀。", 
            "何日携琴赋归去，踏云自采故山薇。"
        ], 
        "title": "故园有怀呈任子宏提举", 
        "type": "律诗", 
        "yun": "微"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "幽栖俗事不相关，家在青松翠竹间。", 
            "绕屋四围都是水，隔林一片不多山。", 
            "诗篇陶写清秋景，书册消磨白日閒。", 
            "门外沙鸥如旧识，忘机飞去又飞还。"
        ], 
        "title": "龙江馆舍", 
        "type": "律诗", 
        "yun": "删"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "江云舒卷弄阴晴，新绿园林似染成。", 
            "花怯晓风寒蝶梦，柳愁春雨湿莺声。", 
            "栖迟茅屋无尘事，深闭柴门远俗情。", 
            "佳客相过慰岑寂，酒边閒把近诗评。"
        ], 
        "title": "俞景仁教谕相过", 
        "type": "律诗", 
        "yun": "庚"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "银桥疑驾海天长，金粟离离照玉觞。", 
            "影浸山河琼殿冷，舞分风露羽衣香。", 
            "亦知广莫元无野，却笑温柔别有乡。", 
            "閒折一枝惊昨梦，素娥怜我授玄霜。"
        ], 
        "title": "修竹宴客广寒游亭分韵得香字", 
        "type": "律诗", 
        "yun": "阳"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "镜里从渠白发添，吟边抵掌复掀髯。", 
            "十年为客甘清苦，一枕忘情付黑甜。", 
            "短褐怯风棉未絮，破窗漏月纸重粘。", 
            "梅花应念人孤寂，寒夜吹香入竹帘。"
        ], 
        "title": "江上客怀", 
        "type": "律诗", 
        "yun": "盐"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "白发垂垂一老夫，年来渐觉世情疏。", 
            "石床梦冷和云卧，茅屋灯残共月居。", 
            "客至何妨赊鲁酒，家贫不肯典唐书。", 
            "羡君种柳清溪上，借我苔矶学钓鱼。"
        ], 
        "title": "和杜柳溪韵", 
        "type": "律诗", 
        "yun": "鱼"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "寒云漠漠护墙阴，潇洒梅枝出竹林。", 
            "影落花矶和雪钓，香浮老瓮带春斟。", 
            "几凭水驿传芳信，秖许沙鸥识素心。", 
            "回首孤山千树远，扁舟乘兴梦中寻。"
        ], 
        "title": "渔舍观梅寄修竹韵", 
        "type": "律诗", 
        "yun": "侵"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "通玄道士苦修行，坐见桑田几变更。", 
            "云屋苔封烧药灶，风林花落煮茶铛。", 
            "休粮剩有青松啖，却老应无白发生。", 
            "月满竹乡骑鹤去，欲邀子晋学吹笙。"
        ], 
        "title": "赠通玄观唐道士竹乡", 
        "type": "律诗", 
        "yun": "庚"
    }, 
    {
        "author": "黄庚", 
        "era": "元", 
        "subtype": "七言律诗", 
        "text": [
            "醉月飞觞兴未阑，蓬壶影里漏声残。", 
            "碧浮金鼎香脂煖，红闪银台烛泪乾。", 
            "艳曲喜听催拍近，狂歌自觉入腔难。", 
            "赏心乐事输年少，一点閒愁了不干。"
        ], 
        "title": "夜宴", 
        "type": "律诗", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "可怜古井门外，依旧钟楼屋西。", 
            "何处高吟痛饮，黄华翠竹都迷。"
        ], 
        "title": "过何得之先生故居三首 其一", 
        "type": "六言诗", 
        "yun": "齐"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "轧轧机声日暮，依依杨柳春柔。", 
            "膝下中郎小女，曾听唱我《高邮》。"
        ], 
        "title": "过何得之先生故居三首 其二", 
        "type": "六言诗", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "头上乌纱分赠，箧中缟楮相酬。", 
            "不道别时长别，谁知愁是真愁。"
        ], 
        "title": "过何得之先生故居三首 其三", 
        "type": "六言诗", 
        "yun": "尤"
    }, 
    {
        "author": "黄玠", 
        "era": "元", 
        "subtype": null, 
        "text": [
            "君不见车如流水马如龙，大道长驱耳生风。", 
            "床头黄金借颜色，快意正在一日中。", 
            "又不见车如鸡栖马如狗，侧足旁趋面生垢。", 
            "投人不遇刺欲漫，失意宁论百年后。", 
            "凫胫自短鹤自长，颠倒万事未可量。", 
            "西来江水东流去，白日竟是为谁忙。", 
            "且当开尊酌美酒，起舞顿足歌堂堂。"
        ], 
        "title": "堂堂歌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "吾闻泉南山水远更奇，三苏不得专蛾眉。", 
            "天海云风发胸臆，波涛万丈倾雄辞。", 
            "越从江汉下南纪，却入箕尾乘东维。", 
            "十年依光日月角，一官遂作文章师。", 
            "平生学问龟五总，小叩大撞无不知。", 
            "东海书生双井客，思见君子瞻光仪。", 
            "君不闻龙泉干将自神物，铁花生涩埋尘黳。", 
            "宁无华山赤土为我发光彩，一使变化凌空飞。"
        ], 
        "title": "与陈众仲提举", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "使君足下远游履，茇涉湘潭数千里。", 
            "江南柳色共依依，亲老家贫须禄仕。", 
            "昔年裤褶作巡官，矢箙弓櫜悬豹尾。", 
            "于今九九学算术，却执牙筹筦州市。", 
            "炎洲蜑人卉为服，西域贾胡珠作珥。", 
            "巴賨奇货积如山，贱者翠毛兼象齿。", 
            "千万人中生俊杰，识时所务非俗士。", 
            "与民尽用一分宽，粗给官常斯可矣。", 
            "君家五世皆达官，节槩两朝无比儗。", 
            "况尔诸孙有祖风，为国理财聊小试。", 
            "扬子江头春雨深，杯行未尽离歌起。", 
            "安得相从到楚乡，澧有兰兮沅有芷。"
        ], 
        "title": "送张叔方湘潭州税务大使", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "泥滑滑，江头路。", 
            "雨萧萧，君莫去。", 
            "不辞路滑马行迟，恐君衣裳污泥土。"
        ], 
        "title": "竹鸡语", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "君不见秦时照胆镜，光辉团团似明月。", 
            "明月自缺还自圆，此镜一失三千年。", 
            "我疑神物犹在此，飞入云𡶌眉睫里。", 
            "镜不解语君能言，天机到处妙不传。", 
            "富贵功名顾盻间，可使见者挥金泉。"
        ], 
        "title": "赠相士王云𡶌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "翁。壶中。", 
            "无不容。天地鸿濛。", 
            "其乐也融融。一室烧丹灶红。", 
            "见松下青衣羽童。是何年竹枝化为龙。", 
            "碧桃花下无日不春风。我欲访山阴旧隐与参同。"
        ], 
        "title": "壶中一字至十字", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "充然其气之濡也，凝然其形之臞也。", 
            "缤缤乎其雨华也，矻矻乎其𡶌居也。", 
            "遍满六虚不离一区，非有而有非无而无。", 
            "卓卓乎，西方圣人之徒欤。"
        ], 
        "title": "僧溥雨𡶌赞", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "阿剌吉，酒之英，清如井泉花，白于寒露浆。", 
            "一酌咙胡生刺芒。", 
            "再酌肝肾犹沃汤。", 
            "三酌颠倒相扶将。", 
            "身如瓠壶水中央。", 
            "天地日月为奔忙。", 
            "经宿不解大苍黄。", 
            "阿剌吉，何可当。"
        ], 
        "title": "阿剌吉", 
        "type": "古风", 
        "yun": "阳"
    }, 
    {
        "author": "黄玠", 
        "era": "元", 
        "subtype": null, 
        "text": [
            "神物可使厌百祥，左尊右彝相颉颃。", 
            "云雷古篆为文章，饕餮异兽头角张。", 
            "丹砂空青金玉相，星彩错落半赤苍。", 
            "摩挲犹作黄流香，稽首再拜登斯堂。", 
            "手援北斗酌桂浆，愿君饮此寿而康。", 
            "千古既往万古长，于胥乐兮乐无央。"
        ], 
        "title": "古尊彝歌为濮乐閒作", 
        "type": "古风", 
        "yun": "阳"
    }, 
    {
        "author": "黄玠", 
        "era": "元", 
        "subtype": null, 
        "text": [
            "七月龙火正西流，卧看玉宇悬清秋。", 
            "三辰旋转不得息，万事反覆良悠悠。", 
            "川原尽为虎豹穴，风雨常隔凤麟洲。", 
            "君不见愚夫凭河去不返，寡妻遗妾怨箜篌。"
        ], 
        "title": "悲歌行", 
        "type": "古风", 
        "yun": "尤"
    }, 
    {
        "author": "黄玠", 
        "era": "元", 
        "subtype": null, 
        "text": [
            "海水竭，海人熬波泪成血。", 
            "卤花凝白雪不如，高廪露积万有馀。", 
            "征商不行榷法坏，使者分司来趣卖。", 
            "农家食咸苦不多，盐乎盐乎奈尔何。"
        ], 
        "title": "海水竭", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "土牛送寒赤于火，乌衣芒儿立牛左。", 
            "大府尊官五色鞭，置酒高台打春破。", 
            "女魃吾知旱有神，神或汝矜民尚可。", 
            "里正夜走急如风，明日长官来劝农。"
        ], 
        "title": "观打春", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "妾本鸳鸯湖上女，家在鸳鸯湖上住。", 
            "去年湖上采莲时，将身嫁作商人妇。", 
            "商人今年行不归，荷花欲语娇为谁。", 
            "閒看鸳鸯抛翠菂，颜色如花命如薏。", 
            "莲有藕兮藕有丝，郎君白面谁家儿。", 
            "水烟霏霏日催夕，解后相逢莫相忆。"
        ], 
        "title": "采莲女", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "参沙之神铁作身，可以厌伏水怪降枫人。", 
            "去年汉盐官，地坼灵海垠。", 
            "龙鱼凭怒不可驯，潮汐奋决惊吾民。", 
            "南垣秉钧吏，飞书报天子。", 
            "有命恤民瘝，奇谋遂蜂起。", 
            "君不见临皋间，剥山及骨赭以殷。", 
            "山气靡靡去不还，山木惨惨愁无颜。", 
            "吴船衔尾七百里，共输山石填海水。", 
            "沙虚岸陨势莫支，虎落长筊非久计。", 
            "愚公于今无子孙，操蛇之神聩不闻。", 
            "徒知发鸠有鸟名精卫，衔冤蓄愤口欲弊。", 
            "参沙神，嗟尔有力赑屃如庚辰，便当为我桎梏疏属安朱垠。", 
            "海行故道从此始，民情快乐天心喜。", 
            "大刻穹碑纪神美，亿万斯年永无圮。"
        ], 
        "title": "参沙神歌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "彼何人兮翩翩，衣白苧兮纯玄。", 
            "曳扶留之枯枝，若将去而复旋。", 
            "虎挟乙以谁威，龟藏六而自全。", 
            "合归休乎吾土，寄蘧庐以天年。"
        ], 
        "title": "题蘧庐小像", 
        "type": "古风", 
        "yun": "先"
    }, 
    {
        "author": "黄玠", 
        "era": "元", 
        "subtype": null, 
        "text": [
            "山有木兮木有犀，其花长秋何皑皑。", 
            "灵芝三秀书上瑞，曾不及尔常芬菲。", 
            "初疑师文叩弦发清商，无射应律变四时。", 
            "又疑女夷司花窃天和，使尔枝格生妩媚。", 
            "物生根拨真自异，天情岂得为尔私。", 
            "蟾宫别种万万古，不与草木同凋萎。", 
            "安得灵风锵然驾鸾翼，与尔上结青云知。"
        ], 
        "title": "四时木犀歌", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "歌升平，尔田多稼我庾盈。", 
            "姑苏台边灯作市，拦街小儿拜参星。", 
            "冰蚕作茧大如瓮，火鼠摛毫白成雪。", 
            "鲛人试手织轻绡，结束琉璃万明月。", 
            "月中五色花满围，交光相罗宝纹□。", 
            "□奴然炬夜不瞑，吹霞弄日摇春晖。", 
            "华屋煌煌耀深迥，龙脑浮香留藻井。", 
            "云母屏开火树花，水精帘泛金波影。", 
            "主人置酒清若渑，桃花扇底来娇应。", 
            "朝廷有道与民乐，制此一曲歌升平。"
        ], 
        "title": "升平曲濮乐閒赏灯席上作", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "满园种花不种桑，野桑不入名花谱。", 
            "五陵豪家纨裤儿，快乐岂知蚕绩苦。", 
            "欢娱未足事已垂，富贵欺人年少去。", 
            "却携锄钁向桑间，满眼看花花不语。", 
            "君不见金谷荒凉梓泽空，春风锦障俱尘土。", 
            "悔不当时学种桑，尽遣歌姬作蚕妇。"
        ], 
        "title": "种花吟", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "武陵刘郎花下歌，商雒黄公橘中乐。", 
            "隐居岂必巢云松，要在披襟有丘壑。", 
            "肘后长悬不老方，人间共爱长生药。", 
            "白发万丈吾何忧，可待流肪成琥珀。"
        ], 
        "title": "赠陆松隐", 
        "type": "古风", 
        "yun": null
    }, 
    {
        "author": "黄玠", 
        "era": "元", 
        "subtype": null, 
        "text": [
            "百年如舜华，览之不盈把。", 
            "胡为蜗角争，流血遍原野。", 
            "不闻楚王孙，风雷生叱咤。", 
            "哀哉帐中歌，美人双泣下。", 
            "吟诗故不恶，饮酒亦大雅。", 
            "得失可忘言，富贵天所假。"
        ], 
        "title": "感怀", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "凿凿龙虎死，集灵壮高居。", 
            "其阳播江涛，其阴蓄澄湖。", 
            "井固不可改，邑亦何尝殊。", 
            "但感岁月迁，流入楣间书。", 
            "重来二十年，旧碧眼欲枯。", 
            "神在不可亵，下山仍踟。"
        ], 
        "title": "永固庙", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "泽欲流，强用兵。", 
            "仁者师，无威声。", 
            "持百万，如云行。", 
            "令所出，时扬鹰。", 
            "不血刃，惟功成。"
        ], 
        "title": "淮安王吴山歌六章 其一", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "来南东，用生道。", 
            "前旌旗，后盾纛。", 
            "称兑戈，存障堡。", 
            "上韬略，匪勇暴。", 
            "泯杀机，遂仁好。"
        ], 
        "title": "淮安王吴山歌六章 其二", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "东苍龙，入震泽。", 
            "民胥生，道得国。", 
            "始用牡，振太白。", 
            "徐用止，田有获。", 
            "吴山高，著铭勒。"
        ], 
        "title": "淮安王吴山歌六章 其三", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "虎丘奠，西师安。", 
            "念越栖，稽山完。", 
            "国既逊，无胥残。", 
            "泰伯祠，在江干。", 
            "过禹穴，碑勿欢。"
        ], 
        "title": "淮安王吴山歌六章 其四", 
        "type": "古风", 
        "yun": "寒"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "王临襄，继踰淮。", 
            "以所履，觇云雷。", 
            "利建侯，雄基开。", 
            "入图像，麒麟才。", 
            "视王仪，毋能侪。"
        ], 
        "title": "淮安王吴山歌六章 其五", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "笳鼓竞，铙歌长。", 
            "王有灵，福此方。", 
            "男吹笙，女协簧。", 
            "抚琴瑟，升中堂。", 
            "惠我杭，时无疆。"
        ], 
        "title": "淮安王吴山歌六章 其六", 
        "type": "古风", 
        "yun": "阳"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "南山有泓泉，濯濯清不浑。", 
            "下有到地株，上有号云猿。", 
            "积石从西来，岁久根遂蟠。", 
            "如何百年后，雕凿加钻刓。", 
            "我恨来最迟，不见真气完。", 
            "万物自有弊，至理难穷言。"
        ], 
        "title": "南山泉", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "河之水，波浟浟。", 
            "见世泽兮在中流，夹日焜耀兮为国伊周。", 
            "保合元气兮春阳和柔，功有绍兮名长留。"
        ], 
        "title": "河南王孙南谷平章诗三章 其一", 
        "type": "古风", 
        "yun": "尤"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "杨之土，春煦煦。", 
            "美有济兮世此所，荐生良弼兮为国申甫。", 
            "辅翼治道兮还庞复古，猗其人兮衮是补。"
        ], 
        "title": "河南王孙南谷平章诗三章 其二", 
        "type": "古风", 
        "yun": "麌"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "会稽之月，下照禹穴，履海岛兮被吴越。", 
            "勤劳王孙兮秉玉节，为国南镇兮地罔触齧。", 
            "彰旧闻，声烈烈。"
        ], 
        "title": "河南王孙南谷平章诗三章 其三", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "西风扫建业，六朝倏更代。", 
            "孤凤何年来，高台此留待。", 
            "唐家日方中，忧昃深感慨。", 
            "宗臣裂肝胆，片语到今在。", 
            "痴云起大荒，事业果颠沛。", 
            "遗吟所镌磨，岁月又屡改。", 
            "梁园后悲秋，草草作南内。", 
            "登台渺八顾，潮落石头碎。", 
            "祸乱有本原，臣子出忠爱。", 
            "夜深挹长庚，江月为谁对？"
        ], 
        "title": "登凤凰台", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "西风碍长养，冷气移当暑。", 
            "河北饥未赒，燕中久无雨。", 
            "传言山东地，亦有流冗故。", 
            "细民辄疵疠，天意肯回互。", 
            "犹闻客子船，买口向南去。", 
            "饥馑事关天，肯使为利赂。", 
            "南人多暴殄，米粟易珠土。", 
            "此理焉可常，翻覆随朝暮。", 
            "曩岁江浙间，眼见吁可惧。", 
            "长愿四序平，秋香熟禾黍。"
        ], 
        "title": "西风碍长养", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "泰山发秋潦，东鲁数州没。", 
            "及兹黄河交，南徐更汤割。", 
            "我乘归船来，引缆行木末。", 
            "高原尚为沈，低土焉得遏。", 
            "夜来泊溪岸，寒螀啼冷月。", 
            "鸿雁无宁宅，蛟蜃有深窟。", 
            "秋成一月浸，百草俱烂物。", 
            "客中视此意，忧事贯华发。", 
            "茫茫下双洪，寥落寸心掇。"
        ], 
        "title": "泰山发秋潦", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "中原七郡地，气厚风还淳。", 
            "天分涧瀍水，路入河洛春。", 
            "圣贤所经营，绳准相均平。", 
            "六合昔有隔，一观恨无因。", 
            "怀哉此盛区，理者皆先民。", 
            "曾经龙虎啖，重为狼羊贫。", 
            "大若斡元化，细物涵深仁。", 
            "一士行其间，鞍马犹逡巡。", 
            "解带思古道，题诗清路尘。", 
            "望迷黄河北，欲度正怆神。", 
            "遗黎当道隅，涕说青城滨。", 
            "青城不可说，回首伤天津。"
        ], 
        "title": "中原道上次欧阳齐汲韵", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "念汝出塞下，四蹄疾如飞。", 
            "半夜驰临关，气夺戎王围。", 
            "被铁踏河冰，几度向武威。", 
            "将军事百战，腾力不顾肥。", 
            "祇今饮渭流，齿老不任鞿。", 
            "坡寒暮风酸，碛瘠春草微。", 
            "百感画者意，要见骏骨稀。", 
            "但看古英贤，工苦常寒饥。"
        ], 
        "title": "瘠马图", 
        "type": "古风", 
        "yun": "微"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "回文未动机心忙，幼时学刺双鸳鸯。", 
            "渐摹小景作芦雁，稍引初智成麇獐。", 
            "几回停线望长晷，年深勾拨入教坊。", 
            "宫罗裁就绣御用，伴伍推让尊前行。", 
            "一丝欲理三涤手，龙凤密凑云分光。", 
            "臂垂枯木挂猿狖，眼注寒水明鹙鸧。", 
            "瘖瘖蜩蝉壳未脱，栉栉蚕腹丝为僵。", 
            "晴天日杲等馀事，清夜膏继争毫芒。", 
            "鸣机裂下绷忽解，掴掴一弗声闻廊。", 
            "千秋万岁奉圣王，若比倚市真谁强。"
        ], 
        "title": "绣妇行", 
        "type": "古风", 
        "yun": "阳"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "山为钩曲藏神宫，拂天云旗扬灵风。", 
            "云何巫阳招之东，乘彼赤罴驾文熊。", 
            "飘然遨游顾环雍，帝裔队仗王仪容。", 
            "手挟垂矢并和弓，下庭考鼓兼鸣钟。", 
            "铜槃白雉血在中，淋漓酒肴荐和雍。", 
            "引接我士俱登庸，上天翩翩策飞龙。", 
            "酹神一心谢惠蒙，祈与万世昌文宗。"
        ], 
        "title": "泽民分灵祠乐歌", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "兔年羊月日加豕，我腭上震落一齿。", 
            "剥果已熟无留根，辅车相依何忍弃。", 
            "众城不动一城覆，终是风寒恶伤类。", 
            "缺穿小窦未渠忧，恐作悬厓缒兵计。", 
            "我今行年七十五，汝决辞行知汝意。", 
            "平生不饱太官饭，共啜藜羹汝之耻。", 
            "言枢难虞损机格，柔弊刚摧成止止。", 
            "噬嗑唯宜见日中，过分人生当落几。", 
            "落日减齿君勿笑，毁齿如同昔年少。"
        ], 
        "title": "送落齿行", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "柰榆株栎枫樗村，古台半隐溪林根。", 
            "短桥细路入幽径，断无人屋谁乡枌。", 
            "远山微云出木杪，白沙丹叶随洲痕。", 
            "岸莎时方蘸净潦，天霜气欲浮黄昏。", 
            "一舟横冲破秋色，中有坐止知奚云。", 
            "应言去早失归晚，夕阳下掷潜无曛。", 
            "巾衣各振离舸散，到家定未关柴门。", 
            "吴越小景重摸索，江湘雅致费讨论。", 
            "岂无片壑可与共，渔樵逸乐同鸡豚。", 
            "彼翁欣还倚杖屦，谁能无酒妻儿温。", 
            "我生只为书儋误，披卷坐对真消魂。", 
            "黄金郿坞不若此，浣花书屋翻能存。", 
            "还君图卷百感叹，武陵溪上难寻源。", 
            "不能忘者旧山麓，春日起处思闻猿。"
        ], 
        "title": "题秋江晚渡图", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "青齐门，北邙山。", 
            "累累复累累，何丹能大还。", 
            "使人堕清泪，使人彫朱穆。", 
            "穆公以人从穴中，田横有士穿冢间。", 
            "虽能就义死伤勇，空令后世悲潺湲。", 
            "燕昭筑宫辟贤路，声名未终身谩故。", 
            "今人欲吊望诸君，惟有黄埃黯墟墓。", 
            "我今有泪，不到黄泉。", 
            "兴胜之歌，悲不可言。"
        ], 
        "title": "兴胜寺歌", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": null, 
        "text": [
            "御柳摆绿春风前，帝策飞龙举玉鞭。", 
            "大蒐道合三千年，兽之所同三矢捐，后车载者当谁贤。"
        ], 
        "title": "柳林词四首 其一", 
        "type": "古风", 
        "yun": "先"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "虞人得意勤张罗，四入驺囿兽靡他。", 
            "雪鹰腾击认鹏过，下掠雁鹜空鴐鹅，圣皇祝网仁心多。"
        ], 
        "title": "柳林词四首 其二", 
        "type": "古风", 
        "yun": "歌"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "穹林熊豕驱若驯，五豝一发方肥春。", 
            "封狐狡兔不足论，麝香女麋当美珍，偶获慎勿伤麒麟。"
        ], 
        "title": "柳林词四首 其三", 
        "type": "古风", 
        "yun": "真"
    }, 
    {
        "author": "揭祐民", 
        "era": "元", 
        "subtype": null, 
        "text": [
            "臣生涉猎诗书林，鬻熊已老空遗心。", 
            "鴳飞卑下鱼潜沈，有味不中庖经歆，无复能发长杨音。"
        ], 
        "title": "柳林词四首 其四", 
        "type": "古风", 
        "yun": "侵"
    }, 
    {
        "author": "揭汯", 
        "era": "元", 
        "subtype": null, 
        "text": [
            "汉𨽻变秦石，中郎实云祖。", 
            "浑浑元气运，生意蓄未吐。", 
            "钟梁已小变，唐遂失其武。", 
            "迨元数公起，精妙可追古。", 
            "凤翥与鸾翔，烂然照中土。", 
            "老成既凋谢，来者或未睹。", 
            "纷纷欲争高，往往背前矩。", 
            "峭刻少浑成，痴肥乏筋膂。", 
            "收敛类畏缩，轩张或伤怒。", 
            "规矩事模仿，又若优孟舞。", 
            "汪君忽杰立，落笔蔡为主。", 
            "见此神骨全，真若古钟吕。", 
            "美玉出荆璞，明珠还合浦。", 
            "况当文物新，制作方并举。", 
            "纪常勒钟鼎，封岱禅梁甫。", 
            "大书与特书，执笔当俟子。", 
            "具兹华国文，名已登天府。"
        ], 
        "title": "汪大雅善𨽻书诗以赠之", 
        "type": "古风", 
        "yun": null
    }, 
    {
        "author": "揭汯", 
        "era": "元", 
        "subtype": null, 
        "text": [
            "商飙起西郊，摵摵振林木。", 
            "玄鸟辞故垒，蟋蟀入墙屋。", 
            "云间出华月，照我樽中绿。", 
            "引觞不能尽，弹琴讵成曲。", 
            "敢恨时物迁，只叹流景速。", 
            "独羡清泉师，悠然在空谷。", 
            "鸡鸣天未曙，披衣候清旭。"
        ], 
        "title": "秋夜怀芑禅师", 
        "type": "古风", 
        "yun": null
    }, 
    {
        "author": "揭祐民", 
        "era": "元", 
        "subtype": "五言绝句", 
        "text": [
            "剥落一弊帚，自持扫休庵。", 
            "老随筋力至，此外了非堪。"
        ], 
        "title": "历溪书事五首 其一 弊帚", 
        "type": "绝句", 
        "yun": "覃"
    }, 
    {
        "author": "揭祐民", 
        "era": "元", 
        "subtype": "五言绝句", 
        "text": [
            "宝蓍藏椟中，不用亦持敬。", 
            "愿作长生龟，相守尽性命。"
        ], 
        "title": "历溪书事五首 其二 蓍椟", 
        "type": "绝句", 
        "yun": "敬"
    }, 
    {
        "author": "揭祐民", 
        "era": "元", 
        "subtype": "五言绝句", 
        "text": [
            "吾韦佩已久，韦弊将若何。", 
            "纵有未革性，谢韦功已多。"
        ], 
        "title": "历溪书事五首 其三 佩韦", 
        "type": "绝句", 
        "yun": "歌"
    }, 
    {
        "author": "揭祐民", 
        "era": "元", 
        "subtype": "五言绝句", 
        "text": [
            "我有一寸绠，能汲万古泉。", 
            "无人同此意，閒看水中天。"
        ], 
        "title": "历溪书事五首 其四 汲古", 
        "type": "绝句", 
        "yun": "先"
    }, 
    {
        "author": "揭祐民", 
        "era": "元", 
        "subtype": "五言绝句", 
        "text": [
            "旧拙不可悔，新巧吾无能。", 
            "闭户深养拙，拙久智自增。"
        ], 
        "title": "历溪书事五首 其五 养拙", 
        "type": "绝句", 
        "yun": "蒸"
    }, 
    {
        "author": "揭祐民", 
        "era": "元", 
        "subtype": "七言绝句", 
        "text": [
            "赭红清夜露台香，月冷铜人正耐霜。", 
            "心事意知惟密诉，帝青天语近琅琅。"
        ], 
        "title": "题露台夜炷图", 
        "type": "绝句", 
        "yun": "阳"
    }, 
    {
        "author": "揭祐民", 
        "era": "元", 
        "subtype": "七言绝句", 
        "text": [
            "临池旧眼被昏遮，玉版摩挲字隔纱。", 
            "忽忆昔年观定本，绝胜枕臼与梅花。"
        ], 
        "title": "题玉版兰亭", 
        "type": "绝句", 
        "yun": "麻"
    }, 
    {
        "author": "揭祐民", 
        "era": "元", 
        "subtype": "七言绝句", 
        "text": [
            "羔羊同时缝素丝，抑抑有老尊其仪。", 
            "如何多善臣子国，犹有北门怀仕诗。"
        ], 
        "title": "听儿读卫诗二首 其一", 
        "type": "绝句", 
        "yun": "支"
    }, 
    {
        "author": "揭祐民", 
        "era": "元", 
        "subtype": "七言绝句", 
        "text": [
            "人生仕进亦偶尔，出门入室同一轨。", 
            "书声听处千年心，霜月残缸夜如水。"
        ], 
        "title": "听儿读卫诗二首 其二", 
        "type": "绝句", 
        "yun": "纸"
    }, 
    {
        "author": "揭祐民", 
        "era": "元", 
        "subtype": "七言绝句", 
        "text": [
            "京洛名花观盛衰，霅钱风景各随时。", 
            "灵株本拨无留活，却恨图中误折枝。"
        ], 
        "title": "题四时折枝", 
        "type": "绝句", 
        "yun": "支"
    }, 
    {
        "author": "揭祐民", 
        "era": "元", 
        "subtype": "七言律诗", 
        "text": [
            "方壶地上日月转，屴鼓天半风涛鸣。", 
            "楼船海市倏忽集，金客鲛人无数行。", 
            "紫气暮浓千嶂合，黄云霜熟万畴平。", 
            "何能买屋西山下，白稻银鱼了此生。"
        ], 
        "title": "方鼓二山下", 
        "type": "律诗", 
        "yun": "庚"
    }, 
    {
        "author": "揭祐民", 
        "era": "元", 
        "subtype": "七言律诗", 
        "text": [
            "颜乐斋修文史终，更千年后有胡公。", 
            "名存宁海生祠里，神达青莲死榻中。", 
            "饥赈公规著旴右，私居丧制过辽东。", 
            "圣门三省工夫在，意合西铭是则同。"
        ], 
        "title": "哭胡石塘", 
        "type": "律诗", 
        "yun": "东"
    }, 
    {
        "author": "揭祐民", 
        "era": "元", 
        "subtype": "七言律诗", 
        "text": [
            "凤阁龙庭庆自今，羽鳞颜色组丝深。", 
            "美人百巧天孙手，才士一生红女心。", 
            "愿化神蚕抽瓮茧，用将缫藉入瑶林。", 
            "读书补报浑无力，渐愧临机惜寸阴。"
        ], 
        "title": "监绣", 
        "type": "律诗", 
        "yun": "侵"
    }, 
    {
        "author": "揭祐民", 
        "era": "元", 
        "subtype": "七言律诗", 
        "text": [
            "溪桃二月逗残红，唤醒寻春到倦翁。", 
            "骑马度桥观日瀑，支筇转岭听松风。", 
            "才通麦气兼花气，政想农功比吏功。", 
            "安得细民如庶物，离离生意满西东。"
        ], 
        "title": "二月游禅林寺", 
        "type": "律诗", 
        "yun": "东"
    }, 
    {
        "author": "揭祐民", 
        "era": "元", 
        "subtype": "七言律诗", 
        "text": [
            "天上吟仙笑相觅，松间坐客饭青精。", 
            "真游不知白日晚，身世相与浮云轻。", 
            "冥冥落花啼鸟静，窅窅风磴寒泉鸣。", 
            "丈夫邂逅志万里，沧浪水清宜濯缨。"
        ], 
        "title": "送人上京", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "种瓜中园，予亦勤止。", 
            "瓜长而实，汝则残止。", 
            "虽则残止，予敢汝仇。", 
            "天实汝生，予将何仇。", 
            "汝食之甘，既肆既閒。", 
            "实之食矣，无伤予根。", 
            "根存而微，惟予之穷。", 
            "根盛而实，惟乃之功。"
        ], 
        "title": "题鼯鼠食瓜图", 
        "type": "四言诗", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "峨峨尼山，蔽于鲁邦。", 
            "笃生圣人，维民之纲。", 
            "尼山之下，有洙有泗。", 
            "有蔚孔林，在泗之涘。", 
            "维彼圣人，教之诱之。", 
            "凡厥有民，则而效之。", 
            "维彼圣人，覆之载之。", 
            "凡厥有民，敬而爱之。", 
            "既诵其言，亦被其服。", 
            "孰秣其马？于林之侧。", 
            "既诵其言，亦履其武。", 
            "孰秣其马？于林之下。", 
            "六辔既同，周侯之东。", 
            "荐之侑之，圣人之宫。", 
            "其音洋洋，其趋跄跄。", 
            "其临皇皇，圣人允臧。", 
            "商氏图之，式昭其敬。", 
            "载瞻载思，罔不由圣。"
        ], 
        "title": "孔林图诗", 
        "type": "四言诗", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "我游于袁，于龙之干。", 
            "有辟闲闲，有环言言。", 
            "有构桓桓，维集之安。", 
            "我居我处，我笑我语。", 
            "有翼其所，而敢予侮。", 
            "我植孔嘉，我构孔华。", 
            "曾莫之迎，而莫我多。", 
            "彼驰者子，亦孔劳矣。", 
            "既我觏矣，亦莫我逑矣。", 
            "嗟殷氏之老，犹弗桓是友。", 
            "我不我友，将谁归咎。", 
            "温温其和，浏浏其清。", 
            "蔼蔼其芳，焕焕其明。", 
            "嗟维古之人，尚或予听。"
        ], 
        "title": "我我亭诗", 
        "type": "四言诗", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "扁舟催早发，隔浦遥相语。", 
            "鱼色暗连山，江波乱飞雾。", 
            "初辞梁安峡，稍见石门树。", 
            "杳杳一声钟，如朝复如暮。"
        ], 
        "title": "自盱之临川早发", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "去年旱毁才五六，今年家家食无粟。", 
            "高囷大廪闭不开，朝为骨肉暮成哭。", 
            "官虽差官遍里闾，贪廉异政致泽殊。", 
            "公家赈粟粟有数，安得尽及乡民居。", 
            "前日杀人南山下，昨日开仓山北舍。", 
            "捐躯弃命不复论，获者如囚走如赦。", 
            "豪家不仁诚可罪，民主稔恶何由悔。"
        ], 
        "title": "大饥行", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "我本朱氏女，住在临川城。", 
            "家世事赵氏，业惟食农耕。", 
            "五岁父乃死，天复令我盲。", 
            "莫知朝与昏，所依母与兄。", 
            "母兄日困穷，何以资我身。", 
            "一朝闻密言，与盲出东门。", 
            "阿母送我出，阿兄抱我行。", 
            "不见所向途，但闻风雨声。", 
            "行行五里馀，忽有呼兄名。", 
            "兄乃弃我走，客前抚我言。", 
            "我与赵世亲，复与汝居邻。", 
            "闻汝即赴死，扶服到河滨。", 
            "我身尽沾濡，不复知我身。", 
            "汝但与我归，养汝不记年。", 
            "涔涔遵旋路，咽咽还入城。", 
            "城中尽惊问，戚促不能言。", 
            "望门唤易衣，恐我身致患。", 
            "再呼我母来，汝勿忧饥寒。", 
            "汝但与盲居，保汝母女全。", 
            "我母为之泣，我邻为之叹。", 
            "喜我生来归，疑我能再明。", 
            "况得与母居，不异吾父存。", 
            "我今已十三，温饱两无营。", 
            "我母幸康强，不知兄何行。", 
            "我母本慈爱，我兄亦艰勤。", 
            "所驱病与贫，遂使移中情。", 
            "当日不知死，今日岂料生。", 
            "我死何足憾，我生何足荣。", 
            "所恨天地生，不如主翁仁。", 
            "谁能为此德，娄公名起莘。"
        ], 
        "title": "临川女", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "两髯背立鸣双橹，短蓑开合沧江雨。", 
            "青山如龙入云去，白发何人并沙语。", 
            "船头放歌船尾和，篷上雨鸣篷下坐。", 
            "推篷不省是何乡，但见双双白鸥过。"
        ], 
        "title": "夏五月武昌舟中触目", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "晴江澹微澜，曳云在层巘。", 
            "参差连舫出，散漫群鸥远。", 
            "始知遵汉广，遥睇高旆卷。", 
            "怀贤每忘贱，临流亦忘蹇。", 
            "苍茫景将入，窈眇春犹浅。", 
            "新知遽相违，馀悰何由展。"
        ], 
        "title": "正月十二日寻卢学士船至汉口留诗为别", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "宁上山头种禾黍，莫向他乡作羁旅。", 
            "山田得雨尚有年，他乡憔悴何人怜。", 
            "一身千里家何在，全家更在沅湘外。", 
            "独树鸡鸣枫叶飞，荒村雁没芦花碎。", 
            "亲在穷边望子还，子在长途衣复单。", 
            "居无寸田出无仆，明年作官当食禄。"
        ], 
        "title": "送黄五舅得武陵校官还辰州寓居省侍", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "驱车涉广川，扬帆陟崇丘。", 
            "结交四海内，中道多愆尤。", 
            "朔风厉苦节，独鹤横九州。", 
            "朝拂三岛树，夕过五城楼。", 
            "两翅偶寒影，旷然何所求。", 
            "登高临大江，日暮万里流。", 
            "时哉疏凿人，八年忘外留。", 
            "出必益稷俱，归与夔龙俦。", 
            "进退两不疑，功成垂千秋。", 
            "万事日相敚，恩情若云浮。", 
            "吾心苟不渝，反覆安足仇。", 
            "自非天地外，何能独忘忧。"
        ], 
        "title": "贫交行", 
        "type": "古风", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "欲归常恨迟，将行反愁遽。", 
            "残年念骨肉，久客多亲故。", 
            "伫立望江波，江波正东注。"
        ], 
        "title": "别武昌", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "幂历杨柳枝，蒙茸春草齐。", 
            "夭夭谁家妇，采桑临路岐。", 
            "零露沾其裳，蛛丝卷其衣。", 
            "树高身苦弱，蚕饥行复迟。", 
            "辛苦事姑嫜，宿昔减容辉。", 
            "见者皆叹息，此心知独谁。", 
            "良人日暮至，醉问尔何为？"
        ], 
        "title": "春日杂言二首 其一", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "五岁能读书，十岁能赋诗。", 
            "十五事远游，三十无所为。", 
            "既乖俯仰责，复为邻里欺。", 
            "生计日已疏，世态多瑕疵。", 
            "煌煌金张门，徒隶皆光辉。", 
            "日晏宾客集，轩车如风驰。", 
            "一笑掷千金，片言委黄泥。", 
            "齐生独抱瑟，来往何逶迤。"
        ], 
        "title": "春日杂言二首 其二", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "时雨散繁绿，绪风满平原。", 
            "兴言慕君子，退食在丘园。", 
            "出应当世务，入咏幽人言。", 
            "池流澹无声，畦蔬蔚葱芊。", 
            "高林丽阳景，群山若浮烟。", 
            "好鸟应候鸣，新音和且閒。", 
            "时与文士俱，消摇农圃春。", 
            "理达自知简，情忘可避喧。", 
            "庶云保贞和，岁暮委周旋。"
        ], 
        "title": "寄题冯掾东皋园亭", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "君子荷初服，恩至若无荣。", 
            "穆穆芳雨散，悠悠苍山行。", 
            "危关拥雾黑，飞术缘云青。", 
            "苔藓滑如积，杉松窅冥冥。", 
            "时逢负苓翁，忽闻流水声。", 
            "举足向益高，矫然欲遐征。", 
            "徒隶各忘倦，矧彼高人情。"
        ], 
        "title": "游麻姑山五首 其一 云关", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "神工掷天绅，挂之两崖间。", 
            "万古输不尽，谁能测其端。", 
            "势割山石愁，气挟草木寒。", 
            "安得天风吹，系彼日月还。", 
            "麻姑绿云发，黝黝长不残。"
        ], 
        "title": "游麻姑山五首 其二 飞练亭", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "泉源出地底，仰向云中行。", 
            "擘厓泻千丈，乱石皆腾狞。", 
            "风霆日夜急，雨雪虚空明。", 
            "不有神物扶，兹山应久倾。", 
            "喷薄侧飞鸟，砰訇愁百灵。", 
            "仙家信为好，喧聒何由平。"
        ], 
        "title": "游麻姑山五首 其三 涌雪亭", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "两山束飞桥，下堑不测渊。", 
            "谁开万寻铁？逗此无穷泉。", 
            "淙淙辊空曲，汹汹投奔川。", 
            "阳光下照之，忽作龙腾天。", 
            "常恐桑田变，中有瞿塘船。"
        ], 
        "title": "游麻姑山五首 其四 三峡桥", 
        "type": "古风", 
        "yun": "先"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "嵯峨仙都观，遥望丹霞天。", 
            "后有千岁松，前有百顷田。", 
            "风日夏飒沓，烟云昼葱芊。", 
            "群彦一时集，安知非列仙。", 
            "持觞起相酬，罢琴抗高言。", 
            "天道信悠邈，人情何拘挛。", 
            "灵君不可致，落景讵少延。", 
            "仰虽惭冥冥，俯实忧元元。", 
            "主人顾坐客，此中可忘年。"
        ], 
        "title": "游麻姑山五首 其五 麻姑坛", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "迢迢层城阿，峨峨凤皇山。", 
            "下有隐沦士，能为淮汉言。", 
            "两日一寓音，五日一承颜。", 
            "每谈经济事，恒及离乱间。", 
            "言辞多忼忾，文字少凋残。", 
            "不叹东逝川，但忆南山田。", 
            "宁与无心游，不受众目怜。", 
            "褰衣必峻崿，散步亦名园。", 
            "舒卷信在襟，萧寂固所安。", 
            "经春僒疾痗，抚时增懦孱。", 
            "群书乱药裹，高卧掩荆关。", 
            "蹇余属久要，朝诣常暮还。", 
            "丑劣愧高情，焉知君所观。", 
            "日出众鸟语，苍岑满楼端。", 
            "申章写深谊，谫薄何由宣。"
        ], 
        "title": "春暮閒居寄城西程汉翁十五韵", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "长风沙，风沙不断行人嗟。", 
            "行人嗟，奈君何。", 
            "南风正高北风起，大船初湾小船喜。", 
            "移船更近大船头，不独风沙夜可忧。", 
            "但祝行人好心事，长江何处是安流。", 
            "茅屋参差数株柳，时平尚置官军守。", 
            "青裙老妪诧鲜鱼，白发残兵卖私酒。", 
            "鱼贱可买酒可沽，他人心事知何如！"
        ], 
        "title": "长风沙夜泊", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "江南腊月天未雪，居者单衣行苦热。", 
            "连山郡邑瘴尽行，岂独岭南与闽越。", 
            "逋民穰穰度闽山，十人不见一人还。", 
            "明知地恶去未已，可怜生死相追攀。"
        ], 
        "title": "雨述三篇 其一", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "近闻闽中瘴大作，不间村原与城郭。", 
            "全家十口一朝空，忍饥种稻无人穫。", 
            "共言海上列城好，地冷风清若蓬岛。", 
            "不见前年东海头，一夜潮来迹如扫。"
        ], 
        "title": "雨述三篇 其二", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "冬来一晴四十日，三日南风当有雪。", 
            "不知闽岭今何如？念我故人书断绝。", 
            "剑南判官心所亲，瓯宁大夫政有神。", 
            "腐儒多事浪忧喜，安得贻书两故人。"
        ], 
        "title": "雨述三篇 其三", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "团团如月不曾亏，家人亲置枕中时。", 
            "朝朝将正头上帻，时时携镊鬓边丝。", 
            "古文宛转何人造，失来始觉今难讨。", 
            "街头不直半缗钱，古铜终较今铜好。", 
            "向人不敢再三寻，客里空疑同舍心。", 
            "万里相随一朝别，夜夜还瞻天上月。"
        ], 
        "title": "何郎失镜词", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "夫前撒网如车轮，妇后摇橹青衣裙。", 
            "全家托命烟波里，扁舟为屋鸥为邻。", 
            "生男已解安贫贱，生女已得供炊爨。", 
            "天生网罟作田园，不教衣食看人面。", 
            "男大还娶渔家女，女大还作渔家妇。", 
            "朝朝骨肉在眼前，年年生计大江边。", 
            "更愿官中减征赋，有钱沽酒供醉眠。", 
            "虽无馀羡无不足，何用世上千钟禄。"
        ], 
        "title": "渔父", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "朝从猎城南，暮从猎城北。", 
            "白马喻飞翰，轻裘如膏泽。", 
            "尘起知兽骇，风高验鸟疾。", 
            "只箭落双鹙，千金出俄刻。", 
            "归来拜恩宠，乐饮过一石。", 
            "僮奴增意气，宾客改颜色。", 
            "常恐文法士，轻薄多瑕擿。", 
            "高门临广衢，秋风上荆棘。"
        ], 
        "title": "京城閒居杂言四首 其一", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "朔土高且厚，民生劲而彊。", 
            "榆柳虽弱质，生植益繁昌。", 
            "桃李大于拳，枣栗充糇粮。", 
            "谁谓苦寒地，百物莫得伤。", 
            "青青云梦竹，宿昔傲雪霜。", 
            "移植于此庭，不如芥与杨。", 
            "竹性岂有改，由来非本乡。"
        ], 
        "title": "京城閒居杂言四首 其二", 
        "type": "古风", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "眇眇寒门士，客游燕蓟城。", 
            "上无公卿故，下无旧友朋。", 
            "裘褐不自蔽，藿食空营营。", 
            "四顾灾沴馀，但闻号哭声。", 
            "日负道德懿，敢怀轩冕荣。", 
            "节食慎所欲，聊以厚我生。"
        ], 
        "title": "京城閒居杂言四首 其三", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "高步览九州，谁独无与亲。", 
            "同室不相喻，矧彼途路人。", 
            "诱诎更驱迫，巧诈日眩真。", 
            "共美为善乐，莫知与善邻。", 
            "未足保厥躬，已谓贻子孙。", 
            "一言易为义，一恩易为仁。", 
            "世无鲁东叟，何以慰心神。"
        ], 
        "title": "京城閒居杂言四首 其四", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "高邮城，城何长。", 
            "城上种麦，城下种桑。", 
            "昔日铁不如，今为耕种场。", 
            "但愿千万年，尽四海外为封疆。", 
            "桑阴阴，麦茫茫，终古不用城与隍。"
        ], 
        "title": "高邮城", 
        "type": "古风", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "杨柳青青河水黄，河流两岸苇篱长。", 
            "河东女嫁河西郎，河西烧烛河东光。", 
            "日日相迎苇檐下，朝朝相送苇篱傍。", 
            "河边病叟长回首，送儿北去还南走。", 
            "昨日临清卖苇回，今日贩鱼桃花口。", 
            "连年水旱更无蚕，丁力夫徭百不堪。", 
            "惟有河边守坟墓，数株高树晓相参。"
        ], 
        "title": "杨柳青谣", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "区区九州内，横从数千里。", 
            "谁设山与河？愚者分表里。", 
            "京师天下本，万国赴如水。", 
            "珠犀从南来，狗马由西止。", 
            "浩浩荆吴船，日夜行不已。", 
            "生材无定所，一物孰非己。", 
            "皇天仁且广，君道亦如此。", 
            "我思古唐虞，当日谁共理。"
        ], 
        "title": "杂诗二首寄彭通复 其一", 
        "type": "古风", 
        "yun": "纸"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "脉脉我所思，彭氏蹑遐踪。", 
            "婉婉若处子，未曾出房栊。", 
            "相望四千里，踰年阙相从。", 
            "五月君寄书，九月达京中。", 
            "我书欲报君，书到岁已穷。", 
            "岂不怀缱绻，无由觌君容。", 
            "参差天际云，缥缈乘朔风。", 
            "羽翼不吾施，翩彼南飞鸿。", 
            "君有高世行，我无适时功。", 
            "天命人得违，出处谅非同。"
        ], 
        "title": "杂诗二首寄彭通复 其二", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "昭代雍熙日，词林赋颂时。", 
            "紫宸丹诏出，甲第五云垂。", 
            "裕庙青宫里，王公玉树枝。", 
            "朝趋陪绮角，夕侍接龙夔。", 
            "际会真难及，飞腾已在兹。", 
            "暴公初绣斧，方叔更藩维。", 
            "霜简惊风裁，天官肃羽仪。", 
            "还迎代邸入，竟被汉文知。", 
            "位望跻三少，权衡俯百司。", 
            "每蒙天黼黻，直许国蓍龟。", 
            "凤吹广寒殿，龙舟太液池。", 
            "羽觞春侍宴，玉座夜观棋。", 
            "德业前贤继，辞华后进推。", 
            "高情晞广受，馀事拟徵圭。", 
            "全赵山河富，瀛洲日月迟。", 
            "九卿看綵服，八帙表庞眉。", 
            "皇览逢初度，殊恩介寿祺。", 
            "黄封中使出，玉食尚饔移。", 
            "国老陈嘉庆，群工播盛辞。", 
            "礼非前代有，施及老臣宜。", 
            "福禄何人并，忠贞百岁期。", 
            "圣心诚念旧，政用作臣规。"
        ], 
        "title": "集贤大学士赵国公王开府庆八十应制", 
        "type": "排律", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "桃源非一处，龙虎画难同。", 
            "内外关踰铁，高低石作丛。", 
            "黄幡青剑北，紫盖白云东。", 
            "蟾影当霄迥，蛾眉抱月弓。", 
            "千重藏曲折，四面削虚空。", 
            "地户吟风黑，天池浴日红。", 
            "雪霜翻溅瀑，雷雨泻崩洪。", 
            "暗识猿啼远，晴闻鸟语工。", 
            "危龛三井秘，绝涧九桥通。", 
            "江合仙岩怒，山连鬼谷雄。", 
            "刘王开辟后，秦晋有无中。", 
            "时见看桃侣，频逢采药翁。", 
            "丹台寒漠漠，琳宇气熊熊。", 
            "济胜非无具，缘源恐莫穷。", 
            "烟霞俄变灭，草树杳茏葱。", 
            "四序何劳志，群愚傥击蒙。", 
            "谁言武陵近，十里上清宫。"
        ], 
        "title": "题桃源图", 
        "type": "排律", 
        "yun": "东"
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "都门落叶满，游子去京畿。", 
            "忍听《离鸾操》，遥逐秋鸿飞。", 
            "愁霜晓入镜，泪雨夕沾衣。", 
            "烟树黄河岸，风帆采石矶。", 
            "平沙回渺漫，寒雨暧熹微。", 
            "客心閒转切，乡书近却稀。", 
            "梦闻儿女泣，行将僮仆依。", 
            "窃慕漆园放，谁云潘岳非？", 
            "乘涛惯不险，回江望若围。", 
            "武昌未易到，更向岳阳归。"
        ], 
        "title": "吴子高悼亡归岳阳", 
        "type": "排律", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "圣主恩南土，明公起集贤。", 
            "直期凋瘵后，共致太平年。", 
            "金虎分符重，文龙赐服鲜。", 
            "权纲兼将相，标格近神仙。", 
            "天地三江外，星辰北极边。", 
            "丹心齐出处，素志在陶甄。", 
            "请述江南事，都非大德前。", 
            "但徼扶弱美，竟坐抑强偏。", 
            "无复同忧乐，徒令舞智权。", 
            "平畴吹渤澥，暗室伏戈鋋。", 
            "贪暴明相训，忠良默自怜。", 
            "民心随日坏，世态与时迁。", 
            "况复兵饥接，仍闻病疠缠。", 
            "诛求殊未已，蟊贼转相挻。", 
            "若拟宽忧顾，先须解倒悬。", 
            "久饥宁择食，多病但求痊。", 
            "一语堪惩劝，微机足转旋。", 
            "已知平似水，更道直于弦。", 
            "遥想闻公至，浑如望岁然。", 
            "九重天上别，百丈雾中牵。", 
            "日月明金节，山河入画船。", 
            "四方初息马，五月正鸣蝉。", 
            "丰乐田多黍，生香泺有莲。", 
            "岱宗标鲁地，庐岳压湖天。", 
            "水怪收崩浪，山灵扫瘴烟。", 
            "欢呼麟凤出，踊跃吏民先。", 
            "笳鼓趋雄镇，旌旗覆广川。", 
            "下车和气应，袖手颂声延。", 
            "膏雨侵淮甸，仁风扇海壖。", 
            "忠贞真世笃，调燮有家传。", 
            "赤子皆同体，苍生且息肩。", 
            "龚黄须警策，方召在蕃宣。"
        ], 
        "title": "奉送全平章赴江西", 
        "type": "排律", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "三月酒如渑，高堂丝竹停。", 
            "绣筵双凤影，珠箔乱莺声。", 
            "叠应红牙拍，辞传金缕名。", 
            "綵云低不度，芳尘暗自惊。", 
            "花发长洲苑，日照阖闾城。", 
            "且奉千金寿，宁忘万里情。"
        ], 
        "title": "赋得吴歌送人归吴中", 
        "type": "排律", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言排律", 
        "text": [
            "万里风沙断，三湘日夜流。", 
            "名成亲白首，岁暮客扁舟。", 
            "黄鹄延归思，丹枫替别愁。", 
            "眼穿回处雁，心静狎馀鸥。", 
            "细雨黄陵庙，残阳杜若洲。", 
            "渐深桑梓敬，翻畏友朋留。", 
            "送远惭羁旅，临分忆旧游。", 
            "钟声衡岳曙，帆影洞庭秋。", 
            "风壤通蛮徼，烟霞拂帝丘。", 
            "交歌明月市，倾旆压云楼。", 
            "访菊逢徵士，行瓜识故侯。", 
            "为言憔悴客，敝尽黑貂裘。"
        ], 
        "title": "送李掾自北回归省长沙因简赵宣慰张徵士吕宗二判官", 
        "type": "排律", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言排律", 
        "text": [
            "钟荣之山千万峰，琵琶麈湖相叠重。", 
            "两翁入谷起台殿，半夜空山闻鼓钟。", 
            "猛虎如逢涧边石，飞龙却是云间松。", 
            "《黄庭》书罢人难见，《鸿宝》披残手自封。", 
            "度壑采芝随鹿迹，登厓望日蹑云踪。", 
            "已知尘世惟堪笑，不是神人定少逢。", 
            "辟谷有方桃更美，围棋无地橘相容。", 
            "但馀一念封人祝，未与人间万事慵。"
        ], 
        "title": "寄题傅尊师兄弟所作宁寿道院", 
        "type": "排律", 
        "yun": "冬"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "朝送山僧去，莫唤山僧归。", 
            "相唤复相送，山露湿人衣。"
        ], 
        "title": "题王山仲所藏潇湘八景图卷走笔作（录四） 其一 烟寺晚钟", 
        "type": "绝句", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "颢气自澄穆，碧波还荡漾。", 
            "应有凌风人，吹笛君山上。"
        ], 
        "title": "题王山仲所藏潇湘八景图卷走笔作（录四） 其二 洞庭秋月", 
        "type": "绝句", 
        "yun": "漾"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "天寒关塞远，水落洲渚阔。", 
            "已逐夕阳低，还向黄芦没。"
        ], 
        "title": "题王山仲所藏潇湘八景图卷走笔作（录四） 其三 平沙落雁", 
        "type": "绝句", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "孤舟三日住，不见有人家。", 
            "昏昏竹篱处，却恐是梅花。"
        ], 
        "title": "题王山仲所藏潇湘八景图卷走笔作（录四） 其四 江天暮雪", 
        "type": "绝句", 
        "yun": "麻"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "春草细还生，春雏养渐成。", 
            "茸茸毛色起，应解自呼名。"
        ], 
        "title": "画鸭", 
        "type": "绝句", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "疏星冻霜空，流月湿林薄。", 
            "虚馆人不眠，时闻一叶落。"
        ], 
        "title": "寒夜作", 
        "type": "绝句", 
        "yun": "药"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "深谷煖云飞，重岩花发时。", 
            "非因采樵者，那得外人知。"
        ], 
        "title": "题信上人春兰秋蕙二首 其一", 
        "type": "绝句", 
        "yun": "支"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "幽丛不盈尺，空谷为谁芳？", 
            "一径寒云色，满林秋露香。"
        ], 
        "title": "题信上人春兰秋蕙二首 其二", 
        "type": "绝句", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "月出照中园，邻家犹未眠。", 
            "不嫌风露冷，看到树阴圆。"
        ], 
        "title": "和欧阳南阳月夜思二首 其一", 
        "type": "绝句", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "天清照逾近，夜久月将远。", 
            "墙东双白杨，秋声隔窗满。"
        ], 
        "title": "和欧阳南阳月夜思二首 其二", 
        "type": "绝句", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "冥冥何处来，小楼江上开。", 
            "长恨风帆色，日日误郎回。"
        ], 
        "title": "远浦归帆", 
        "type": "绝句", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "众流俱到海，万籁各还虚。", 
            "寂寞空山里，高斋独掩书。"
        ], 
        "title": "寄题傅氏吾一斋", 
        "type": "绝句", 
        "yun": "鱼"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "朝日照高树，幽人方启关。", 
            "萧寥尘外事，风叶满窗间。"
        ], 
        "title": "晓坐张先生朝阳轩", 
        "type": "绝句", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "五言绝句", 
        "text": [
            "步出城南门，怅望江南路。", 
            "前日风雨中，故人从此去。"
        ], 
        "title": "晓出顺城门有怀何太虚", 
        "type": "绝句", 
        "yun": null
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "女儿浦前湖水流，女儿浦前过湖舟。", 
            "湖中日日多风浪，湖边人人还白头。"
        ], 
        "title": "女儿浦歌二首 其一", 
        "type": "绝句", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "大孤山前女儿湾，大孤山下浪如山。", 
            "山前日日风和雨，山下舟船自往还。"
        ], 
        "title": "女儿浦歌二首 其二", 
        "type": "绝句", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "辞家计日逢初度，迟日暄风在帝京。", 
            "晓起慈亲望天北，行人初泊济州城。"
        ], 
        "title": "济州初度", 
        "type": "绝句", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "云锦溪中云锦鲜，好在高秋八月天。", 
            "西蜀锦江那得似，西湖绿水更须怜。"
        ], 
        "title": "云锦溪棹歌五首 其一", 
        "type": "绝句", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "才过浮石是蓝溪，溪上青山高复低。", 
            "山中泉是溪中水，寻源直到华山西。"
        ], 
        "title": "云锦溪棹歌五首 其二", 
        "type": "绝句", 
        "yun": "齐"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "蓝溪南去到蓝洲，水底崭崭石不流。", 
            "回望朱宫云雾里，白云深处更高楼。"
        ], 
        "title": "云锦溪棹歌五首 其三", 
        "type": "绝句", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "挹仙亭下薛公桥，纷纷抵暮更连朝。", 
            "唯有桥西杨与柳，无情长系木兰桡。"
        ], 
        "title": "云锦溪棹歌五首 其四", 
        "type": "绝句", 
        "yun": "萧"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "溪上层层云锦山，垂杨尽处是龙滩。", 
            "不是孤舟来逆上，何人知道世途难。"
        ], 
        "title": "云锦溪棹歌五首 其五", 
        "type": "绝句", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "稽天之浸不可灭，焦石之烈不可绝。", 
            "香炉峰头按羽节，满山桃花满湖月。"
        ], 
        "title": "庐山连尊师求真阳诗久诺而未作也一夕梦中得之因书以赠", 
        "type": "绝句", 
        "yun": null
    }, 
    {
        "author": "揭傒斯", 
        "era": "元", 
        "subtype": "七言绝句", 
        "text": [
            "泪尽乌号不可攀，传宣忽降白云间。", 
            "天华拜舞君王赐，梦断斋庐月满坛。"
        ], 
        "title": "十月十八日夜南郊斋宿梦先帝召见便殿手赐橘花一枝有感而作", 
        "type": "绝句", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "开轩南岳下，世事未曾闻。", 
            "落叶常疑雨，方池半是云。", 
            "偶寻骑鹤侣，来此看鹅群。", 
            "一夜潺湲里，秋光得细分。"
        ], 
        "title": "黄尊师高轩观鹅因留宿", 
        "type": "律诗", 
        "yun": "文"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "古县依江次，轻舆落岸隈。", 
            "鸟冲行客过，山向野船开。", 
            "近岳皆云气，中流忽雨来。", 
            "何时还到此？明月照沿洄。"
        ], 
        "title": "衡山县晓渡", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "江转欲无路，山回忽似围。", 
            "客程秋共远，物色晚多疑。", 
            "稍稍沙鸥集，匆匆野树稀。", 
            "武昌今夜梦，定有故人知。"
        ], 
        "title": "以事暂如武昌发临川", 
        "type": "律诗", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "庐山三百寺，何处扣层云。", 
            "宿鸟月中起，归人湖上闻。", 
            "入空应更迥，近瀑正难分。", 
            "遥想诸僧定，香炉上夕熏。"
        ], 
        "title": "南康夜泊闻庐阜钟声", 
        "type": "律诗", 
        "yun": "文"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "蓛蓛黄桑叶，苍苍白竹峰。", 
            "居人争野碓，归客背村钟。", 
            "路暗缘溪湿，山寒著雾浓。", 
            "阿咸收稻未，辛苦阙相从。"
        ], 
        "title": "山庄晚立有怀舍侄沆督穫临川", 
        "type": "律诗", 
        "yun": "冬"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "夜泊淮西郡，寒生客子衣。", 
            "酒家临岸闭，野烧映江飞。", 
            "云尽月初出，潮平风渐微。", 
            "前年城下路，此际正南归。"
        ], 
        "title": "泊安庆时再北游", 
        "type": "律诗", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "地夐天逾近，风高午尚寒。", 
            "虚庭松子落，攲槛菊花乾。", 
            "抚卷俱千古，忧时有万端。", 
            "寂寥麟父笔，才薄欲辞官。"
        ], 
        "title": "史馆独坐", 
        "type": "律诗", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "幽人无世事，高卧谢浮名。", 
            "山崦晴时出，溪流尽处行。", 
            "还闻有渔钓，相问扣柴荆。", 
            "不扫门前路，莓苔满地生。"
        ], 
        "title": "山水图", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "汀洲春草遍，风雨独归时。", 
            "大舸中流下，青山两岸移。", 
            "鸦啼木郎庙，人祭水神祠。", 
            "波浪争掀舞，艰难久自知。"
        ], 
        "title": "归舟", 
        "type": "律诗", 
        "yun": "支"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "君家云阳下，忽向云阳归。", 
            "行路有南北，看山无是非。", 
            "三湘回雁尽，孤剑白虹飞。", 
            "亦欲投簪去，从君采蕨薇。"
        ], 
        "title": "送谭仲章归长沙", 
        "type": "律诗", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "岭外经年别，花前得意飞。", 
            "客来呼每惯，主爱食偏肥。", 
            "才子怜红嘴，佳人学绿衣。", 
            "狸奴亦可怕，莫自恋芳菲。"
        ], 
        "title": "桃花鹦鹉", 
        "type": "律诗", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "学道玉泉寺，从师天子都。", 
            "流年春事半，归路客帆孤。", 
            "山势遥连蜀，江声不入吴。", 
            "故园如可到，种芋有遗区。"
        ], 
        "title": "送乡人祐上人从师归当阳", 
        "type": "律诗", 
        "yun": "虞"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "惨澹来何处，崩腾忽满城。", 
            "遥怜四山黑，近洒半江明。", 
            "可爱花间湿，偏宜竹上声。", 
            "中宵未可住，高枕寄馀情。"
        ], 
        "title": "题俞氏看雨轩", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "楚国多才俊，张家好弟兄。", 
            "出门湖水碧，留客野堂清。", 
            "微雨鸣疏竹，寒烟覆古城。", 
            "园人隔畦语，岁暮此中行。"
        ], 
        "title": "饮张氏别墅", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "隙月斜依壁，窗风细著人。", 
            "飘零知命晚，牢落梦家频。", 
            "断雁何曾定，鸣鸡不肯晨。", 
            "何郎诗句好，万里独相亲。"
        ], 
        "title": "不寐呈何太虚", 
        "type": "律诗", 
        "yun": "真"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "悄怆寒山晓，凄迷野水昏。", 
            "长桥通古寺，小艇背衡门。", 
            "路尽双松上，云生乱石根。", 
            "如行南岳暮，遥见祝融尊。"
        ], 
        "title": "赵道士山水图", 
        "type": "律诗", 
        "yun": "元"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "扁舟何处客，此地饱经过。", 
            "彭蠡江声合，扬州月色多。", 
            "天低知近海，地阔欲横河。", 
            "自是吾生拙，如君定若何。"
        ], 
        "title": "送人之淮东", 
        "type": "律诗", 
        "yun": "歌"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "閒登蓟丘望，西北削诸峰。", 
            "转觉天地肃，因悲霜露浓。", 
            "云间何处笛，日落满城钟。", 
            "自笑栖迟者，惟堪学老农。"
        ], 
        "title": "登蓟丘作", 
        "type": "律诗", 
        "yun": "冬"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "闻说先天观，重重绝壁环。", 
            "鸟啼青嶂里，花落白云间。", 
            "樵子能长啸，居人识大还。", 
            "洞门无处认，唯有水潺湲。"
        ], 
        "title": "题先天观图", 
        "type": "律诗", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "近日何多念，频年不肯还。", 
            "河流无故道，春色是他山。", 
            "棐几看云凭，衡门罢月关。", 
            "无情寒与暑，偏解铸衰颜。"
        ], 
        "title": "和傅与砺", 
        "type": "律诗", 
        "yun": "删"
    }, 
    {
        "author": "黄玠", 
        "era": "元", 
        "subtype": null, 
        "text": [
            "南中有山何巑岏，崛起自是佳林峦。", 
            "不同躁者与物竞，长得幽人推户看。", 
            "乌皮旧几歙石砚，黄葛短衫湘竹冠。", 
            "此地烟霞足真赏，他家图画空美观。", 
            "尚怜䟤跋风尘下，俛首局促为盐官。", 
            "平生胸次故悠然，取琴囊中时一弹。", 
            "松头秀色近可挹，窗宇六月生苍寒。", 
            "便应许我分半榻，永矢弗谖歌考槃。"
        ], 
        "title": "程祥甫南山篇", 
        "type": "古风", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "浦城孝子身姓祖，自怜性命如粪土。", 
            "生才五岁遭乱离，有母更被官军虏。", 
            "零丁二十八春秋，母纵得生何处求？", 
            "天地茫茫明月恨，江山漠漠白云愁。", 
            "忽得母书惊母在，看书未尽泪先流。", 
            "书云流落河南县，河南蹋遍无由见。", 
            "唐州境上忽相逢，白发萧萧霜满面。", 
            "谁知喜极情转悲，傍人更问初别时。", 
            "千生万死到今日，始为母子东南归。", 
            "东南迢迢闽山路，入门犹记阶前树。", 
            "居人传说尽相看，鸡黍提携竟朝暮。", 
            "祖生母子真可怜，少壮离别老大还。", 
            "同时乡井被兵者，几人骨肉能生全。", 
            "愿生母子长寿考，四海升平永相保。"
        ], 
        "title": "祖生诗", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "千金之子不死市，楚人竟杀陶朱子。", 
            "生者可杀死可生，千金为重骨肉轻。", 
            "谁为平阳有燕氏，倾家乃出而兄死。", 
            "弟再有兄兄见弟，里闾惊嗟官吏喜。", 
            "呜呼，安得天下之吏廉且循，庶政如水无冤民。"
        ], 
        "title": "燕氏救兄诗", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "灵畤严汉祠，神峰标楚甸。", 
            "羽人丹丘伯，承诏驰嘉荐。", 
            "华渚曜玉虹，条风舞玄燕。", 
            "长淮雨中泻，乔岳云间献。", 
            "涉旬历峻阯，梯空答弘愿。", 
            "授简香始升，揭虔帝如眷。", 
            "天清翼轸动，地肃玄武见。", 
            "飞响迥更闻，奇祥静逾绚。", 
            "是中有真侣，早接诸方援。", 
            "胼胝负畚锸，凿翠蓄雷电。", 
            "金芝产斋房，矞云冠岩殿。", 
            "祈禠无岁年，会节方纷衍。", 
            "既协时君降，又乐明祀遍。", 
            "圣历齐堪舆，丰泽周㝢县。", 
            "还归报天子，独往奚所羡。"
        ], 
        "title": "送华尊师以天寿节奉诏祀武当", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "我皇属忧顾，君子得安居。", 
            "孟春风且寒，遗子以修途。", 
            "四牡何翩翩，回首睇神都。", 
            "我怀正纡郁，殽函忽已踰。", 
            "积雪被长峦，萎者何时苏。", 
            "岿彼莲花峰，上出浮云衢。", 
            "白日皦以县，下视若玄墟。", 
            "烟尘起西北，原野无定株。", 
            "行者中顾怀，居者念其庐。", 
            "黄河汹东流，乃自昆崙渠。", 
            "四海岂不旷，切若肌与肤。", 
            "亲贤远谗人，古以致康娱。", 
            "君子诚多才，乃用在驰驱。", 
            "秦陇阻关塞，岁月浩已徂。", 
            "鞠躬尽明义，足为世所模。"
        ], 
        "title": "送马雍古御史抚喻河西", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "物变风已暄，庭虚雪犹在。", 
            "每与君子违，偏惊岁年改。", 
            "名山先梦到，灵药随方采。", 
            "明日望行人，云槎隔辽海。"
        ], 
        "title": "送周山人之辽东", 
        "type": "古风", 
        "yun": "贿"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "茫茫青冢春风里，岁岁春风吹不起。", 
            "传得琵琶马上声，古今只有王与李。", 
            "李氏昔在至元中，少小辞家来入宫。", 
            "一见世皇称艺绝，珠歌翠舞忽如空。", 
            "君王岂为红颜惜，自是众人弹不得。", 
            "玉觞为举乐乍停，一曲便觉千金直。", 
            "广寒殿里月流辉，太液池头花发时。", 
            "旧曲半存犹解谱，新声万变总相宜。", 
            "三十六年如一日，长得君王赐颜色。", 
            "形容渐改病相寻，独抱琵琶空叹息。", 
            "兴圣宫中爱更深，承恩始得遂归心。", 
            "时时尚被宫中召，强理琵琶弦上音。", 
            "琵琶转调声转涩，堂上慈亲还伫立。", 
            "回看旧赐满床头，落花飞絮春风急。"
        ], 
        "title": "李宫人琵琶引", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "正月十六好风光，京师女儿结羊肠。", 
            "焚香再拜礼神毕，剪纸九道尺许长。", 
            "撚成对绾双双结，心有所祈口难说。", 
            "为轮为镫恒苦多，忽作羊肠心自别。", 
            "邻家女儿闻总至，未辨吉凶忧且畏。", 
            "须臾结罢起送神，满座欢欣杂憔悴。", 
            "但愿年年逢此日，儿结羊肠神降吉。"
        ], 
        "title": "结羊肠词", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "小孤山前一回盼，苍然始识孤山面。", 
            "隔江叠嶂开翠屏，绝壁浮云飘素练。", 
            "忆昔初蒙翰林聘，舣棹探奇不知倦。", 
            "扪萝陟级至绝顶，目极神开气为变。", 
            "大江东汇彭蠡来，昼夜崩腾奔海甸。", 
            "笳鼓遥闻日月动，帆樯忽度乾坤转。", 
            "舟人不识造物奇，但趣急趁南风便。", 
            "早悟微官七载缚，底用区区厌贫贱。", 
            "深窗冷壁守编摩，何异扬雄困雕篆。", 
            "重来胜地岁云暮，短景催人疾于箭。", 
            "天昏一火明山半，石底犹疑有雷电。", 
            "彭郎矶下寒浪涌，坐客正说龙君传。", 
            "人生可喜还可怜，世事堪违不堪恋。", 
            "明朝匡庐复入眼，虽有此境何由羡。", 
            "武城先生独好事，名山每恨游难遍。", 
            "丰城客子无一钱，但当作诗乞如愿。"
        ], 
        "title": "小孤山次韵", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "孟冬凉风厉，谒告归庐陵。", 
            "阿兄在九原，岁暮岂遑宁。", 
            "兄昔事武皇，海内希英声。", 
            "意气动人主，文采何纵横。", 
            "时事一朝异，长揖去躬耕。", 
            "令弟绍芳猷，策足在承明。", 
            "如何奄忽间，南北隔死生。", 
            "方舟发京国，日落烟雾青。", 
            "万感缘中来，惕焉如有惩。", 
            "羁臣恋魏阙，一夕魂九升。", 
            "君子恩义重，况此骨肉情。", 
            "情深不可忘，悠悠道路长。", 
            "山川日夕改，我行殊未央。", 
            "稍出燕冀都，已涉齐鲁疆。", 
            "高天围四野，怅望但茫茫。", 
            "道傍多古坟，茔域递相当。", 
            "荒草吹北风，日夕下牛羊。", 
            "不知何代人，于此阅兴亡。", 
            "自古既有死，谁独免摧伤。", 
            "死者虽所同，私怀讵能已。", 
            "途路犹感伤，况吾兄与弟。", 
            "世俗日衰谢，常惧莫能起。", 
            "生者忽若遗，谁复哀其死。", 
            "念昔贤哲人，一一去为鬼。", 
            "诗书捐箧笥，采采当路子。", 
            "掞藻厕明庭，幸与君子同。", 
            "矧在弱冠年，已获承其风。", 
            "家本圣门后，孝友世所隆。", 
            "何意手足亲，一别旷音容。", 
            "及我南归日，舟楫复相从。", 
            "皦皦寒日高，冥冥厉征鸿。", 
            "落帆沧江际，渺然忽西东。", 
            "努力慎所托，无为谩劳躬。"
        ], 
        "title": "赠别曾编修归庐陵葬学士兄", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "王郎楚狂士，意气飞秋霜。", 
            "读书一万卷，下笔数千行。", 
            "富贵视浮云，况肯矜文章。", 
            "十五耻闾里，掉臂辞故乡。", 
            "夜宿东海月，朝买西州航。", 
            "瞋目王公前，结客少年场。", 
            "一饮或一石，一醉或一觞。", 
            "宁揖屠狗人，不与俗士当。", 
            "千金不易笑，岁暮单衣裳。", 
            "阮籍在穷途，英声连四方。", 
            "鸾鹄有时铩，反愧燕雀翔。", 
            "世无剧孟交，不及青楼倡。", 
            "燕赵如花人，翠袂黄金珰。", 
            "不识豪俊士，空媚痴与狂。", 
            "王郎远过我，坐我枯藜床。", 
            "终夕无酒饮，抚髀歌慨慷。", 
            "平明别我去，极目空茫茫。"
        ], 
        "title": "赠王郎", 
        "type": "古风", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "垂云厉惊风，万里摩高圆。", 
            "蟠泥鼓巨浪，岂顾九重渊。", 
            "毛生入楚庭，颖脱俄顷间。", 
            "粲粲一公子，长啸起丘樊。", 
            "朝辞豫章台，暮过匡庐山。", 
            "大帆割鹦鹉，极目空波澜。", 
            "黄鹄锦袍仙，吹笙紫霞端。", 
            "相顾一笑粲，青春满南天。", 
            "黄金筑高台，更觉郭隗贤。", 
            "联翩乐剧辈，相逐入幽燕。", 
            "平明九门开，剑佩踰五千。", 
            "岂无一字荐，倾倒平生言。", 
            "东风杏花开，待我蓟门前。"
        ], 
        "title": "送涂云章访旧武昌却入京师", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "白杨河上看明月，昔人曾见今人别。", 
            "茅屋数家河上村，化作三山白银阙。", 
            "波平风静棹歌来，万顷冲融镜面开。", 
            "今夜江南忆游子，空瞻云汉上昭回。", 
            "茫茫万里燕齐路，北斗从横泰阶曙。", 
            "黄河东逝月西流，明日南风过洪去。"
        ], 
        "title": "白杨河看月", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "李将军，材且武，儒冠换得兜鍪去。", 
            "身疑南极老人星，气食阴山雪毛虎。", 
            "雕弧白马金仆姑，天地昂昂此丈夫。", 
            "五十方为求盗使，人生何用苦诗书。", 
            "寄言邵武诸官长，不是寻常一腐儒。"
        ], 
        "title": "李将军歌一首送李天民赴邵武军口巡检", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "江北流民七十口，三十馀年在江表。", 
            "朋凶结恶四百馀，白刃差差历村保。", 
            "崩腾所向如投空，白昼攫金都市中。", 
            "顷由南昌入丰邑，反赂守者为先容。", 
            "长官坐堂寇入室，妻子莫逃况金帛。", 
            "岂无乡民敢相敌，长官一挥翻辟易。", 
            "临江贰守廉且武，手缚其渠散其伍。", 
            "岂惟乡民得按堵，邻境闻之皆鼓舞。", 
            "其渠在狱伍四归，天府上功民俗熙。", 
            "乃知一念敬厥职，万事至难皆可为。", 
            "人民社稷我所有，安得坐视如鸡狗。", 
            "人在鸡狗犹爱之，民社岂在鸡狗后，请君看取临江守。"
        ], 
        "title": "题临江同知问流民事迹", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "堂堂李通甫，起家掌邦宪。", 
            "直气横九秋，神明激雷电。", 
            "再登兰台上，爱国心靡转。", 
            "时当至治末，有位日兢战。", 
            "崩腾五华山，凿翠起台殿。", 
            "执笔佐御史，力谏明且辨。", 
            "斧锧已在前，独立目不眴。", 
            "骎寻国多故，灾异周八埏。", 
            "君复赞宣政，赤手握铨选。", 
            "守法踰天官，反得官长怨。", 
            "我皇奋江汉，拨乱启天眷。", 
            "乾坤再开辟，日月重昭绚。", 
            "磊落收群材，疏戚共登荐。", 
            "君名一朝起，亦作丞相掾。", 
            "丹心益倾竭，婉画勒替献。", 
            "好恶古难同，祸福巧相禅。", 
            "天子忧南纪，藩宣必时彦。", 
            "下逮曹属微，简选亦精练。", 
            "君得南省佐，闻者尽惊羡。", 
            "伛偻辞阙庭，飘摇出畿甸。", 
            "饯送盈路衢，恳款陈志愿。", 
            "去年天下旱，穷蹙无贵贱。", 
            "赈恤当及时，本末须并见。", 
            "方春农事兴，不废乃为善。", 
            "又闻南中贼，凭陵及州县。", 
            "黎獠本吾民，抚绥在方面。", 
            "恩信足以怀，逼迫使生变。", 
            "况我圣天子，辙迹昔所遍。", 
            "勖哉筹策良，无使空蹂践。", 
            "京城雨初过，草树郁葱茜。", 
            "乔木多早莺，高堂有新燕。", 
            "烦辞君勿诮，君歌我其抃。"
        ], 
        "title": "送李都事赴湖广省幕", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "文梁五色条，秋高意气豪。", 
            "怒张两目直霄汉，岂与短翮翔蓬蒿。", 
            "妖狐昼作猛虎嗥，驺虞并与神麟逃。", 
            "嗟尔饱食心空劳。"
        ], 
        "title": "画鹰", 
        "type": "古风", 
        "yun": "豪"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "曹霸画马真是马，宛颈相摩槽枥下。", 
            "卓荦权奇果如此，岂有世上无知者。", 
            "朱丝不是凡马缰，天闲十二皆龙骧，曾从天子平四方。", 
            "画图彷佛馀骊黄，华山之阳春草长。"
        ], 
        "title": "题内府画应制曹将军下槽马图", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "韩干画出曹将军，干惟画肉犹逼真。", 
            "昂藏四顾欲飞去，老奚安知马有神。", 
            "想当此马未画时，朝刷吴越暮燕秦。", 
            "顿辔长鸣风动地，不数骅骝与骐驎。", 
            "当时用舍那知许，粉墨萧条尚雄武。", 
            "千金骏骨何足论，万世长留群玉府。"
        ], 
        "title": "韩干马", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "庐陵赵孝子，四岁父行贾。", 
            "一去三十年，家惟大母母。", 
            "大母已云没，而父行不归。", 
            "儿长亦有妇，母子聊相依。", 
            "从父自北来，汝父久已死。", 
            "母子哭相问，父死何乡里。", 
            "闻汝父死时，不知汝父处。", 
            "汝但欲往问，京师多旧故。", 
            "再拜别阿母，行行至京师。", 
            "自念不见父，儿死无归时。", 
            "乃有曾长者，往昔与父善。", 
            "言汝父死处，滨州利津县。", 
            "徒跣二千里，薄言至利津。", 
            "朱琪张文辈，一一陈所因。", 
            "死以某年月，葬以某木棺。", 
            "姓名某所题，近在城南端。", 
            "城南冢累累，翳然榛莽中。", 
            "极目千万冢，谁能识其踪。", 
            "行哭七日馀，欲死不得所。", 
            "生者无由知，死者岂能语。", 
            "解发系马鞍，负之坟坟过。", 
            "吾父傥有知，发解鞍自堕。", 
            "俄至一坟前，鞍堕发自解。", 
            "开坟见前和，题字宛犹在。", 
            "既见父姓名，痛绝心始安。", 
            "函骨陈野祭，禽鸟声为酸。", 
            "邻老四面来，惊叹未曾有。", 
            "相帅报县官，县官骇之久。", 
            "即日上大府，大府咸异之。", 
            "次第闻中朝，行子正南驰。", 
            "行子行且伤，哭踊如初丧。", 
            "路遥山川阻，何时至故乡。", 
            "故乡既云至，葬祭无迟礼。", 
            "母子永不离，万事若流水。", 
            "闻者尽称孝，见者皆感泣。", 
            "期尔百世昌，望尔百禄集。", 
            "儿今一无愿，愿母长不老。", 
            "岁岁父坟前，洒饭坟上草。"
        ], 
        "title": "赵孝子", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "白玉蟠螭小篆文，姓名识得卫将军。", 
            "卫将军，今何在，白草茫茫古时塞。", 
            "将军功业汉山河，江南陆郎古意多。"
        ], 
        "title": "题姑苏陆友仁所藏卫青印", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "法像坤仪重，来从汴水迁。", 
            "飞龙缠四极，黄道界中天。", 
            "望绝秋毫永，循环太古前。", 
            "荒台明月夜，应有泪潺湲。"
        ], 
        "title": "铜仪", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "积水群山里，行舟乱石间。", 
            "地偏疑隔世，峡怒欲藏关。", 
            "独鸟啼深树，斜阳下急滩。", 
            "千忧逢一快，未觉此生孱。"
        ], 
        "title": "出三洪峡", 
        "type": "律诗", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "供奉关山远，淹留日月长。", 
            "乡书迷楚越，邻笛乱伊凉。", 
            "秋水流成字，晴云去作行。", 
            "寸心悬帐殿，应似雁随阳。"
        ], 
        "title": "大驾既还独候驿传未得和陈真人见示", 
        "type": "律诗", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "七载卑栖邑，孤标浩荡中。", 
            "去时惟自信，归日几人同。", 
            "平世难为泽，高人不计功。", 
            "黄河万里道，洗楫待春风。"
        ], 
        "title": "喜赵顺昌官满来归", 
        "type": "律诗", 
        "yun": "东"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "孤亭万竹中，危坐自生风。", 
            "近与山光合，遥连野气通。", 
            "鸟啼深不见，泉响静偏聪。", 
            "束帛休相污，先生道未穷。"
        ], 
        "title": "寄题永丰刘氏暖翠亭 其一", 
        "type": "律诗", 
        "yun": "东"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "鸡山俯鹫溪，亭子画堂西。", 
            "流水茭蒲合，阳林竹树齐。", 
            "耕桑烟外集，宾客雨中携。", 
            "万事俱尘土，诗成手自题。"
        ], 
        "title": "寄题永丰刘氏暖翠亭 其二", 
        "type": "律诗", 
        "yun": "齐"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "野艇来无数，山桥度有三。", 
            "寒云依古寺，落木带羸骖。", 
            "回首重重变，幽寻处处堪。", 
            "平生双眼力，江北复江南。"
        ], 
        "title": "山水", 
        "type": "律诗", 
        "yun": "覃"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "君向郴州去，迢迢千里馀。", 
            "年侵别后鬓，客问讲残书。", 
            "断雁秋风外，啼猿落日初。", 
            "兴文今日意，慎莫爱吾庐。"
        ], 
        "title": "送陈教授赴郴州", 
        "type": "律诗", 
        "yun": "鱼"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "岱宗齐鲁间，万古统群山。", 
            "日向夜中见，云从海外还。", 
            "蓄灵深屏翰，空翠满河关。", 
            "尽日临清霁，岩岩不可攀。"
        ], 
        "title": "望岳", 
        "type": "律诗", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "闻说张文学，家藏石一拳。", 
            "断痕分浅黛，古色乱轻烟。", 
            "润想犹怀玉，幽疑欲迸泉。", 
            "应从少梅得，宿昔满桑田。"
        ], 
        "title": "寄题太子文学张希孟凝云石", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "孔庙颓墙下，周宣石鼓眠。", 
            "苔分敲火迹，雨洗篆蜗涎。", 
            "野老偷为臼，居人打卖钱。", 
            "有形终亦尽，流落谩堪怜。"
        ], 
        "title": "石鼓", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "岁暮寻吾弟，山行两舍馀。", 
            "入云攀磴道，落日返村墟。", 
            "茅店溪边冷，松林石上疏。", 
            "如逢武陵客，风景未应殊。"
        ], 
        "title": "寻舍弟将至东牟宿野店", 
        "type": "律诗", 
        "yun": null
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "野馆青山下，晴轩积雨馀。", 
            "招寻蒙远客，寂寞愧閒居。", 
            "空翠沾杯冷，残云度谷虚。", 
            "从兹结朋好，随处问何如。"
        ], 
        "title": "沈逸人东观招饮山馆", 
        "type": "律诗", 
        "yun": "鱼"
    }, 
    {
        "author": "揭傒斯", 
        "era": "元", 
        "subtype": "五言律诗", 
        "text": [
            "两山从两禅，异代各谈玄。", 
            "绝壁浮春树，空山响夜泉。", 
            "共遗行住想，俱断去来缘。", 
            "此日开图画，焚香亦爽然。"
        ], 
        "title": "参禅图", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "黄鹤楼前鹦鹉洲，梦中浑似昔时游。", 
            "苍山斜入三湘路，落日平铺七泽流。", 
            "鼓角沈雄遥动地，帆樯高下乱维舟。", 
            "故人虽在多分散，独向南池看白鸥。"
        ], 
        "title": "梦武昌", 
        "type": "律诗", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "素壁深窗独客身，桃枝姜胯只为邻。", 
            "极惭供给烦贤友，尚恐传闻及老亲。", 
            "蛬响戒寒相应起，烛花连夜为谁新。", 
            "多情造物真豪纵，尽力相驱病与贫。"
        ], 
        "title": "病夜", 
        "type": "律诗", 
        "yun": "真"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "梁安峡里杜鹃啼，绝壁苍苍北斗低。", 
            "云气倒连山影合，石棱斜斗浪声齐。", 
            "南风尽日迎归客，落月空江梦故妻。", 
            "一室十人分数郡，百年几处候晨鸡。"
        ], 
        "title": "宿梁安峡梦故室有感时还盱江", 
        "type": "律诗", 
        "yun": "齐"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "知君此去渐难招，只在人间已廓寥。", 
            "市上有时逢卖药，山头何处觅吹箫。", 
            "仙岩花落溪流满，鬼谷云开对影遥。", 
            "未必故山安隐逸，海天凉月夜萧萧。"
        ], 
        "title": "送道士薛玄卿归江东", 
        "type": "律诗", 
        "yun": "萧"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "日落霞明锦浪翻，厓倾石峭白云閒。", 
            "乾坤上下雄孤柱，巴蜀东南壮此关。", 
            "神物夜移风动地，仙舟晓渡月漫山。", 
            "回瞻绝顶登临处，空翠溟濛杳霭间。"
        ], 
        "title": "小孤山晓发和蔡思敬韵", 
        "type": "律诗", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "万乘东归火德开，汉皇曾此宴高台。", 
            "沛中父老讴歌入，海内英雄倒载回。", 
            "汤沐空馀清泗在，风云犹似翠华来。", 
            "穹碑立断苍烟上，静阅人间几劫灰。"
        ], 
        "title": "歌风台和李提举韵", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "何事玄纁入里闾，羊裘暂脱就安车。", 
            "空令太史惊同寝，犹把狂奴视报书。", 
            "一出聊为天子重，诸公莫道故人疏。", 
            "朝廷自足中兴士，且放桐江著老。"
        ], 
        "title": "题严陵独钓图", 
        "type": "律诗", 
        "yun": "鱼"
    }, 
    {
        "author": "掌机沙", 
        "era": "元", 
        "subtype": null, 
        "text": [
            "南北峰头春色多，湖山堂下来棹歌。", 
            "美人荡桨过湖去，小雨细寒生绿波。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "明簪倚修筠，抚揽自清绝。", 
            "明河夜无声，茅亭四檐月。", 
            "露寒鹤梦醒，山花落香雪。", 
            "白云虽无心，今宵傥怡悦。", 
            "持杯欲问之，忘言楚天碧。", 
            "渺然思美人，芙蓉似颜色。", 
            "乘鸾月明中，青霞拥鸾翼。", 
            "苒苒别离时，吹箫苦幽咽。"
        ], 
        "title": "明簪", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "日月行天高，日月行天深。", 
            "高深亿万古，敛之一寸心。", 
            "冲冲坐盘石，璧树落秋子。", 
            "欲涉九疑山，风吹白云起。", 
            "玉壶满清露，可以沐九州。", 
            "缥缈桂林西，《霓裳》歌未休。"
        ], 
        "title": "冲冲", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "明月照修竹，繁露骊龙珠。", 
            "风起青松枝，白云行太虚。", 
            "人心海一粟，独涵千古馀。", 
            "乾坤不敢先，渺然万化初。", 
            "安得挽银河，从今洗天枢。"
        ], 
        "title": "渺然", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "南溪种修竹，千亩清娟娟。", 
            "开门看流水，心在昆崙山。", 
            "年来如病鹤，蹙蹙垂冻翰。", 
            "瘦筇懒扶策，世路空漫漫。", 
            "东皋幸有地，可庐亦可田。", 
            "聊且饮美酒，濯我心上烦。", 
            "醉歌渊明诗，山月照面寒。", 
            "我病何时瘳，持杯问青天。"
        ], 
        "title": "南溪", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "□日照风林，扶疏动清影。", 
            "磔磔好鸟鸣，微云度修岭。", 
            "徘徊望蓝田，青山见锥颖。", 
            "下有如玉人，思之暗愁耿。", 
            "松竹在窗户，驯鹤舞柔颈。", 
            "兀兀茅亭中，焚香瀹春茗。", 
            "长咏芙蕖诗，澄波愿千顷。"
        ], 
        "title": "商州道中怀仲微", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "汉宣在冲幼，危食剑刃间。", 
            "壮大履宸极，罔知丙氏恩。", 
            "大夫在帝左，侃侃不自言。", 
            "光武草昧时，严陵相与友。", 
            "乾坤洗疮痏，文叔乃天子。", 
            "子陵披羊裘，逃往钓江水。", 
            "两公绝世贤，愧死浅丈夫。", 
            "何敢拟高风，尚不漂母知。"
        ], 
        "title": "愧浅", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "前有亿万年，后有亿万年。", 
            "寓形此穹壤，百岁指一弹。", 
            "古来多少人，灭没已不闻。", 
            "草木与同腐，可怜生世间。", 
            "独有圣与贤，明名长久存。", 
            "圣贤在世时，小心常畏天。", 
            "终始履周道，没身无过言。", 
            "所居至广大，靡物可与权。", 
            "万垂不为泰，一瓢亦自尊。", 
            "我当师圣贤，无为人所怜。"
        ], 
        "title": "无为人所怜", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "楚山琢青玉，斗酒浮汉江。", 
            "叩舷歌明月，慷慨过楚邦。", 
            "亡国非所恤，鹿门思老庞。", 
            "此心出万物，富贵焉可降。", 
            "卧龙拜床下，高风古无双。"
        ], 
        "title": "楚山", 
        "type": "古风", 
        "yun": "江"
    }, 
    {
        "author": "彭炳", 
        "era": "元", 
        "subtype": null, 
        "text": [
            "申韩扫淳风，秦吕有天下。", 
            "九围无建侯，经国弃王霸。", 
            "相权重丘山，四海自陶冶。", 
            "李斯至不仁，驱民纳机擭。", 
            "忽如楚火炎，咸阳半天赭。", 
            "汉朝相有功，萧魏古人亚。", 
            "王陵聊可师，平也骋奇诈。", 
            "元后资大奸，操威变刘社。", 
            "董凶谁召之，东京解如瓦。", 
            "大盗工窃攘，神器陷曹马。", 
            "下民何命穷，皇天武侯舍。", 
            "六朝吾厌之，无屑论王谢。", 
            "李唐虽寡珍，房杜凤凰炙。", 
            "彼绩成武殃，诛夷岂天假。", 
            "向非狄张才，庐陵恐菹鲊。", 
            "开元藉姚宋，天宇耿光射。", 
            "林甫披剑腹，清阳竟长夜。", 
            "后来鍊赤心，何由补天罅。", 
            "宋田膏雨深，锄耘长灵稼。", 
            "李韩诸大臣，声光溯风雅。", 
            "气机春树花，风雨易潇洒。", 
            "天津愁杜鹃，安石乱王化。", 
            "沈疴苏未苏，妖狐舞秦贾。", 
            "有元元气舒，京国凤麟舍。", 
            "昂昂天马来，长风九州跨。", 
            "金根承五云，矫矫六龙驾。", 
            "弭弓休虎貔，弦歌满华夏。", 
            "比年天寡情，兵尘涌岷华。", 
            "大风掀海空，烈日悴中野。", 
            "股肱非不良，干戈几时罢。", 
            "青山虽晏如，忧心靡纾写。", 
            "安得起夔龙，与之为御者。"
        ], 
        "title": "相重", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "龙挟天河堕江渚，天子骑龙上天去。", 
            "轰轰藏剑凿黄云，日落苍梧一抔土。", 
            "两凤追天住湘浦，红泪湘筠满秋雨。", 
            "青山九点又春归，花落无人见《韶》舞。"
        ], 
        "title": "湘中曲", 
        "type": "古风", 
        "yun": null
    }, 
    {
        "author": "彭炳", 
        "era": "元", 
        "subtype": null, 
        "text": [
            "青池秋高霜露繁，芦叶浸水长阑干。", 
            "风吹枯荷双白鹭，池上木落云漫漫。", 
            "萧萧马鸣燕草残，小窗清砧山夜寒。", 
            "乾坤如茧缫未了，古今长丝千万盘。"
        ], 
        "title": "长丝曲", 
        "type": "古风", 
        "yun": "寒"
    }, 
    {
        "author": "彭炳", 
        "era": "元", 
        "subtype": null, 
        "text": [
            "珊瑚生树碧海底，安得骑鲸斫大枝。", 
            "独下昆崙倚风露，琼花吹落酒醒时。", 
            "万山云尽水百折，中夜月高天四垂。", 
            "不信此心如雪白，汉江同去照涟漪。"
        ], 
        "title": "珊瑚", 
        "type": "古风", 
        "yun": "支"
    }, 
    {
        "author": "彭罙", 
        "era": "元", 
        "subtype": null, 
        "text": [
            "逝川无停波，浮云时独飞。", 
            "十年出家去，早著游子衣。", 
            "朝帆南海航，暮采北山薇。", 
            "孰云方外乐，倚门有遐思。", 
            "丸丸赤城山，中有乌乌慈。", 
            "娱嬉在昕昔，况适静者期。", 
            "朔风吹大江，越树淡寒晖。", 
            "顾瞻东归屐，梦绕玉溪湄。"
        ], 
        "title": "送粹上人还天台养母读书", 
        "type": "古风", 
        "yun": null
    }, 
    {
        "author": "彭罙", 
        "era": "元", 
        "subtype": null, 
        "text": [
            "晨登吴王台，苍然望八荒。", 
            "大江东南去，浮云西北翔。", 
            "中有鹓雏飞，前随双凤凰。", 
            "梧桐正苍翠，亦待鸣朝阳。", 
            "白露湛清秋，山花已黄黄。", 
            "折之欲相赠，岁晏同幽芳。"
        ], 
        "title": "送丁好义", 
        "type": "古风", 
        "yun": "阳"
    }, 
    {
        "author": "彭罙", 
        "era": "元", 
        "subtype": null, 
        "text": [
            "开窗见明月，团团弄清辉。", 
            "湛露下庭柯，幽香发华滋。", 
            "手举青玉案，嘉与仙人期。", 
            "遨游青云中，遗我最高枝。", 
            "茹芳咽琼液，插花醉瑶池。", 
            "中有群凤鸣，景星亦相随。", 
            "高轩夜深坐，秋影正葳蕤。", 
            "勿持广寒斧，为赋小山辞。"
        ], 
        "title": "金粟影", 
        "type": "古风", 
        "yun": null
    }, 
    {
        "author": "彭罙", 
        "era": "元", 
        "subtype": null, 
        "text": [
            "西山有灵芝，我采茹其芳。", 
            "吐气为卿云，绚烂纷天章。", 
            "紫微上卿不敢惜，手抉氛埃看五色。", 
            "虎豹卫关深九重，倏烁电光迷白黑。", 
            "归来不是故山遥，天风卷幔正飘飘。", 
            "化作慈溪泮林雨，坐令嘉植长春苗。", 
            "碧涧泠泠煮芹藻，恰似山中采芝好。", 
            "咀华滋味与人同，粱肉朱门祇素饱。", 
            "阖闾城头秋日凉，停云只隔钱塘江。", 
            "西山日夜生辉光，山中紫芝烨烨长，更结飞霞高颉颃。"
        ], 
        "title": "芝山吟", 
        "type": "古风", 
        "yun": null
    }, 
    {
        "author": "彭罙", 
        "era": "元", 
        "subtype": null, 
        "text": [
            "中庭好花树，欲发迟良时。", 
            "春风一嘘拂，粲粲已盈枝。", 
            "青实未堪摘，苦心良自知。", 
            "朝荣暮憔悴，物理固其宜。", 
            "愿将合欢草，持以遗所思。"
        ], 
        "title": "寄沈鼎臣二首 其一", 
        "type": "古风", 
        "yun": "支"
    }, 
    {
        "author": "彭罙", 
        "era": "元", 
        "subtype": null, 
        "text": [
            "宛陵大江左，我家更在东。", 
            "忆子到县时，目寄孤飞鸿。", 
            "沧浪无钓艇，海洋多飓风。", 
            "游鳞向何处，远将消息通。", 
            "嘤嘤双黄鹂，踯躅芳树中。", 
            "听之有深意，白日已匆匆。"
        ], 
        "title": "寄沈鼎臣二首 其二", 
        "type": "古风", 
        "yun": "东"
    }, 
    {
        "author": "彭罙", 
        "era": "元", 
        "subtype": null, 
        "text": [
            "巴陵郡西江水浑，赤沙黄壤东南奔。", 
            "迩来湜湜已百载，中有婉娈之忠魂。", 
            "当时郡有贾氏妇，志节凛凛摩乾坤。", 
            "家亡国破身执义不辱，乃是韩魏国忠献五世之曾孙。", 
            "临平湖开石封发，五陵气尽天房昏。", 
            "甲，连城破竹势迎刃。", 
            "牵羊系颈，投冠解绶，乞伏窜匿俱纷纷。", 
            "不意弱草中，见此松柏根。", 
            "读书不学桓少君。", 
            "君臣大义本与夫妇一，慷慨万古保贞操。", 
            "视生死朝夕，不啻富贵如浮云。", 
            "恨不生为男，横戈赴三军。", 
            "栖栖临绝音，耿耿昭人文。", 
            "练裳纵横四百字，上陈祖宗创业有至道，下斥奸邪误国偷生存。", 
            "吾词既毕分已尽，精卫何苦犹衔冤。", 
            "想当捐佩入不测，幽光上浮白日衔塞珠宫门。", 
            "湘灵罢瑟虙妃泣，冯夷长啸群龙翻。", 
            "至今合颂那可扪。", 
            "或者疑之不能成人善，谓其见梦于人，不若效灵史氏为可敦。", 
            "乌乎时无欧阳公，断臂之妇终无闻。", 
            "何以愧卖降表贞节，薄俗那能讥兔园。", 
            "我愿燃犀取灵骨，封以夏屋旌以石表双高蹲。", 
            "奏之大廷布天下，激厉臣子皆忠淳，可以扶三纲正人伦。", 
            "谓予有不信，请视贾娥坟。"
        ], 
        "title": "巴陵女子行（一作韩节妇）", 
        "type": "古风", 
        "yun": null
    }, 
    {
        "author": "彭罙", 
        "era": "元", 
        "subtype": null, 
        "text": [
            "怡云轩前古松树，日日云来满幽户。", 
            "怡云野老对松眠，看云自来还自去。", 
            "非烟非雾流光晶，白衣苍狗倏多形。", 
            "有时骤雨动灵怪，恐是老龙来听经。", 
            "饥食坐单行复息，心与浮云两无迹。", 
            "钵中水是天上泉，窗隙罅非山下石。", 
            "青天漫漫积空寥，磅礴云间无远遥。", 
            "乘之瞬息千万里，灵鹫峰头雪未消。", 
            "我乐在云云我悦，相从不似长相别。", 
            "云归岩洞我还山，碧潭夜夜看孤月。"
        ], 
        "title": "怡云轩歌为茂上人赋", 
        "type": "古风", 
        "yun": null
    }, 
    {
        "author": "富恕", 
        "era": "元", 
        "subtype": null, 
        "text": [
            "十里荷花锦一机，雨馀荷气扑人衣。", 
            "满船游女蒙白苧，阵阵腥风鸥鹭飞。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "单县君", 
        "era": "元", 
        "subtype": "七言绝句", 
        "text": [
            "抠衣步入轩辕界，身世翩翩物外游。", 
            "自是尘嚣隔天堑，高堂谩把翠钿收。"
        ], 
        "title": "题壁", 
        "type": "绝句", 
        "yun": "尤"
    }, 
    {
        "author": "乔吉", 
        "era": "元", 
        "subtype": null, 
        "text": [
            "冬前冬后几村庄，溪北溪南两履霜。", 
            "树头树底孤山上。", 
            "冷风来何处香？", 
            "忽相逢缟袂绡裳。", 
            "酒醒寒惊梦，笛凄春断肠，淡月昏黄。"
        ], 
        "title": "双调·水仙花", 
        "type": "曲", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "天机织罢月梭闲，石壁高垂雪练寒，冰丝带雨悬霄汉。", 
            "几千年晒未干，露华凉人怯衣单。", 
            "似白虹饮涧，玉龙下山，晴雪飞滩。"
        ], 
        "title": "双调·水仙花", 
        "type": "曲", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "凤酥不将肋斗儿匀，巧倩含娇俊。", 
            "红镌玉有痕，暖嵌花生晕。", 
            "旋窝儿粉香都是春。"
        ], 
        "title": "清江引", 
        "type": "曲", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "莺莺燕燕春春，花花柳柳真真，事事风风韵韵。", 
            "娇娇嫩嫩，停停当当人人。"
        ], 
        "title": "天净沙", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "一从鞍马西东。", 
            "几番衾枕朦胧。", 
            "薄幸虽来梦中。", 
            "争如无梦。", 
            "那时真个相逢。"
        ], 
        "title": "天净沙", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "搅柔肠离恨病相兼，重聚首佳期卦怎占？", 
            "豫章城开了座相思店。", 
            "闷勾肆儿逐日添，愁行货顿塌在眉尖。", 
            "税钱比茶船上欠，斤两去等秤上掂，吃紧的历册般拘钤。"
        ], 
        "title": "水仙子", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "眼前花怎得接连枝，眉上锁新教配钥匙，描笔儿勾销了伤春事。", 
            "闷葫芦铰断线儿，锦鸳鸯别对了个雄雌。", 
            "野蜂儿难寻觅，蝎虎儿干害死，蚕蛹儿毕罢了相思。"
        ], 
        "title": "水仙子", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "琐窗风雨古今情，梦绕云山十二层，香销烛暗人初定。", 
            "酒醒时愁未醒，三般儿挨不到天明。", 
            "刬地罗帏静，森地鸳被冷，忽地心疼。"
        ], 
        "title": "水仙子", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "冷无香柳絮扑将来，冻成片梨花拂不开，大灰泥漫了三千界，银棱了东大海，探梅的心噤难挨。", 
            "面瓮儿里袁安舍，盐堆儿里党尉宅，粉缸儿里舞榭歌台。"
        ], 
        "title": "水仙子", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "黄四娘沽酒当垆，一片青旗，一曲骊珠。", 
            "滴露和云，添花补柳，梳洗工夫。", 
            "无半点闲愁去处，问三生醉梦何如？", 
            "笑倩谁扶，又被春纤，搅住吟须。"
        ], 
        "title": "折桂令", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "怎生来宽掩了裙儿？", 
            "为玉削肌肤，香褪腰肢。", 
            "饭不沾匙，睡如翻饼，气若游丝。", 
            "得受用遮莫害死，果诚实有甚推辞？", 
            "干闹了多时，本是结发的欢娱，倒做了彻骨儿相思。"
        ], 
        "title": "折桂令", 
        "type": "词", 
        "yun": "支"
    }, 
    {
        "author": "乔吉", 
        "era": "元", 
        "subtype": null, 
        "text": [
            "罗浮梦里真仙，双锁螺鬟，九晕珠钿。", 
            "晴柳纤柔，春葱细腻，秋藕匀圆。", 
            "酒盏儿里央及出些腼腆，画帧儿上唤下来的婵娟。", 
            "试问尊前，月落参横，今夕何年？"
        ], 
        "title": "折桂令", 
        "type": "词", 
        "yun": "先"
    }, 
    {
        "author": "乔吉", 
        "era": "元", 
        "subtype": null, 
        "text": [
            "崔徽休写丹青，雨弱云娇，水秀山明。", 
            "箸点歌唇，葱枝纤手，好个卿卿。", 
            "水洒不着春妆整整，风吹的倒玉立亭亭，浅醉微醒，谁伴云屏？", 
            "今夜新凉，卧看双星。"
        ], 
        "title": "折桂令", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "侵晓园丁，报道娇红嫩紫。", 
            "巧工夫、攒枝饾蕊。", 
            "行歌伫立，洒洗妆新水。", 
            "卷香风、看街帘起。", 
            "深深巷曲，有个重门开未。", 
            "忽惊他、寻春梦美。", 
            "穿窗透阁，便凭伊唤取，惜花人、在谁根底。"
        ], 
        "title": "卖花声 和黄子常韵", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "暖烘，醉客，逼匝的芳心动。", 
            "雏莺声在小帘栊，唤醒花前梦。", 
            "指甲纤柔，眉儿轻纵，和相思曲未终。", 
            "玉葱，翠峰，娇怯琵琶重。"
        ], 
        "title": "朝天子", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "拍栏杆，雾花吹鬓海风寒，浩歌惊得浮云散。", 
            "细数青山，指蓬莱一望间。", 
            "纱巾岸，鹤背骑来惯。", 
            "举头长啸，直上天坛。"
        ], 
        "title": "殿前欢", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "绀云分翠隆蹉丝，玉线界宫鸦翅。", 
            "露冷蔷薇晓初试。", 
            "淡匀脂，金篦腻点兰烟纸。", 
            "含娇意思，殢人须是，亲手画眉儿。"
        ], 
        "title": "小桃红", 
        "type": "词", 
        "yun": null
    }, 
    {
        "author": "乔吉", 
        "era": "元", 
        "subtype": null, 
        "text": [
            "瘦马驮诗天一涯，倦鸟呼愁村数家。", 
            "扑头飞柳花，与人添鬓华。"
        ], 
        "title": "凭栏人", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "繁草霜严绿减，疏星云尽光寒。", 
            "城头一声画角，月落乌啼夜阑。"
        ], 
        "title": "冬夕", 
        "type": "六言诗", 
        "yun": "寒"
    }, 
    {
        "author": "善住", 
        "era": "元", 
        "subtype": null, 
        "text": [
            "村边几株红树，屋外四面青山。", 
            "终日无人能到，孤云薄暮飞还。"
        ], 
        "title": "福严即事", 
        "type": "六言诗", 
        "yun": "删"
    }, 
    {
        "author": "傅按察", 
        "era": "元", 
        "subtype": null, 
        "text": [
            "静中看。", 
            "记昔日淮山隐隐，宛若虎踞龙盘。", 
            "下樊襄、指挥湘汉，鞭云骑、围绕江干。", 
            "势不成三，时当混一，过唐之数不为难。", 
            "陈桥驿、孤儿寡妇，久假当还。", 
            "挂征帆、龙舟催发，紫宸初卷朝班。", 
            "禁庭空、土花晕碧，辇路悄、呵喝声乾。", 
            "纵余得西湖风景，花柳亦凋残。", 
            "去国三千，游仙一梦，依然天淡夕阳间。", 
            "昨宵也、一轮明月，还照临安。"
        ], 
        "title": "鸭头绿 钱塘怀古", 
        "type": "词", 
        "yun": null
    }, 
    {
        "author": "傅宣山", 
        "era": "元", 
        "subtype": null, 
        "text": [
            "生意满腔秧出谷，飞花有絮柳飘绵。"
        ], 
        "title": "春日田园杂兴", 
        "type": "句", 
        "yun": "先"
    }, 
    {
        "author": "傅若金", 
        "era": "元", 
        "subtype": null, 
        "text": [
            "长衢若平川，轻车驰流波。", 
            "上有都人子，明肌艳朝霞。", 
            "芳尘扬远风，白日耀舞罗。", 
            "少年轻薄儿，调笑相经过。", 
            "狎坐酌美酒，日暮酣且歌。", 
            "千金罄一笑，豪右焉能加。", 
            "时俗誇朱颜，美女悦春华。", 
            "春华岂不好，迟暮当如何？"
        ], 
        "title": "少年行", 
        "type": "乐府曲辞", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "长林瑟瑟多悲风，猛兽引子戏林中。", 
            "白画横行动山谷，周遭十里无麋鹿。", 
            "路暗樵夫畏独归，行人愁向山家宿。", 
            "近山日日取牛羊，更齧居民横路傍。", 
            "民要耕田给仓庾，官家得知射杀汝。"
        ], 
        "title": "猛虎行", 
        "type": "乐府曲辞", 
        "yun": null
    }, 
    {
        "author": "傅定保", 
        "era": "元", 
        "subtype": "五言律诗", 
        "text": [
            "四杰唐遗迹，千年此妥灵。", 
            "草荒丞相冢，云锁隐君亭。", 
            "助教衣犹绿，翰林山尚青。", 
            "因怀水南令，愁思绕春汀。"
        ], 
        "title": "四贤祠次韵", 
        "type": "律诗", 
        "yun": "青"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "东安猛将张齐公，十八夺父军囚中。", 
            "至元召募起亡命，父子南伐收奇功。", 
            "酒酣一跃马上立，拔剑四顾奔雷风。", 
            "十年转战江汉上，万里直挽安南弓。", 
            "乾清坤夷四海一，勋在旂常心帝室。", 
            "身封万户传子孙，誓不偷生污天秩。", 
            "天下丰盛大德年，天子明圣宰相贤。", 
            "小臣刘深射功利，上疏自荐能开边。", 
            "鬼方寡妇号八百，嫂叔操戈自争国。", 
            "刘深一言取大官，远帅官军陵险阨。", 
            "五溪运粮数万家，哭声震动湖南北。", 
            "发徒开道径折节，既勤其民大求索。", 
            "斗量金珠谷量马，溪壑之欲安可塞。", 
            "此时张公亦在行，捐躯力谏皆莫克。", 
            "折节薄险伏四起，刘深夜遁张公死。", 
            "鸟飞不度山川愁，坐看英雄化为鬼。", 
            "乃知自古守边鄙，大忌邀功贵宁敉。", 
            "张公庙食东海头，刘深枭首蛮烟里。", 
            "张公世为忠孝门，刘深万年秽青史。", 
            "两家同死不同心，试与题诗作臣轨。"
        ], 
        "title": "寄题张齐公庙", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "嵩州昔有萧将军，读书学剑天下闻。", 
            "南随龙马渡江去，尚有孤琴传子孙。", 
            "孤琴云是唐人斲，昔日军中自行乐。", 
            "至今犹存杀伐声，一鼓哀风振寥廓。", 
            "将军之孙才且良，文能作赋武蹶张。", 
            "秦皇城下饮白马，祁连山中射白狼。", 
            "时平好文不好武，抱琴却叹儒衣误。", 
            "昭王台上看青春，彭郎矶头梦归路。", 
            "日长史馆幽且閒，正冠拂琴为我弹。", 
            "京城六月日如火，霜钟半夜鸣空山。", 
            "南风自有虞廷操，可惜同心不同调。", 
            "捐琴决眼望青天，今日天门有新诏。"
        ], 
        "title": "番阳萧性渊携其祖将领所爱唐琴号霜钟者还自和林求诗六月三日五门宣赦后作", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "苏公廊庙姿，推择起为吏。", 
            "论议动引经，举措必由义。", 
            "惟时方大旱，谓咎在冤滞。", 
            "决狱天乃雨，凶年化丰岁。", 
            "流声满山西，宪府立罗致。", 
            "慷慨平生怀，遂佐直指使。", 
            "受命按边鄙，正色行使事。", 
            "边臣既威服，使亦免颠踬。", 
            "六曹收雄材，两府资远器。", 
            "激昂天下事，往往见谋议。", 
            "十载拘掾曹，弥年困文字。", 
            "虽云富匡赞，岂足尽材艺。", 
            "一命厕省僚，句稽得深弊。", 
            "铨选班爵冗，出入钱谷细。", 
            "并缘出多门，穿穴肆奸利。", 
            "有如水上萍，驱去还复至。", 
            "因风一披荡，暂得免蒙翳。", 
            "再命主贼曹，持平独丕蔽。", 
            "恒求情中实，动究法外意。", 
            "功罪必诛赏，义恶俱惕厉。", 
            "三命参宥密，令闻益昭晰。", 
            "和林跨大漠，肇造此根柢。", 
            "东际瀚海头，西控流沙裔。", 
            "北穷阴山外，南掎两都势。", 
            "连营列万里，仓庾千万计。", 
            "镇以磐石宗，重以分省寄。", 
            "忆昔大德末，成庙方厌世。", 
            "桓桓忠献王，功大更多智。", 
            "武德既践阼，宫阙始清閟。", 
            "越邸矜微劳，宠极心乃异。", 
            "国有社稷臣，谗乃惑聪睿。", 
            "遂辍股肱任，往重藩屏系。", 
            "有威如雷霆，有恩若元气。", 
            "耕凿比中上，什伍相错置。", 
            "士忘远戍苦，民见太平治。", 
            "道路无拾遗，商旅毕怀惠。", 
            "忠献一朝没，武皇亦遐弃。", 
            "骎寻延祐中，权相擢天位。", 
            "磨牙吮人血，掉尾恣狂猘。", 
            "戕贼骨肉亲，迫逐见危坠。", 
            "天人共震怒，降灾及兹地。", 
            "大雪深丈馀，人马相枕毙。", 
            "重为朝廷忧，夙夜靡宁志。", 
            "除吏超五等，闻者尽惊避。", 
            "苏公拜郎中，即日辞九陛。", 
            "厚禄非所荣，高爵非所贵。", 
            "彼民亦天民，安得皆坐视。", 
            "兼程到官所，发廪急周济。", 
            "死者何嗟及，存者再生遂。", 
            "闾阎渐苏息，竭力补黥劓。", 
            "飞书九重天，请为兵民备。", 
            "募粟实塞下，慎勿惮劳费。", 
            "天子赐问劳，名王致金币。", 
            "至今赖长策，当时已多忌。", 
            "如何方赐环，及国竟长逝。", 
            "都人走相哭，行子为歔欷。", 
            "崩腾朔风迅，惨淡浮云曳。", 
            "苍松拔其根，黄鹄铩其翅。", 
            "幸哉有令子，名已注简记。", 
            "千秋常山下，豪杰一挥涕。"
        ], 
        "title": "故中宪大夫岭北行省左右司郎中苏公志道哀诗", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "迢遰临川郡，泱漭元献里。", 
            "浮上君子庐，闭户青林里。", 
            "连山烟景晏，断岸寒沙靡。", 
            "日暮孤舟还，荒村隔流水。"
        ], 
        "title": "题罗稚川所画临川罗益谦溪居图", 
        "type": "古风", 
        "yun": "纸"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "祝融九千七百丈，六月飞霜洒洞庭。", 
            "攸舆学者武宽则，石鼓斋中穷六经。", 
            "气横潇湘波浪白，思入嵩华烟云青。", 
            "四千馀里到京国，倒插五色凤凰翎。", 
            "河西猛将今太尉，一见握手坐广庭。", 
            "立呼爱子俾受业，岂独汝学我亦听。", 
            "猿肩虎头日侍侧，长刀大剑罗青荧。", 
            "动陈忠义破肝胆，众目睒䁑开心扃。", 
            "丈夫乖遇岂偶尔，纵不我听我则宁。", 
            "嗟予官冷材力薄，每辱奇俊哀竛竮。", 
            "天晴风静辄过我，如病得瘥醉得醒。", 
            "不为湖山劳梦寐，不为富贵疲心形。", 
            "始知卓识出天性，岂彼狗苟蝇营营。", 
            "方今夔皋满廊庙，洪恩屡降无滥刑。", 
            "长材用世何不可，大夫列卿如拾萤。", 
            "君如得位立行志，慎勿学我空星星。", 
            "我今老矣何所称，白云深谷寒烟汀。"
        ], 
        "title": "寄题武宽则湖山堂", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "霜空冥冥江水暮，江上梅花千万树。", 
            "无端折得一枝归，一双蝴蝶相随飞。"
        ], 
        "title": "梦题墨梅", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "东风吹归雁，离离翔天侧。", 
            "朝发衡阳浦，夕过阴山碛。", 
            "嘹唳浮云中，万里才一息。", 
            "眷言思亲者，相望有南北。"
        ], 
        "title": "赋得春雁送张郎中省觐扬州", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "国朝分隶谁最长，赵虞姚萧范与杨。", 
            "赵公温温蔡中郎，虞公格格由钟梁。", 
            "姚萧二公撼中邦，岂以笔法窥汉唐。", 
            "萧守高尚姚文章，范公清遒不敢当。", 
            "纵横石经兀老苍，杨侯起家自洛阳。", 
            "华山之碑早擅场，旁出捷入无留藏。", 
            "曹南吴氏俊且良，古意飒飒浮匡箱。", 
            "商盘周鼎俨作行，刓圭削锐伏景光。", 
            "宜伸而缩圆使方，外若椎鲁中坚强。", 
            "趋新骛巧纷披猖，欲辨辄止心孔伤。", 
            "金陵皇象剑戟张，中山夏丞鼎独扛。", 
            "二碑分法古所臧，隶多分少须精详。", 
            "君方妙年进莫量，更入二篆君无双。", 
            "近者吾甥有陈冈，昔师杨氏今颉颃，见之为道安毋忘。"
        ], 
        "title": "赠吴主一", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "始违山林赏，复作远游客。", 
            "忽兴慈母念，辞帝去京国。", 
            "杨柳河上春，飘然就行役。", 
            "闻者为惊喜，朋俦皆叹息。", 
            "昔依禁树枝，今恋山巅柏。", 
            "世俗更推荡，日月如有迫。", 
            "归雁群响哀，遥云孤飞白。", 
            "都门一尊酒，落景淡行色。", 
            "以我留滞心，送君南征翮。"
        ], 
        "title": "送客省冷副使归豫章觐省", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "明公富暇豫，胜日怀登临。", 
            "蹀躞骢马行，窈窕幽人心。", 
            "悬崖响晴雨，奔流濯春阴。", 
            "云门转绝壑，画桥贯长林。", 
            "拂石慨往运，闻钟知古音。", 
            "耆松有百围，突嶂踰万寻。", 
            "小憩钓鱼台，聿瞻华子岑。", 
            "扪萝入缥缈，侧径临萧森。", 
            "上有百尺楼，下有孤猿吟。", 
            "初筵俯层巅，微风荡危襟。", 
            "笑语定忘我，觥筹浩难任。", 
            "岂不念永留，惘然归思深。"
        ], 
        "title": "三月三日奉陪宪使程公游麻原第三谷宴藏书山房白云楼", 
        "type": "古风", 
        "yun": "侵"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "洞庭南，桂岭北，衡山连延潇湘黑。", 
            "中有祝融如髻鬟，嵯峨七十二峰间。", 
            "祝融不自知，千山万山如回环。", 
            "回环面面芙蓉里，俨如天仙朝紫皇，千官百辟遥相望。", 
            "半夜每瞻东海日，六月常飞满树霜。", 
            "龙拿凤攫熊虎掷，云生雾灭何时极。", 
            "我来正值太平时，况有山僧似畴昔。", 
            "凭高一览四海空，草间培塿安足雄。", 
            "盘盘罗汉台，翕翕炎帝宫。", 
            "复恐九天上，视我如井中。", 
            "朔风日夜相腾蹙，谷老崖坚松柏秃。", 
            "古来铁瓦尽飘扬，山上至今犹板屋。", 
            "山僧劝我歌，我歌徒自伤。", 
            "天下五岳嵩中央，此山与我俱南疆。", 
            "我今三十始一见，北望中原天更长。"
        ], 
        "title": "登祝融峰赠星上人", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "何年灵壁一拳石，五十五峰不盈尺。", 
            "峰峰相向如削铁，祝融紫盖前后列。", 
            "东南一泓尤可爱，白昼玄云生霮䨴。", 
            "在唐已著群玉赋，入宋更受元章拜。", 
            "天台澒洞云海连，戴氏藏之馀百年。", 
            "护持不涴权贵手，离乱独与身俱全。", 
            "帝旁真人乘紫霞，尺书招之若还家。", 
            "阴崖洞壑寒谽谺，宛转细路通褒斜。", 
            "昆崙蓬莱与方壶，坐卧相对神仙居。", 
            "硬黄从写《黄庭》帖，汗青或抄《鸿宝》书。", 
            "秦淮咽咽金陵道，此物幸不随秋草。", 
            "愿君谷神长不老，净几明窗永相保。"
        ], 
        "title": "砚山诗", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "稍稍云水动，蔼蔼烟峰乱。", 
            "远浦引归桡，双崖临绝岸。", 
            "方思隐沦客，欲结渔樵伴。", 
            "水阔山更遥，幽期空汗漫。"
        ], 
        "title": "山水卷", 
        "type": "古风", 
        "yun": "翰"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "高人雨中至，邀我游山作。", 
            "自非冥寂徒，孰遣纷华落。", 
            "方春乃发轫，残雪犹映薄。", 
            "随云度神皋，披烟望灵岳。", 
            "晞沐朝阳谷，照影清冰壑。", 
            "淹留皆隐沦，往返必恬漠。", 
            "惟应樵与牧，逢时得奇药。", 
            "归来虽未期，鬓发终如昨。"
        ], 
        "title": "送雷山人游山", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "顺流无风江更急，岁暮归人浩难絷。", 
            "所思只隔江上村，乱树参差不容入。", 
            "忆昨扁舟溯云梦，触热千里能相送。", 
            "我来怅望竟空还，一樽知是何年共。", 
            "樊山苍苍赤壁暮，武昌对岸黄州路。", 
            "连声大笑橹如飞，回头独送孤云去。"
        ], 
        "title": "望葛市有怀故人卢子仪以附他舟不得上岸相见予往赴主一书院时卢实送予至长沙今经其里不一造门能无憾乎至樊口作", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "玄扃息深构，虚馆含馀清。", 
            "潇洒松上来，瑟缩花间鸣。", 
            "遥兼夜柝警，细与寒更并。", 
            "怀亲感离别，抚物愧生成。", 
            "土思浩方殷，春声耿逾明。", 
            "幸及朋知好，达此旦暮情。", 
            "北展非穷辕，南山梦归耕。", 
            "何言托毫素，聊与款平生。"
        ], 
        "title": "黄鹤山听雨得清字", 
        "type": "古风", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "我本耕牧竖，结庐章江涘。", 
            "微生属休明，世尚犹典礼。", 
            "惊飙卷飞辙，寥落从此始。", 
            "三年江汉春，万事随逝水。", 
            "既昧理生术，复惭游方旨。", 
            "岂无青山归，亦有桑与梓。", 
            "何为苦留滞，眷眷存君子。", 
            "君子谅不然，东皋毕耘耔。"
        ], 
        "title": "湖南宪使卢学士移病归颍舟次武昌辱问不肖姓名奉寄（大德七年）", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "娟娟临古戍，晃晃辞烟树。", 
            "寒通云梦深，白映苍祠暮。", 
            "胡床看逾近，楚酒愁难驻。", 
            "雁背欲成霜，林梢初泫露。", 
            "故人明夜泊，相望定何处？", 
            "且照东湖归，行送归舟去。"
        ], 
        "title": "重饯李九时毅赋得南楼月", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "邢家苍苍西屋壁，万壑千峰动寒色。", 
            "大江忽转天地回，浮云孤飞日月白。", 
            "参差楼观照林红，松桧凄迷起朔风。", 
            "昆崙蓬莱不可到，赤城白帝遥相通。", 
            "贱子平生尚奇伟，南极衡湘北幽冀。", 
            "复从大驾卜滦京，始投邢君多意气。", 
            "君昔扈从戎马间，少壮不知行路难。", 
            "月明饮马长城窟，雪深射虎祁连山。", 
            "万里归来太平日，坐我江山忧百失。", 
            "平明万骑出天门，又驾官车就行役。"
        ], 
        "title": "题邢先辈西壁山水图", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "清江古镇封溪道，灵峰寺中玉泉好。", 
            "灵峰上人天上归，亲见六龙天上飞。", 
            "涌金门外潮来去，曾是钱塘江上住。", 
            "十里松风六月寒，梦寐犹思径山路。", 
            "自参天目老禅师，始信灵峰路不迷。", 
            "却被无端徵诏起，等閒来往不曾知。", 
            "黄河万里从西下，吕梁百步如奔马。", 
            "归去山中问玉泉，应向海门深处泻。"
        ], 
        "title": "送玄上人", 
        "type": "古风", 
        "yun": null
    }, 
    {
        "author": "傅子建", 
        "era": "元", 
        "subtype": null, 
        "text": [
            "鼋鼍沧海赋，龙马赤文书。"
        ], 
        "title": "句", 
        "type": "句", 
        "yun": null
    }, 
    {
        "author": "傅九万", 
        "era": "元", 
        "subtype": null, 
        "text": [
            "笑他思著莼鲈者，却感秋风始去官。"
        ], 
        "title": "春日田园杂兴", 
        "type": "句", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "来日能同去不同，独携别恨向秋风。", 
            "眼看乱叶浑无定，心与浮云并一空。", 
            "黄独山中归自斸，玉梅溪上梦先通。", 
            "莫嗤留滞京华者，更有辽阳送断鸿。"
        ], 
        "title": "送蔡思敬还豫章有怀辽阳李提举", 
        "type": "律诗", 
        "yun": "东"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "舟楫连樯出蓟丘，弓刀千骑入荆州。", 
            "歌翻郢雪寒暄变，恩逐岷波日夜流。", 
            "云雨暝连神女宅，山川晴绕仲宣楼。", 
            "岂无贤士堪招隐，应向鹿门深处求。"
        ], 
        "title": "送王留守宣慰荆湖", 
        "type": "律诗", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "香炉峰色紫生烟，一入京华路杳然。", 
            "云碓秋閒舂药水，雨犁春卧种芝田。", 
            "书凭海鹤来时寄，剑自潭蛟去后悬。", 
            "忽报归期惊倦客，独淹微禄负中年。"
        ], 
        "title": "送詹尊师归庐山", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "邛心山前负弩迎，去年曾是一书生。", 
            "天寒剑阁犹车马，雪满绳桥正甲兵。", 
            "即恐徵求民力竭，莫将忧患客心并。", 
            "六千馀里关河路，不尽深期远别情。"
        ], 
        "title": "进士张于高得邛州判官归成都", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "沙碛茫茫塞草平，沙泉下马满囊盛。", 
            "曾于王会图中见，真向天山雪外行。", 
            "圣德只今包宇宙，边庭随处乐农耕。", 
            "生绡半幅唐人笔，留与君王驻远情。"
        ], 
        "title": "题胡虔汲水蕃部图应制", 
        "type": "律诗", 
        "yun": "庚"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "手绾银章主秘祠，翩然归去忽如遗。", 
            "麈湖龙井云间上，凤曲鸾歌月下吹。", 
            "香逐蘅薇深更入，气交梨枣静偏宜。", 
            "南屏风雨平坡雪，争似山中梦觉时。"
        ], 
        "title": "送毛真人还龙虎山", 
        "type": "律诗", 
        "yun": "支"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "长春亭榭倚云开，百里湖山入座来。", 
            "流水绕阶时自照，好花如幄手亲栽。", 
            "青云每指寻真路，白发频登望母台。", 
            "六月神龙起潭井，人间几处待风雷。"
        ], 
        "title": "寄题信州德元观何真人林园长春亭", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "三载从容礼乐间，纠曹新拜度梅关。", 
            "春风忍过金陵道，夜月重经黄木湾。", 
            "盗贼数州相应起，甲兵诸道几时还。", 
            "凭君细讲安民策，莫遣边防一日閒。"
        ], 
        "title": "送聂太祝赴潮州录事聂天历潜邸旧人", 
        "type": "律诗", 
        "yun": "删"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "天历年中秘阁开，授经新拜育群材。", 
            "宫门待漏尝先到，讲席收书每后回。", 
            "召试时蒙天语劳，分题不待侍臣催。", 
            "满头白雪丹心在，太液池边只独来。"
        ], 
        "title": "忆昨四首 其一", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "宫草葱茸禁树齐，日趋延颢对凝晖。", 
            "朝迎步辇花间立，暮送回銮柳下归。", 
            "碧殿东浮苍巘合，金河北引玉泉肥。", 
            "几回弘庆门前路，春气濛濛欲湿衣。"
        ], 
        "title": "忆昨四首 其二", 
        "type": "律诗", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "己巳群儒映壁奎，端阳侍燕宝慈西。", 
            "线分学士亲臣送，诗赐皇姑御手题。", 
            "注酒含春瑶露重，承尘转午锦云低。", 
            "日斜共出西门道，既醉犹能散马蹄。"
        ], 
        "title": "忆昨四首 其三", 
        "type": "律诗", 
        "yun": "齐"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "奎章分署隔窗纱，不断香风别殿花。", 
            "留守日颁中赐果，宣徽月送上供茶。", 
            "诸生讲罢仍番直，学士吟成每自誇。", 
            "五载光阴如过客，九疑无处望重华。"
        ], 
        "title": "忆昨四首 其四", 
        "type": "律诗", 
        "yun": "麻"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "昔年同事文皇帝，出入千门万户中。", 
            "汉阁图书观每遍，周家祀典学皆通。", 
            "鼎湖忽送飞龙去，石鼓空歌我马同。", 
            "今日函香南镇去，还寻禹穴酹西风。"
        ], 
        "title": "送林彦广南镇行香", 
        "type": "律诗", 
        "yun": "东"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "闭户京城昼懒开，初闻北觐却南回。", 
            "冯夷击鼓乘龙出，王子吹笙跨鹤来。", 
            "囊里天书明日月，匣中神剑閟风雷。", 
            "回瞻魏阙红云拥，应在山中看早梅。"
        ], 
        "title": "送张真人归上清", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "蓬莱宫阙赤回阑，龙虎神君禹步宽。", 
            "朝咽日华当食谷，夜迎天仗识鸣銮。", 
            "露飞仙掌金茎冻，月满玄都玉佩寒。", 
            "遥想西斋清似水，吟诗听到漏声残。"
        ], 
        "title": "和张太一秋兴二首 其一", 
        "type": "律诗", 
        "yun": "寒"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "太行遥接帝王州，西北连山际海稠。", 
            "鹤下静依仙馆夕，雁啼高挟塞垣秋。", 
            "侧身天地浑如寄，偷眼风云总是浮。", 
            "应笑白头京国里，长年百虑更千忧。"
        ], 
        "title": "和张太一秋兴二首 其二", 
        "type": "律诗", 
        "yun": "尤"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "东面云山有草堂，下临池水即沧浪。", 
            "草侵古道莓苔滑，花压颓垣薜荔香。", 
            "每访所亲皆异物，始惊为客久殊乡。", 
            "仲容兄弟贤相映，更为吾宗足感伤。"
        ], 
        "title": "过族侄", 
        "type": "律诗", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "山人何处抱琴归，遥想楼台隔翠微。", 
            "老树风生舟正泊，空江日落雁初飞。", 
            "岂无赋客能招隐，亦有渔翁醉息机。", 
            "一幅秋光舒复卷，谁教尘土涴人衣。"
        ], 
        "title": "楚山秋晚", 
        "type": "律诗", 
        "yun": "微"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "圣主挥毫临秘阁，亲臣执法坐崇台。", 
            "祥云五色从天下，彩凤双飞映日来。", 
            "政欲清如林上雪，巳闻声奋地中雷。", 
            "君臣千载明良会，咫尺薇垣接上台。"
        ], 
        "title": "御书雪林二字赐赵中丞应制", 
        "type": "律诗", 
        "yun": "灰"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "声名籍籍秦著作，不见郎君出宰时。", 
            "路入北平黄叶尽，梦回西掖白云移。", 
            "罢氓旧塞犹耕种，野老深村几乱离。", 
            "遥想此行前未有，来时嗟晚去思迟。"
        ], 
        "title": "送秦从事岩卿赴迁安令", 
        "type": "律诗", 
        "yun": "支"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "南从江汉北幽燕，生死相知二十年。", 
            "空有明恩容致政，更无馀景待归田。", 
            "六丁愁辟还乡路，五老催迎上水船。", 
            "遥想生平宦游处，祗将遗爱向人传。"
        ], 
        "title": "婺源州判官赴调京师授饶州路乐平州同知致仕拜命而卒归葬庐山", 
        "type": "律诗", 
        "yun": "先"
    }, 
    {
        "author": "揭傒斯", 
        "era": "元", 
        "subtype": "七言律诗", 
        "text": [
            "展骥犹穿魏郡花，分符忽指竟陵瓜。", 
            "行瞻禹迹过三澨，带拥羲文望五华。", 
            "春雨蚕桑无旷土，秋风鱼稻满贫家。", 
            "亦知王政仁为本，莫厌公田饭有沙。"
        ], 
        "title": "送大名安治中守沔阳", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": null, 
        "text": [
            "国蟠蜗角小，地接犬牙深。", 
            "雨暗蛟龙出，天晴鹳鹤回。", 
            "江路篁犹箨，山田稻始苗。", 
            "黄归幽径犊，青聚古祠鸦。", 
            "洒竹鸣宫女，持弓泣野臣。", 
            "雨蒸归日路，云合去时山。", 
            "衡庐树入青天尽，章贡波翻白日来。", 
            "中天日月回金阙，南极星辰绕玉衡。", 
            "交龙拥日明丹扆，飞凤随云绕画车。", 
            "载笔旧登天禄阁，将书还到大明宫。", 
            "百粤云山连楚大，六朝烟树入隋荒。", 
            "焚香凤阁春开宴，鸣玉龙池午散朝。"
        ], 
        "title": "句", 
        "type": "句", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "江有阻兮路有岐，时将迫兮来何迟。", 
            "子弗渡兮我心悲，既渡子兮我何以剑为，吁嗟行兮子毋我疑。"
        ], 
        "title": "楚渔父渡伍胥辞剑图歌", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "征夫远从军，徒旅无时还。", 
            "炎晖薄五岭，修蛇横道间。", 
            "朝食未遑饱，夕寝焉能安。", 
            "驾舟涉广川，驱马登崇山。", 
            "生别已不惜，矧畏道路艰。", 
            "岂不怀室家，王事有急难。", 
            "生当同富贵，没当同忧患。"
        ], 
        "title": "从军行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "月皎皎兮河汉长，黄鹄在天兮招我以翱翔。", 
            "天气凉兮夜未央，援鸣琴兮托宫商。", 
            "商声作兮风摵摵，归来兮天路杳渺不可以终极。"
        ], 
        "title": "归来三曲送李建中 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "月皎皎兮夜既寒，白露下兮衣裳单。", 
            "南风一去兮何时还？援鸣琴兮曲再弹。", 
            "曲再弹兮天地为秋，归来兮清都之上不可以久留。"
        ], 
        "title": "归来三曲送李建中 其二", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "月皎皎兮寒风作，猿啾啾兮怨鸣鹤。", 
            "常恐秋遂为冬兮群物以萧索，援鸣琴兮忽不乐。", 
            "忽不乐兮思吾土，归来兮山中之人不可以无父。"
        ], 
        "title": "归来三曲送李建中 其三", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "植兰弥九畹，种菊被三径。", 
            "幽芳固殊姿，馨德良可并。", 
            "搴兰以为美，餐菊以资命。", 
            "眷言理芜秽，恒使枝叶净。", 
            "芜秽苦易侵，枝叶苦不盛。", 
            "岂无桃与李，贵此谐野性。"
        ], 
        "title": "杂诗三首 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "穷巷有畸人，夙夜勤古道。", 
            "敝衣适至骭，疏食恒不饱。", 
            "歌声若金石，颜色终岁好。", 
            "岂无当世念，所趋恶佻巧。", 
            "美玉不足珍，怀义以为宝。"
        ], 
        "title": "杂诗三首 其二", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "异人言种石，可以致双璧。", 
            "千金受玄秘，辛苦乃有获。", 
            "温其比君子，韫椟良爱惜。", 
            "青蝇易为污，恒恐伤厥德。", 
            "连城不愿售，思以置君侧。", 
            "终岁无与言，持之将安适？"
        ], 
        "title": "杂诗三首 其三", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "未明发芜湖，终饭次采石。", 
            "大江天同泻，巨浪山与敌。", 
            "松寒苍虬姿，崖古老铁色。", 
            "其旁有仙冢，云是李太白。", 
            "生为长庚精，没与。", 
            "因思开元中，出入蒙帝泽。", 
            "御羹白瑶杯，宫砚青玉滴。", 
            "恩荣日深重，意气何赫奕。", 
            "酣歌泰华小，豪饮渤海窄。", 
            "颇闻宫中怒，遂有天上谪。", 
            "殷乱微子行，楚昏屈平斥。", 
            "嗟我唐家帝，同姓逝安适。", 
            "何年为兹游，千载但故迹。", 
            "骑鲸信缥缈，捉月讵昏惑。", 
            "得非厌尘羁，无乃达寄客。", 
            "翻然委之去，富贵何足惜。", 
            "杜陵平生友，梦寐频见忆。", 
            "白骨焉所求，青山亦岑寂。", 
            "相去嗟已远，令人心悲塞。", 
            "举酒欲酹之，帆去招不得。"
        ], 
        "title": "经采石", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "北风厉中宵，明晨散飞雪。", 
            "连翩素彩动，泱漭玄阴结。", 
            "群林互腾耀，众景纷变灭。", 
            "既增寒竹姿，复宜青松节。", 
            "因高始成势，遇坎俄就缺。", 
            "东西衢路间，来往昧深辙。", 
            "众秽交凌践，幽光自娱悦。", 
            "皎皎恒易污，无为恃清洁。"
        ], 
        "title": "飞雪篇", 
        "type": "古风", 
        "yun": "屑"
    }, 
    {
        "author": "傅若金", 
        "era": "元", 
        "subtype": null, 
        "text": [
            "寒竹依涧阿，石生何磊磊。", 
            "滋息因厚地，生成藉玄宰。", 
            "春阳散华景，枝叶被光彩。", 
            "及兹芳岁阑，使我忧心痗。", 
            "遽悲凛节变，但恐惊尘浼。", 
            "寒燠既异宜，迟暮复焉悔。", 
            "淇园荫未息，嶰谷音犹在。", 
            "君子夙相好，深怀邈云海。", 
            "竹性谅靡迁，人心惧中改。", 
            "愿言卒封植，勿使伤樵采。"
        ], 
        "title": "寒竹篇", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "日月靡閒暇，四序更运之。", 
            "斯人务作业，矧敢怠遑时。", 
            "负耒适西畴，恒患耕作迟。", 
            "仲春时雨至，群物具含姿。", 
            "牛食青涧阿，鸟鸣芳树枝。", 
            "兴言播嘉谷，夙夜将耘耔。", 
            "岂不怀逸居，亦念寒与饥。", 
            "但使秋税毕，聊乐及我私。", 
            "羲农虽已远，沮溺不吾欺。", 
            "努力顺天命，素餐非所知。"
        ], 
        "title": "勤耕亭", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "秋风吹浮云，鸣雁复南翔。", 
            "山川何憀慄，草木日夜黄。", 
            "客行岁云除，僶俛怀旧乡。", 
            "君行即吴会，执别此河梁。", 
            "淮泗多奔流，云海浩茫茫。", 
            "灵飙翼飞舻，驰景曜征裳。", 
            "去途日以远，来会日已长。", 
            "援之不可得，踯躅情内伤。"
        ], 
        "title": "送陈众仲助教赴江浙儒学提举", 
        "type": "古风", 
        "yun": "阳"
    }, 
    {
        "author": "傅若金", 
        "era": "元", 
        "subtype": null, 
        "text": [
            "午发滹阳城，暮投郭村店。", 
            "人烟树相错，分野昴所占。", 
            "连屋临古涂，幽花垂深堑。", 
            "行旅各已息，下马卸征韂。", 
            "形容风日槁，衣服尘土染。", 
            "倚床秋萧萧，汲井月滟滟。", 
            "舍翁得客喜，亭长见官厌。", 
            "田家始收穫，勤苦供税敛。", 
            "夜来大雨雹，妇子忧食歉。", 
            "还闻公侯家，终岁酒肉餍。", 
            "天子今圣明，诛锄尽奢僣。", 
            "覆车监前辙，焚室戒微焰。", 
            "祸淫良已速，福善终必验。", 
            "区区予何人，行役奚足念。"
        ], 
        "title": "使至真定赴都计事遇大雹伤谷时逆臣唐其势诛", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "自出城北门，平野亘长云。", 
            "道傍多高阜，累累若丘坟。", 
            "丰草为不生，白日何氤氲。", 
            "焉知非陵墓，下有长逝人。", 
            "棺椁化为土，衣冠腐为尘。", 
            "既往不可见，来者不可闻。", 
            "百岁何足恃，为生良自勤。"
        ], 
        "title": "中山北道傍丘阜", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "驰驱涉长道，时节良易更。", 
            "去日能几何？商飙飒以盈。", 
            "玄蝉号且息，群雁翩南征。", 
            "兹辰揆重九，在俗岂殊情。", 
            "抗袂出虚馆，登高望旧京。", 
            "圆穹无留翳，素颢有馀清。", 
            "延瞩周四遐，但见古时城。", 
            "颓宫委蔓草，乔岳袭前名。", 
            "茫茫阴阳间，感此百虑并。", 
            "我性不解饮，虚觞聊自倾。"
        ], 
        "title": "九日夷山驿", 
        "type": "古风", 
        "yun": "庚"
    }, 
    {
        "author": "傅若金", 
        "era": "元", 
        "subtype": null, 
        "text": [
            "黔首厌秦暴，龙德奋炎刘。", 
            "英雄乘天诛，拔剑起相仇。", 
            "天风隳陵谷，飞云扬九州。", 
            "天下事既定，怀土未遑休。", 
            "置酒宴高台，中厨进庶羞。", 
            "悲歌落林木，父老皆涕流。", 
            "功臣日菹醢，壮士从何求。", 
            "至今丰沛间，长顾使人愁。", 
            "故乡帝所爱，零落遗旧丘。", 
            "大运各有终，圣贤谁能留。", 
            "焉知万岁后，魂魄复来游。"
        ], 
        "title": "歌风台", 
        "type": "古风", 
        "yun": "尤"
    }, 
    {
        "author": "傅若金", 
        "era": "元", 
        "subtype": null, 
        "text": [
            "落景翳重城，凝阴起初夕。", 
            "萧条飞雨至，散漫轻飙激。", 
            "洒幌静弥多，喧檐暴复息。", 
            "清商乱急管，遥怨生离席。", 
            "游子恒念乡，气凄感时易。", 
            "既兴《北风》叹，亦抱《南山》戚。", 
            "晨鸡不废度，征雁无宁翼。", 
            "向道乖夙期，寸阴违所惜。", 
            "咏歌良可兴，幽怀坐填积。"
        ], 
        "title": "和赵德隆秋夕雨", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "北风何烈烈，雨雪亦雱雱。", 
            "游子去成均，将归古灵昌。", 
            "诗书岂不乐，岁晏怀我乡。", 
            "我乡伊可怀，父母在中堂。", 
            "休告亦有时，定省焉可忘。", 
            "浮云踰大伾，白日照宣防。", 
            "子行日已至，送者各尽觞。", 
            "当歌念远游，令我愧中肠。"
        ], 
        "title": "雪中送宋上舍仲敏归滑州省亲", 
        "type": "古风", 
        "yun": "阳"
    }, 
    {
        "author": "傅若金", 
        "era": "元", 
        "subtype": null, 
        "text": [
            "凉风吹庭树，天地何萧索。", 
            "玄蝉寂不鸣，群鸟飞相失。", 
            "寒气日以至，谁能无家室？", 
            "驱车望江介，道路焉可述。", 
            "河济无安流，原野皆荡潏。", 
            "稷黍宁复遗，草木但蒙密。", 
            "虎豹无时号，蛇龙多夜出。", 
            "对此不能言，怀人易成疾。"
        ], 
        "title": "秋日怀揭翰林二首 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "远行去乡邑，单栖无匹俦。", 
            "黄鹄鸣中天，夙昔乖所求。", 
            "东西无恒舍，南北异遨游。", 
            "同居更离处，谁能心不妯。", 
            "日月逝无厌，弦望疾若流。", 
            "咫尺踰千里，翘思若三秋。", 
            "白露凄以降，寒风忽我遒。", 
            "兰芳委岩谷，蔓草靡道周。", 
            "君子多思念，感物谅怀愁。", 
            "河海岂无梁，风波安可由。", 
            "且复加餐饭，无为增隐忧。"
        ], 
        "title": "秋日怀揭翰林二首 其二", 
        "type": "古风", 
        "yun": "尤"
    }, 
    {
        "author": "傅若金", 
        "era": "元", 
        "subtype": null, 
        "text": [
            "六龙西北驰，群鸟东南翔。", 
            "感我客游士，心神随飞扬。", 
            "迢迢踰大河，恍恍越崇冈。", 
            "已惊时序易，复念道路长。", 
            "驱车出东门，浩歌慨以慷。", 
            "燕蓟岂不乐，吴楚为我乡。", 
            "父母久违离，兄弟不在旁。", 
            "当兹遂归去，聊可慰中肠。"
        ], 
        "title": "四月十四日发京", 
        "type": "古风", 
        "yun": "阳"
    }, 
    {
        "author": "傅若金", 
        "era": "元", 
        "subtype": null, 
        "text": [
            "剑门天下险，亦复天下壮。", 
            "峥嵘扼西南，气欲轧万象。", 
            "石壁摩往来，风湍束奔放。", 
            "深蟠虚无底，峭出日月上。", 
            "二仪含崎嵚，万古设眺望。", 
            "一夫或当关，强敌不敢傍。", 
            "胡为昔人国，恃此亦倾丧。", 
            "圣朝今无外，皇化极浩荡。", 
            "势狭秦汉争，治同唐虞让。", 
            "乃知不在险，六合德可王。", 
            "前年南中行，其地少平旷。", 
            "悬车度重隘，束马下叠嶂。", 
            "翻疑蜀道坦，剑阁固殊状。", 
            "及此观画图，间关愁西向。", 
            "浮云从中来，日暮一惆怅。"
        ], 
        "title": "剑门图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "美人挥哀弦，上客叹蛾眉。", 
            "急响多悲思，孰知心所之。", 
            "感昔奉绸缪，不言生别离。", 
            "誓将桃李颜，结君长相思。", 
            "如何双栖翼，中路忽乖睽。", 
            "不怨欢会难，但恐恩爱亏。", 
            "含情冀回顾，中曲多苦辞。", 
            "君子苟不听，贱妾欲奚为。"
        ], 
        "title": "琵琶怨", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "团扇昔在时，素手不相离。", 
            "凉温得君意，动息亦有仪。", 
            "炎暑良未徂，恩爱讵中衰。", 
            "何言遽相失，一旦弃如遗。", 
            "旧物谅非贵，故心不可移。", 
            "愿因新人得，持以置君怀。"
        ], 
        "title": "团扇辞", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "金陵郁迢递，行旆暧悠悠。", 
            "兰台清露集，松庭积霭收。", 
            "白鹭回修渚，朱凤矫崇丘。", 
            "离离曳青绶，晔晔振彤驺。", 
            "远甸芳风散，神都旭景浮。", 
            "临轩结冲想，还车宁久留。"
        ], 
        "title": "用谢玄晖入朝曲分韵送马中丞赴南台得收字就用其体", 
        "type": "排律", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "种德由来远，流芳信有苗。", 
            "名门多令器，夫子最高标。", 
            "地迥瞻崧岳，天清见斗杓。", 
            "声名从结发，问学自垂髫。", 
            "江汉栖迟久，林亭兴致饶。", 
            "紫兰敷月露，苍竹倚风飙。", 
            "画艇移书放，秋灯把剑挑。", 
            "微名宁屑屑，高志独嚣嚣。", 
            "五气乘昌运，群英集圣朝。", 
            "武功收赫怒，文治付宣昭。", 
            "历数初歌禹，聪明已赞尧。", 
            "求贤多晏食，梦帝起中宵。", 
            "石室仍高隐，中台歘见招。", 
            "赐书悬日月，乘传出云霄。", 
            "议论纡三顾，荣光动百僚。", 
            "入宫催护玺，趋府听呜镳。", 
            "郊社陈周礼，神人协舜韶。", 
            "出关春衣绣，分陕夜乘轺。", 
            "獬触心弥壮，豺吞胆共销。", 
            "封章犹恳切，归思遽飘飖。", 
            "衮职江湖隔，锋车道路遥。", 
            "凝旒思穆穆，行李发萧萧。", 
            "典祀尊原庙，承釐洽大寥。", 
            "步依文石进，香近黼裳飘。", 
            "白日明骢马，清霜急早雕。", 
            "帝裾遮道引，谏草避人烧。", 
            "佐省持三尺，绳民究八条。", 
            "兵曹多暇豫，郎位益崇超。", 
            "所向才华冠，何曾意气骄。", 
            "台评推妙画，士望慰深翘。", 
            "引拔连茅茹，芬芳杂桂椒。", 
            "银章看且佩，金鼎竟须调。", 
            "小草方惭出，浮萍久恨漂。", 
            "文章殊豹隐，篆刻近虫雕。", 
            "徐稚矜悬榻，苏秦惜弊貂。", 
            "敢期充砥砺，犹幸致刍荛。", 
            "黄鹄追高举，青松托后凋。", 
            "火行占孟月，星聚识生朝。", 
            "寿酒开云液，仙音出凤箫。", 
            "祇应成远业，未可慕松乔。"
        ], 
        "title": "寿陈景让都事四十韵（八月十八日）", 
        "type": "排律", 
        "yun": "萧"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "吾郡称文物，君家续圣贤。", 
            "尼山悬日月，野树隔云烟。", 
            "追远逢昭代，游方及盛年。", 
            "北通三仲谱，南下九江船。", 
            "雁起垂纶外，鸥飞解缆前。", 
            "水凉闻雨坐，沙暝望星眠。", 
            "岱岳遥临海，河流远自天。", 
            "路询洙泗境，人指郓欢田。", 
            "日观朝辉接，风云暮色连。", 
            "閟宫俱寂寂，阙里独绵绵。", 
            "翠合知林墓，翚飞识庙堧。", 
            "趋庭槐气润，拜下柏阴圆。", 
            "科斗残书帙，旋虫坏乐悬。", 
            "图稽始祖出，世别小宗传。", 
            "远近论昭穆，尊卑齿后先。", 
            "杖裁楷木净，冠截桧皮坚。", 
            "旧俗闻诗礼，遗仪见豆笾。", 
            "玉倾当别酒，珠写赠行篇。", 
            "古道嗟环辙，长途劝著鞭。", 
            "京师同逆旅，瀛海限飞仙。", 
            "赋或君王问，贫应故旧怜。", 
            "苦吟冰合砚，危坐雪侵毡。", 
            "鱼目从人贵，蛾眉祇自妍。", 
            "犹怀薛氏剑，未绝伯牙弦。", 
            "卒业思归鲁，离群遽发燕。", 
            "霜蹄终奋迅，风翼暂回旋。", 
            "文忆来时把，诗要去日联。", 
            "绿芜羁思满，青柳别愁牵。", 
            "为客惭乌鸟，因君感杜鹃。", 
            "兖城多驿使，频寄彩云笺。"
        ], 
        "title": "送孔惟中再谒祖林", 
        "type": "排律", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "入气生旁薄，玄功接杳冥。", 
            "江开吴楚白，山直斗牛青。", 
            "玉牒呈天秘，金潭泄地灵。", 
            "百盘工取势，千叠互殊形。", 
            "石吐高低笋，峰罗大小屏。", 
            "忽如森队仗，复似倚娉婷。", 
            "六六移诸洞，三三映列星。", 
            "静宜营道室，幽或下仙軿。", 
            "客有依文物，儿皆尚典刑。", 
            "卜藏思买宅，佩训谨趋庭。", 
            "娱老心能远，登高步每停。", 
            "艰难成宿志，窀穸慰千龄。", 
            "雨潦供漂木，神祗助荐牲。", 
            "史留徐稚传，碑勒蔡邕铭。", 
            "碧水通银汉，苍霞护石扃。", 
            "暝迷中谷路，晴见隔溪亭。", 
            "凤穴含飞旭，龙湫蓄震霆。", 
            "倚庐浮晻霭，行径俯清泠。", 
            "鸾鹤轩群岫，龟蛇汎远汀。", 
            "阴阳祠抱负，存没总安宁。", 
            "种竹期成实，栽松拟伏苓。", 
            "久居邻吠息，清诵野猿听。", 
            "夜烛吹藜杖，歌饔啜土铏。", 
            "马卿能作赋，韦氏旧传经。", 
            "伯仲翔雕鹗，东西念鹡鸰。", 
            "辟雍初识面，京国共漂萍。", 
            "磊落珠藏椟，光芒刃发硎。", 
            "即看培远业，谁得限修翎？", 
            "何日过彭蠡，从君感醁酃。", 
            "遂求灵运屐，一往眺林坰。"
        ], 
        "title": "寄题番阳周子震金潭山居", 
        "type": "排律", 
        "yun": null
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "郡邑频骚动，朝廷失抚绥。", 
            "君由先圣出，政学古人为。", 
            "北极回旋里，东门祖饯时。", 
            "家从天上挈，官自日边移。", 
            "雪树违燕市，风帆掠楚祠。", 
            "大江开浩荡，灵岳见参差。", 
            "候吏迎皆喜，州人到恐迟。", 
            "苔虚蒋琬宅，竹净褚公池。", 
            "閒暇应携酒，登临得赋诗。", 
            "此邦称富庶，今代益蕃滋。", 
            "地气湘潭会，天文翼轸垂。", 
            "山川曾屡涉，风土向来知。", 
            "粳稻金缠穗，松杉翠压枝。", 
            "鱼肥春雨窟，牛满夕阳陂。", 
            "禹贡连三澨，虞巡接九疑。", 
            "至仁终远被，淳俗未全漓。", 
            "豹隐多文采，鸿飞足羽仪。", 
            "五兵閒警逻，千耦乐耘耔。", 
            "听讼宁求异，观风政在兹。", 
            "治成听举最，万里慰怀思。"
        ], 
        "title": "送孔学文之湘乡州判", 
        "type": "排律", 
        "yun": "支"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "梵宇通辽海，僧居属弁韩。", 
            "鳌依三藏立，龙近众香蟠。", 
            "异域今为一，游方故不难。", 
            "绣幢来日下，金刹满云端。", 
            "世主多尊佛，沙弥总授官。", 
            "衣传中土遍，锡挂上方寒。", 
            "网树珠垂络，香株宝刻阑。", 
            "况兹穷壮丽，知尔久盘桓。", 
            "故国春频至，长途雪又残。", 
            "风沙归寺远，岁月作程宽。", 
            "日落经华表，天穷得翠峦。", 
            "木杯过渡稳，莲座出波乾。", 
            "暮雨鸣斋鼓，春风倚钓竿。", 
            "诵经泉客听，传钵海神看。", 
            "行住都如幻，虚空未足抟。", 
            "路应归后忆，云向坐时观。", 
            "紫极迷天乐，青霄隔露盘。", 
            "如逢国王问，为说圣人安。"
        ], 
        "title": "送幻上人还高丽", 
        "type": "排律", 
        "yun": "寒"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "扈圣千官出，分曹六职俱。", 
            "侍郎精古学，议礼应时须。", 
            "车盖连诸郡，衣冠接两都。", 
            "句陈严内拱，屏翳肃前驱。", 
            "滦水开宫殿，龙门起画图。", 
            "仗依云气肃，人望日华趋。", 
            "马酒来官道，驼羹出御厨。", 
            "露疑金作掌，冰想玉为壶。", 
            "地绝分寒燠，天清习晓晡。", 
            "会朝常咫尺，奏对祇须臾。", 
            "旧俗怀《周雅》，今贤诵《禹谟》。", 
            "爱君期得道，忧国况为儒。", 
            "久客嗟牢落，诸公念朴愚。", 
            "路经南粤险，心戴北辰孤。", 
            "汲引劳修绠，吹嘘倚大炉。", 
            "临风思何限，相送独勤渠。"
        ], 
        "title": "送苏伯修侍郎分部扈跸", 
        "type": "排律", 
        "yun": null
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "同郡晚相得，还家君独先。", 
            "艰难万感集，离别众愁牵。", 
            "盗贼凶荒后，干戈饷馈前。", 
            "故园思缩地，行路叹登天。", 
            "郡国方收马，江湖总税船。", 
            "遂嫌居郁郁，竟作去翩翩。", 
            "芝岭宁忘世，桃源似欲仙。", 
            "游鲲轻万里，归鹤异千年。", 
            "已谢苏秦印，无论祖逖鞭。", 
            "道瞻匡阜雨，山背蓟门烟。", 
            "远色芙蓉浦，浓香䆉稏田。", 
            "藏书犹有壁，坐客岂无毡。", 
            "我亦怀三釜，谁能乞一钱。", 
            "将诗不敢寄，多是断肠篇。"
        ], 
        "title": "送杨翼之还清江", 
        "type": "排律", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "圣治尊儒术，贤才翼帝躬。", 
            "立朝防触豸，行路避乘骢。", 
            "复道河南去，先愁冀北空。", 
            "激扬元自任，出处岂谋同。", 
            "地绝看持节，天长惜转蓬。", 
            "绣衣今日把，尺素几时通。", 
            "别酒花开里，征帆木落中。", 
            "蓟门悬夜月，梁苑度秋风。", 
            "古县藤萝碧，霜林果蓏红。", 
            "咨询行每遍，閒暇赋能工。", 
            "白日明高岳，黄河绕故宫。", 
            "登临兴何限，题寄北飞鸿。"
        ], 
        "title": "奉送达兼善御史赴河南宪佥十二韵", 
        "type": "排律", 
        "yun": "东"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "驰传自青天，凭高忆往年。", 
            "阑干映水迥，埤堄与云连。", 
            "江合沅湘大，山侵楚蜀偏。", 
            "蜃郎通别井，龙女宅重渊。", 
            "日月鸿濛里，风沙浩荡前。", 
            "骊珠秋后冷，犀火夜深燃。", 
            "张乐犹疑奏，乘槎欲并仙。", 
            "登临停去骑，宠饯惜离筵。", 
            "地气南交接，天文北极悬。", 
            "赋惭王粲作，诗拟杜陵传。", 
            "渺渺衡阳雁，迢迢浪泊鸢。", 
            "早春回汉节，应得汎湖船。"
        ], 
        "title": "登岳阳楼", 
        "type": "排律", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "圣明思善述，耆旧倚交修。", 
            "虎豹开闾阖，山龙照冕旒。", 
            "日临丹扆动，云拂翠华流。", 
            "献纳稽前古，都俞协大猷。", 
            "几筵花气合，图史竹光浮。", 
            "当宁经纶远，尊贤礼数优。", 
            "内厨深出馔，西苑近回舟。", 
            "禁脔由来贵，溪毛庶可羞。", 
            "遥勤三顾问，各奉万年酬。", 
            "牢落南州客，相望奈九秋。"
        ], 
        "title": "奉和苏授经八月二十九日明仁殿进讲敕赐酒馔许乘舟汎太液池趋西苑之作", 
        "type": "排律", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言排律", 
        "text": [
            "大范留京国，斋居接栋梁。", 
            "端门通籍晚，望苑曳裾长。", 
            "远客逢难弟，诸公比季方。", 
            "题诗晴望岳，载酒夜浮湘。", 
            "万里怀燕市，三年厌楚乡。", 
            "旅游成独往，兄在慰相望。", 
            "马酒宜风土，狐裘耐雪霜。", 
            "况闻周选举，不废汉贤良。", 
            "紫电依龙种，青霄属雁行。", 
            "故人多在北，应念独南翔。"
        ], 
        "title": "送庐陵范会宗入京省兄朝宗", 
        "type": "排律", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言排律", 
        "text": [
            "宛宛长波切太虚，霏霏晴雾湿高居。", 
            "云涵度影翻玄燕，日映圆纹散白鱼。", 
            "遥转石阴通树细，稍侵花底出宫徐。", 
            "桥边市起春鸣毂，阁里朝回晚曳裾。", 
            "天子数临窥碧藻，词臣时敕赋金蕖。", 
            "龙池浩荡恩波接，草木无情亦胜予。"
        ], 
        "title": "奉和宋翰林显夫御沟诗韵", 
        "type": "排律", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言排律", 
        "text": [
            "蓟门官柳遍鸣禽，马上离人酒强斟。", 
            "久以才名称阙下，忽持风采照江津。", 
            "三湘晓雨开衡岳，百粤春深接桂林。", 
            "何逊到官劳赋咏，谢安携客喜登临。", 
            "吏人静往山城僻，部使閒过幕府深。", 
            "溪里药苗寒自绿，道傍榕树昼多阴。", 
            "蛮夷比岁频骚动，岩壑何人更讨寻。", 
            "明日孤帆逐君发，长沙南望最伤心。"
        ], 
        "title": "送观至能赴广西宪司经历", 
        "type": "排律", 
        "yun": null
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "杨花白如雪，无事学高飞。", 
            "莫作浮萍草，漂零不肯归。"
        ], 
        "title": "古杨花怨", 
        "type": "绝句", 
        "yun": "微"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "日上清雾开，山虚翠烟集。", 
            "纷纷群木中，时见孤松立。"
        ], 
        "title": "金竹道中书所见", 
        "type": "绝句", 
        "yun": "缉"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "种荷深水中，日夜期成藕。", 
            "莲子逐浮萍，风波漂荡久。"
        ], 
        "title": "戏效子夜歌体六首与达兼善御史同赋（录三） 其一", 
        "type": "绝句", 
        "yun": "有"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "织锦望成匹，终朝不盈尺。", 
            "谁知方寸间，千丝万丝积。"
        ], 
        "title": "戏效子夜歌体六首与达兼善御史同赋（录三） 其二", 
        "type": "绝句", 
        "yun": "陌"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "思将侬别泪，溢作长江水。", 
            "处处逢欢船，任欢行千里。"
        ], 
        "title": "戏效子夜歌体六首与达兼善御史同赋（录三） 其三", 
        "type": "绝句", 
        "yun": "纸"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "远道千峰隔，长河万折流。", 
            "风帆不可住，今夕过陵州。"
        ], 
        "title": "陵州", 
        "type": "绝句", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "南来山不尽，北望意何如？", 
            "恨杀衡阳雁，来时不带书。"
        ], 
        "title": "题衡阳驿", 
        "type": "绝句", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "空江白鹭起，远树苍烟合。", 
            "日落汎舟时，长天见孤塔。"
        ], 
        "title": "题杂画", 
        "type": "绝句", 
        "yun": "合"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "上苑根株少，风沙道路长。", 
            "也知随汉节，终得荐君王。"
        ], 
        "title": "题墨蒲桃", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "五言绝句", 
        "text": [
            "人传月中树，恐是山河影。", 
            "片石补天馀，参差碧云冷。"
        ], 
        "title": "墨石枯木", 
        "type": "绝句", 
        "yun": "梗"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "上林佳木荫连墙，冉冉游丝转日光。", 
            "忽忆江南好晴景，碧溪春水照鸳鸯。"
        ], 
        "title": "奉和存□院使", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "万家行乐爱春晴，花底遥闻度曲声。", 
            "惟有客窗嫌月色，照人离恨太分明。"
        ], 
        "title": "和陈宗道元夕怀江南绝句", 
        "type": "绝句", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "孤灯夜宿平安驿，欲寄音书无使将。", 
            "南雁数声秋雨里，却先行客过潇湘。"
        ], 
        "title": "平安驿", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "江上青峰宿雨开，江头归使日南来。", 
            "登高欲访平安字，二月衡阳雁已回。"
        ], 
        "title": "回雁峰", 
        "type": "绝句", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "船渡江天暮色青，半江峰影动寒星。", 
            "海风忽起玄珠树，山月遥生绿玉屏。"
        ], 
        "title": "小孤山", 
        "type": "绝句", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "南镇干戈日夜陈，西山寇盗出犹频。", 
            "荒村百里无烟火，闻道官军更杀人。"
        ], 
        "title": "广西即事二首 其一", 
        "type": "绝句", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "比岁供输不自聊，祇今氛祲未全销。", 
            "陈前将士须殊死，莫倚功多气转骄。"
        ], 
        "title": "广西即事二首 其二", 
        "type": "绝句", 
        "yun": "萧"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "骏马如云击鞠驰，衣冠彷佛正隆时。", 
            "向来北地誇豪俊，不省中原厌乱离。"
        ], 
        "title": "金人击鞠图", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "渔家日暮乱收罾，欲及前舟苦未能。", 
            "行尽绿杨二十里，隔河遥见驿亭灯。"
        ], 
        "title": "舟行", 
        "type": "绝句", 
        "yun": "蒸"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "第二桥东杨柳新，舞腰争学楚宫春。", 
            "可怜张绪才情少，孤负长条不赠人。"
        ], 
        "title": "戏简张伯贞", 
        "type": "绝句", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "天台灵草满溪香，缥缈鸾笙隔洞房。", 
            "谁见桃源花树里，春来日日待刘郎。"
        ], 
        "title": "无题四首 其一", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "江头芳树碧重重，中有危楼对楚峰。", 
            "尽日娉婷倚窗下，看花不使外人逢。"
        ], 
        "title": "无题四首 其二", 
        "type": "绝句", 
        "yun": "冬"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "楼上仙衣捲薄罗，楼前春暖杏花多。", 
            "凤箫最好吹明月，惟有萧郎自教他。"
        ], 
        "title": "无题四首 其三", 
        "type": "绝句", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "江草离离江水流，玉人何处卷帘钩。", 
            "垂杨学尽春来瘦，不省人间有别愁。"
        ], 
        "title": "无题四首 其四", 
        "type": "绝句", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "天涯不见遥相忆，窗外重逢乍欲迷。", 
            "彷佛空山明月夜，一枝初出古墙西。"
        ], 
        "title": "墨梅", 
        "type": "绝句", 
        "yun": "齐"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "买得吴船系柳根，潞河新雨过黄昏。", 
            "都门只隔烟中树，一夜寻君苦梦魂。"
        ], 
        "title": "潞县舟中寄京师杨上舍诸公四首 其一", 
        "type": "绝句", 
        "yun": "元"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "二月和风满上林，忆君时复走相寻。", 
            "夜来见月肠堪断，城锁千门碧柳阴。"
        ], 
        "title": "潞县舟中寄京师杨上舍诸公四首 其二", 
        "type": "绝句", 
        "yun": "侵"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "生来不识酒中味，忆昨故人常见招。", 
            "不是多情能度曲，樽前恨杀董娇娆。"
        ], 
        "title": "潞县舟中寄京师杨上舍诸公四首 其三", 
        "type": "绝句", 
        "yun": "萧"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "春风亭馆看花时，自变新声教《柳枝》。", 
            "只恨秀娘空第一，不曾歌得断肠词。"
        ], 
        "title": "潞县舟中寄京师杨上舍诸公四首 其四", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "空村断行迹，深雪连昏暮。", 
            "惨淡既平冈，坡陀复盈路。", 
            "时闻一树折，犹见群鸟去。", 
            "中有映书人，柴扉对何处？"
        ], 
        "title": "题山水小景杂画四首 其一", 
        "type": "律诗", 
        "yun": null
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "江白云稍归，山青树如沐。", 
            "轻舟渔石渚，独骑经林麓。", 
            "野气昏已明，泉声断犹续。", 
            "坐忆汎湘时，村西见茅屋。"
        ], 
        "title": "题山水小景杂画四首 其二", 
        "type": "律诗", 
        "yun": null
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "云归山欲暝，月出泉相映。", 
            "石影生夜寒，松声起僧定。", 
            "遥疑露下立，或发风中咏。", 
            "幽境何阒寥，长廊罢钟磬。"
        ], 
        "title": "题山水小景杂画四首 其三", 
        "type": "律诗", 
        "yun": null
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "盘盘苍山根，泉石如素练。", 
            "含风静复响，触石惊相溅。", 
            "竹回秋气来，松凉夏阴转。", 
            "山翁阅妙理，独立无人见。"
        ], 
        "title": "题山水小景杂画四首 其四", 
        "type": "律诗", 
        "yun": "霰"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "水郭浮鲛室，云帆度客星。", 
            "江空连海白，山远入淮青。", 
            "访古聊须到，乘流未可停。", 
            "遥疑天柱晓，风雾飒精灵。"
        ], 
        "title": "大雾过安庆", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "耿耿玉京夜，迢迢银汉流。", 
            "影斜乌鹊树，光隐凤凰楼。", 
            "云锦虚张月，星房冷闭秋。", 
            "遥怜天帝子，辛苦会牵牛。"
        ], 
        "title": "七夕", 
        "type": "律诗", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "酒许今晨至，灯从昨夜花。", 
            "遣人听系马，留客过栖鸦。", 
            "高适邀同至，刘伶兴转赊。", 
            "不成投辖饮，怅望隔风沙。"
        ], 
        "title": "诘陈宗道酒不至淹留高刘诸公坐", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "万里中秋月，孤斋病客心。", 
            "庭闱兼喜惧，书问隔浮沈。", 
            "地出西江永，天旋北极深。", 
            "苍茫家国意，搔首独长吟。"
        ], 
        "title": "中秋有感四首 其一", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "今夜《霓裳》乐，宫中遂不闻。", 
            "乾坤划惨淡，河汉错缤纷。", 
            "鸾背霏寒雾，龙髯湿断云。", 
            "巡游多近侍，宗社倚元勋。"
        ], 
        "title": "中秋有感四首 其二", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "日夜瞻銮驾，生灵系圣躬。", 
            "都门一骑至，血泪万行红。", 
            "桂月虚秋殿，梧云吟暮宫。", 
            "孤臣重北望，掩袖立西风。"
        ], 
        "title": "中秋有感四首 其三", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "翠华游幸地，怅望感清尘。", 
            "洒竹啼宫女，持弓泣野臣。", 
            "金盘残月露，玉座倚星辰。", 
            "独有龙鸾气，长令草木春。"
        ], 
        "title": "中秋有感四首 其四", 
        "type": "律诗", 
        "yun": "真"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "日下行人发，春晨去鹢催。", 
            "缆侵斜月解，帆向断云开。", 
            "度鸟窥诗卷，垂虹映酒杯。", 
            "寻源不可尽，奉使几时回。"
        ], 
        "title": "赋得天际舟送兵部张孟功治河", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "目断虞渊日，心伤魏阙秋。", 
            "霍光元在汉，周勃固安刘。", 
            "庙社多佳气，公卿足远猷。", 
            "宸居终不改，羁旅莫深忧。"
        ], 
        "title": "即事 其一", 
        "type": "律诗", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "未有龙庭使，犹严虎卫兵。", 
            "云山秋塞远，星月夜楼明。", 
            "逆旅多防盗，迁居竞入城。", 
            "窃闻定神器，且可慰群情。"
        ], 
        "title": "即事 其二", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "地僻连高树，庭虚集晚烟。", 
            "鸟衔朱果落，虫曳碧丝悬。", 
            "扣户鸣空盎，开渠得古钱。", 
            "深惭穷巷客，时枉故人笺。"
        ], 
        "title": "幽居即事", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "弱羽为人养，卑栖每自归。", 
            "步苔依坐石，窥竹映开扉。", 
            "绝岛秋云迥，空庭夕露微。", 
            "纷纷野田雀，终日稻粱肥。"
        ], 
        "title": "次孙伯刚鹤雏诗韵", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "闻说幽栖处，遥连郁木天。", 
            "径开移竹地，渠引灌花泉。", 
            "坐客留倾酿，邻人访草玄。", 
            "京华远游子，那得共盘旋。"
        ], 
        "title": "寄题余泰享隐居", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "古道旷秋色，平桥卧夕阳。", 
            "水声西下急，山气北来长。", 
            "数骑凌空阔，孤烟入渺茫。", 
            "人传耕种地，宿昔战争场。"
        ], 
        "title": "卢沟桥", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "落日苍茫里，秋风慷慨多。", 
            "燕云馀古色，易水尚寒波。", 
            "岸绝船通马，沙交路入河。", 
            "行人悲旧事，含愤说荆轲。"
        ], 
        "title": "拒马河", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "入坐闻流水，开屏见远山。", 
            "路通烟树窈，门对野桥閒。", 
            "拄杖晴俱出，渔舟暝独还。", 
            "祇惭万里客，尘土污朱颜。"
        ], 
        "title": "萨天锡画屏", 
        "type": "律诗", 
        "yun": "删"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "驿路南征远，河津晓渡危。", 
            "风雷划簸荡，云日互参差。", 
            "鸣橹中流急，悬帆上洑迟。", 
            "交州却回日，应及水清时。"
        ], 
        "title": "延津渡河", 
        "type": "律诗", 
        "yun": "支"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "征南万里使，行道畏蹉跎。", 
            "平壤踰淮少，青山入楚多。", 
            "田依深谷转，路迫断崖过。", 
            "后夜南楼月，羁离奈尔何。"
        ], 
        "title": "金竹道中书题桃花驿", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "早起星犹在，前行路稍分。", 
            "人家隔树见，山鸟过桥闻。", 
            "涧响多于雨，林昏半是云。", 
            "晓逢力田者，愧尔一朝勤。"
        ], 
        "title": "港口晓行", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "宿雨愁泥滑，长途畏日斜。", 
            "黄归幽径犊，青聚古祠鸦。", 
            "野屋时依竹，山园各种茶。", 
            "巴陵看渐近，遥识故人家。"
        ], 
        "title": "临湘", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "江抱零陵郡，山藏钴鉧潭。", 
            "古人如水去，祠树与天参。", 
            "述作笼诸子，风骚迫二南。", 
            "后来窃时誉，吾辈得无惭。"
        ], 
        "title": "柳先生祠", 
        "type": "律诗", 
        "yun": "覃"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "桂林南望远，山路与云连。", 
            "浅水清涵石，攒峰乱刺天。", 
            "干戈仍岁月，瘴疠接风烟。", 
            "蛮寇何能定，边氓亦可怜。"
        ], 
        "title": "桂林", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "过岭冬犹热，缘山夜未宁。", 
            "树残兵后赭，草发烧馀青。", 
            "西寇迷仙雾，南人候使星。", 
            "民居日稀少，惟见短长亭。"
        ], 
        "title": "宾州", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": null, 
        "text": [
            "夜月照西风，露冷梧桐落。", 
            "扬子江头朔雁飞，黄葛终难着。", 
            "促织吊青灯，远梦惊初觉。", 
            "拟抚窗前绿绮琴，寂寞无弦索。"
        ], 
        "title": "卜算子", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "顶中玄发已成丝。", 
            "回首不如归。", 
            "浪宕人间，蹉跎岁月，清梦绕西池。", 
            "百年光景无多日，七十古来稀。", 
            "物外闲身，眼前尘事，休把误心期。"
        ], 
        "title": "少年游 次韵", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "半生长是白云间。", 
            "猿鸟渔樵共往还。", 
            "倚个乔松看远山。", 
            "少机关。", 
            "世上何人似我闲。"
        ], 
        "title": "忆王孙 山居", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "天涯芳草碧萋萋。", 
            "何事王孙去不归。", 
            "城郭虽是人民非。", 
            "信音稀。", 
            "几度无言对落晖。"
        ], 
        "title": "忆王孙 有怀", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "一株闲伴霜陵桥。", 
            "斜倚东风学舞腰。", 
            "游子寻春骏马骄。", 
            "欲魂销。", 
            "和雨和烟折柳条。"
        ], 
        "title": "忆王孙 咏柳", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "悠悠世事几时休。", 
            "身后身前岂足忧。", 
            "天地都来一钓舟。", 
            "下中流。", 
            "卧看青天飞白鸥。"
        ], 
        "title": "忆王孙 渔者", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "燕子穿帘深院静，画阑飞絮蒙蒙。", 
            "砌苔柔绿衬残红。", 
            "问春何处，移在柳阴中。", 
            "老至十分诗思减，膝间闲理丝桐。", 
            "曲终声尽意无穷。", 
            "杜鹃开了，余恨寄南风。"
        ], 
        "title": "临江仙 春暮", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "草满天涯春已归。", 
            "绿槐阴里燕交飞。", 
            "一池寒水照蔷薇。", 
            "枕上北风吹夜雨，灯前西院打窗扉。", 
            "晓来人尽说添衣。"
        ], 
        "title": "浣溪沙 初夏", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "帘卷薰风夏日长。", 
            "幽庭脉脉橘花香。", 
            "闲看稚子引鸳鸯。", 
            "四月雨凉思御夹，三吴麦秀欲移秧。", 
            "不知身在水云乡。"
        ], 
        "title": "浣溪沙 夏日", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "当年老子逢佳节。万户华灯连皓月。", 
            "和气满江城。喧喧队子行。", 
            "掩关聊共坐。静对沉香火。", 
            "一笑尽君欢。闲心无两般。"
        ], 
        "title": "菩萨蛮 灯夕次韵", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "天赋巧。刻出都非草草。", 
            "浪迹江湖今欲老。尽传生活好。", 
            "万物无非我造。异质殊形皆妙。", 
            "游刃不因心眼到。一时能事了。"
        ], 
        "title": "谒金门 赠雕銮匠", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "芳塘水满绿杨风。", 
            "台殿隐朦胧。", 
            "几度春来幽径，马蹄踏碎残红。", 
            "寂寥广坐，尘埃漠漠，客散堂空。", 
            "讲石雨苔侵遍，九原谁起生公。"
        ], 
        "title": "朝中措 虎邱怀古", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": null, 
        "text": [
            "桃源传自武陵翁。", 
            "遥隔白云中。", 
            "漫说人间无路，岂知一棹能通。", 
            "红英夹岸，霞蒸远近，烂漫东风。", 
            "将谓神仙别境，鸡鸣犬呔还同。"
        ], 
        "title": "朝中措 桃源图", 
        "type": "词", 
        "yun": null
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "偶随流水出，閒趁白云归。", 
            "步石苔侵屐，攀松露滴衣。"
        ], 
        "title": "送人还山", 
        "type": "绝句", 
        "yun": "微"
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "冉冉春将暮，悠悠日欲残。", 
            "东风特地恶，不道杏花寒。"
        ], 
        "title": "春兴", 
        "type": "绝句", 
        "yun": "寒"
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "晚雨过江城，西斋秋气清。", 
            "梦回孤枕上，无处不虫声。"
        ], 
        "title": "西斋秋夜", 
        "type": "绝句", 
        "yun": "庚"
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "孤馆灯初暗，虚窗月正明。", 
            "寒衣犹未补，风递捣砧声。"
        ], 
        "title": "秋夕", 
        "type": "绝句", 
        "yun": "庚"
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "拂曙驾柔橹，溪山行几重。", 
            "云昏不见寺，依约但闻钟。"
        ], 
        "title": "早行", 
        "type": "绝句", 
        "yun": "冬"
    }, 
    {
        "author": "善住", 
        "era": "元", 
        "subtype": "五言绝句", 
        "text": [
            "小园春雨后，碧草弄轻寒。", 
            "花片无烦扫，新泥尚未乾。"
        ], 
        "title": "雨后", 
        "type": "绝句", 
        "yun": "寒"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "烟云出没弄晴碧，中有幽人抱禅寂。", 
            "夜半岩间风雨来，松花吹满苍苔石。"
        ], 
        "title": "寄西峰隐者", 
        "type": "绝句", 
        "yun": null
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "风雨萧萧送暮春，百花开尽草如茵。", 
            "画梁尘锁帘垂地，燕子归来不见人。"
        ], 
        "title": "感旧", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "深红淡白已随尘，斜雨横风送却春。", 
            "池上偶来间照影，霜花吹入鬓毛新。"
        ], 
        "title": "己未夏日杂兴四首 其一", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "落尽红芳见绿阴，小桥流水雨馀深。", 
            "市楼横笛谁家子？吹得残阳下远岑。"
        ], 
        "title": "己未夏日杂兴四首 其二", 
        "type": "绝句", 
        "yun": "侵"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "纤纤碧草与阶齐，浓绿阴中杜宇啼。", 
            "花院昼长听政好，带声飞过粉墙西。"
        ], 
        "title": "己未夏日杂兴四首 其三", 
        "type": "绝句", 
        "yun": "齐"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "中庭日午橘花开，蜂蝶何知故故来。", 
            "一阵南薰生殿角，乱飘香雪点苍苔。"
        ], 
        "title": "己未夏日杂兴四首 其四", 
        "type": "绝句", 
        "yun": "灰"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "花边曾醉少年春，白首相过不厌贫。", 
            "近说汉家徵诏急，西山犹有卧云人。"
        ], 
        "title": "过林逸人次韵岩栖翁", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "朔雁初归花欲妍，江云澹澹晚晴天。", 
            "因思剪烛山窗夜，香烬雕盘尚未眠。"
        ], 
        "title": "春兴二首 其一", 
        "type": "绝句", 
        "yun": "先"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "三月江南春日长，柳阴庭院午风凉。", 
            "离怀漠漠深于海，燕子飞来语画梁。"
        ], 
        "title": "春兴二首 其二", 
        "type": "绝句", 
        "yun": "阳"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "浮图寒耸碧崔嵬，烟雨冥濛晚不开。", 
            "深殿已灯门欲闭，松头巢鹤未归来。"
        ], 
        "title": "晚兴", 
        "type": "绝句", 
        "yun": "灰"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "梦鹊惊飞叫不休，声声还绕旧枝头。", 
            "墙东一片梨花月，又逐笙歌上水楼。"
        ], 
        "title": "夜思", 
        "type": "绝句", 
        "yun": "尤"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "霜髭碧眼老头陁，陋巷曾经几度过。", 
            "连月不来城里住，只缘城外好山多。"
        ], 
        "title": "寄岩栖翁", 
        "type": "绝句", 
        "yun": "歌"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "一掬云泉漱齿凉，小亭幽绝背山阳。", 
            "道人自乡峰头住，闭户不知春日长。"
        ], 
        "title": "阳山道中二首 其一", 
        "type": "绝句", 
        "yun": "阳"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "雨馀春涧水争分，野雉双飞过古坟。", 
            "眼见人家住深坞，梅花绕屋不开门。"
        ], 
        "title": "阳山道中二首 其二", 
        "type": "绝句", 
        "yun": null
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "晓角吹霜海月斜，一声幽梦断天涯。", 
            "自非贯作沙场客，谁乡风前不忆家。"
        ], 
        "title": "闻角", 
        "type": "绝句", 
        "yun": "麻"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "覆雨翻云事可哀，交情谁是旧陈雷。", 
            "夕阳满地无人见，独立风前看落梅。"
        ], 
        "title": "感事", 
        "type": "绝句", 
        "yun": "灰"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "清游莫惮路岐赊，但有云山即是家。", 
            "此去凤台明月夜，西风肠断《后庭花》。"
        ], 
        "title": "送人之金陵", 
        "type": "绝句", 
        "yun": "麻"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "凄凉塔庙几经春，往事重思迹已陈。", 
            "夜半梦回禅榻上，不知曾是寺中人。"
        ], 
        "title": "宿报恩寺", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "庭树森沈晚色浓，修修寒雨满疏钟。", 
            "白云一片归飞急，知宿城南若个峰。"
        ], 
        "title": "夏日即事", 
        "type": "绝句", 
        "yun": "冬"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "栖迟寄穷巷，不异住荒村。", 
            "寒草生枯树，秋苔上败垣。", 
            "众山皆绕郭，一水独当门。", 
            "抱瓮非吾事，乘閒学灌园。"
        ], 
        "title": "秋居", 
        "type": "律诗", 
        "yun": "元"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "寂历村桥畔，夷犹野望时。", 
            "路长征骑疾，风定去帆迟。", 
            "城晚牛羊下，天秋草木衰。", 
            "数声何处笛，渺渺隔烟吹。"
        ], 
        "title": "秋日野望", 
        "type": "律诗", 
        "yun": "支"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "生无轩冕志，老不释渔竿。", 
            "对食惭周粟，纫衣尚楚兰。", 
            "江城犹雨雪，花柳政春寒。", 
            "穷达皆由命，初非行路难。"
        ], 
        "title": "赠隐者", 
        "type": "律诗", 
        "yun": "寒"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "标格类孤鹤，翩然独往还。", 
            "弹琴坐白石，把酒看青山。", 
            "须鬓经年改，身心竟日閒。", 
            "料知尘世事，无复得相关。"
        ], 
        "title": "邓隐君牧", 
        "type": "律诗", 
        "yun": "删"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "兹游无伴侣，远树独依依。", 
            "日落征帆急，天寒过客稀。", 
            "断云随竹锡，残雪照麻衣。", 
            "应渡西湖去，闻钟入翠微。"
        ], 
        "title": "送人之冷泉", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "壮气干牛斗，孤怀凛雪霜。", 
            "只知酬太子，不道负田光。", 
            "易水悲歌歇，秦庭侠骨香。", 
            "千金求匕首，身后竟茫茫。"
        ], 
        "title": "荆轲", 
        "type": "律诗", 
        "yun": "阳"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "池塘春欲暮，散漫复霏微。", 
            "未得为萍去，先来作雪飞。", 
            "带泥粘燕嘴，和雨点人衣。", 
            "乡晚东风急，飘零无所归。"
        ], 
        "title": "杨花", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "泽国东南郡，迢迢接会稽。", 
            "人烟逢海断，山木与云齐。", 
            "夜汲分波月，晨征候店鸡。", 
            "却愁孤锡返，草暗竹房西。"
        ], 
        "title": "送白云之鄞", 
        "type": "律诗", 
        "yun": "齐"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "西风吹蟋蟀，切切动哀音。", 
            "易入愁人耳，难惊懒妇心。", 
            "寒灯孤馆外，秋雨古城阴。", 
            "听极无由寐，终宵费苦吟。"
        ], 
        "title": "蟋蟀", 
        "type": "律诗", 
        "yun": "侵"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "暝投云际寺，深殿一灯微。", 
            "海底月已出，山中僧未归。", 
            "涧声经雨急，林影入秋稀。", 
            "明发寻征道，还愁露湿衣。"
        ], 
        "title": "宿山寺次韵子封先生（国）", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "兰若依城市，萧条门巷深。", 
            "夜阑春漏断，窗近晓寒侵。", 
            "书幌无灯火，禅堂有磬音。", 
            "几番清梵罢，红日上遥林。"
        ], 
        "title": "岁晚二首 其一", 
        "type": "律诗", 
        "yun": "侵"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "陋巷寡轮鞅，开门对翠屏。", 
            "冰销春水绿，云尽晚山青。", 
            "袅袅来孤篴，荧荧见小星。", 
            "乱鸦栖已定，犹自步閒庭。"
        ], 
        "title": "岁晚二首 其二", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "分违若未久，相忆似多时。", 
            "后会将何日，重来预作期。", 
            "夕风翻急浪，寒月堕高枝。", 
            "寄语同人说，诗翁鬓已丝。"
        ], 
        "title": "寄友生", 
        "type": "律诗", 
        "yun": "支"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "晚望荒台上，孤筇手自持。", 
            "柳条擎雪重，溪鸟溯风迟。", 
            "枯草春还发，阴云冻不移。", 
            "何当高世者，来此共题诗。"
        ], 
        "title": "晚望怀岩栖翁", 
        "type": "律诗", 
        "yun": "支"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "名山不肯住，自欲老深云。", 
            "凿翠通虚牖，锄荒出坏坟。", 
            "花开留客醉，果熟与猿分。", 
            "更莫逃幽隐，音书难重闻。"
        ], 
        "title": "次韵子封先生答山中僧", 
        "type": "律诗", 
        "yun": "文"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "中峰峰顶寺，长忆旧游时。", 
            "云暝鹤归急，山深月到迟。", 
            "乱藤悬雨壁，坏帛挂风枝。", 
            "终亦携瓶锡，相从支遁师。"
        ], 
        "title": "寄中峰长老", 
        "type": "律诗", 
        "yun": "支"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "霜后色初变，风高始乱零。", 
            "和云流远涧，杂雨下空庭。", 
            "扫处兼僧影，烧时带鹤翎。", 
            "翻思在春日，绕屋政青青。"
        ], 
        "title": "陨叶", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "相留已无计，欲别手重携。", 
            "客路连愁远，乡山入望低。", 
            "野花秋寂历，江草晚凄迷。", 
            "旧隐重归日，寒螀夜夜啼。"
        ], 
        "title": "送中上人归里", 
        "type": "律诗", 
        "yun": "齐"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "解带坐盘石，翛然四体轻。", 
            "夜凉蛩语细，天净月华清。", 
            "孤烛明深殿，哀笳起废城。", 
            "寥寥尘境外，谁识此时情。"
        ], 
        "title": "秋夜独坐", 
        "type": "律诗", 
        "yun": "庚"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "振策登危堞，东风雁北归。", 
            "清江愁外阔，远树望中微。", 
            "草色和烟重，莺声带雨稀。", 
            "缅怀千古事，客泪堕麻衣。"
        ], 
        "title": "次韵登石城", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "儒释门虽异，诗书味颇同。", 
            "有心依涧壑，无意谒王公。", 
            "午鼎篆烟碧，夜灯花穗红。", 
            "曾闻少年日，几度过辽东。"
        ], 
        "title": "寄宋子虚", 
        "type": "律诗", 
        "yun": "东"
    }, 
    {
        "author": "单县君", 
        "era": "元", 
        "subtype": "七言律诗", 
        "text": [
            "雄峰峻峙焕朱明，元圣清虚此耀真。", 
            "地静无心閒日月，山高举首近星辰。", 
            "金坛露冷青鸾舞，丹灶风清白鹤驯。", 
            "时有仙人绿云上，九霄飘忽响韶钧。"
        ], 
        "title": "冲虚观", 
        "type": "律诗", 
        "yun": "真"
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "兰在在楚泽，兰在在楚山。", 
            "古人见心易，今人见心难。"
        ], 
        "title": "兰在二首 其一", 
        "type": "绝句", 
        "yun": null
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "兰在在幽谷，行子在歧路。", 
            "蓼虫居蓼中，人生不知苦。"
        ], 
        "title": "兰在二首 其二", 
        "type": "绝句", 
        "yun": "遇"
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "矶头系渔艇，林下访樵牧。", 
            "炯然一白鸥，独有满潭绿。"
        ], 
        "title": "绝句四首 其一", 
        "type": "绝句", 
        "yun": null
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "独酌玩溪水，溪水清且漪。", 
            "山月忽飞来，皎然谁与期。"
        ], 
        "title": "绝句四首 其二", 
        "type": "绝句", 
        "yun": "支"
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "酒醒悦山桂，流泉夜弹筝。", 
            "独上青峰去，中天见月明。"
        ], 
        "title": "绝句四首 其三", 
        "type": "绝句", 
        "yun": "庚"
    }, 
    {
        "author": "彭炳", 
        "era": "元", 
        "subtype": "五言绝句", 
        "text": [
            "坦坦黄金道，蛾眉七宝车。", 
            "莫随双燕子，容易落人家。"
        ], 
        "title": "绝句四首 其四", 
        "type": "绝句", 
        "yun": "麻"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "醉倚苍江看落花，阿舒扶上短辕车。", 
            "河山万里皆刘裕，五柳春风自一家。"
        ], 
        "title": "渊明辞", 
        "type": "绝句", 
        "yun": "麻"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "紫田云细玉芝香，龙蛰山潭草树光。", 
            "清夜呜呜弄明月，一簪华发钓秋霜。"
        ], 
        "title": "商山辞", 
        "type": "绝句", 
        "yun": "阳"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "长安三月酒如酥，花落平堤水满初。", 
            "杨柳簇门齐下马，九龙池上看叉鱼。"
        ], 
        "title": "怀关中故人", 
        "type": "绝句", 
        "yun": "鱼"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "月在天游恰半痕，手𣂏河汉上金盆。", 
            "如今洗得都明彻，照见南山万树根。"
        ], 
        "title": "寄兼善", 
        "type": "绝句", 
        "yun": "元"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "常时花柳暗春风，红袖钩心咽小钟。", 
            "昨夜珠帘罢歌舞，月明归路马如龙。"
        ], 
        "title": "月明归路", 
        "type": "绝句", 
        "yun": "冬"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "山亭浊酒思雀煦，天渴无人献露瓢。", 
            "偶见癯僧采方竹，雪溪扶过木长桥。"
        ], 
        "title": "怀彦肃二首 其一", 
        "type": "绝句", 
        "yun": "萧"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "三年不见琼花树，修竹长松独倚楼。", 
            "一片白云东海上，又随春雨过扬州。"
        ], 
        "title": "怀彦肃二首 其二", 
        "type": "绝句", 
        "yun": "尤"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "长笛呜呜杨柳枝，捲帘清夜酒醒时。", 
            "光风亭外春无影，明月中天水满池。"
        ], 
        "title": "长笛", 
        "type": "绝句", 
        "yun": "支"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "曲溪山崦白云多，历历梧桐紫凤窠。", 
            "酿得冷泉成琥珀，月明吹笛看天河。"
        ], 
        "title": "曲溪", 
        "type": "绝句", 
        "yun": "歌"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "落花如雪马蹄香，几树黄鹂欲断肠。", 
            "行到小桥春影碧，一沟晴水浸垂杨。"
        ], 
        "title": "小桥", 
        "type": "绝句", 
        "yun": "阳"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "春风留梦碧桃枝，双凤吹箫月上时。", 
            "谁与秋莲共秋色，白鸥如雪落清池。"
        ], 
        "title": "清池", 
        "type": "绝句", 
        "yun": "支"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "酒醒船在子陵台，万壑千岩玉琢开。", 
            "抛却钓鱼看雪落，一双青雁恰飞来。"
        ], 
        "title": "钓鱼图", 
        "type": "绝句", 
        "yun": "灰"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "野鹤高风双羽寒，重云吹尽过潼关。", 
            "行人指点晴天角，一簇三峰是华山。"
        ], 
        "title": "野鹤", 
        "type": "绝句", 
        "yun": "删"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "辘轳鸣晓梦初醒，楼上南山暗又明。", 
            "一片伤心无处著，渭川流过汉家城。"
        ], 
        "title": "楼上", 
        "type": "绝句", 
        "yun": "庚"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "花梢溜雨湿春泥，花底萦愁两燕低。", 
            "小院玉筝檀柱冷，楚云凝梦上安西。"
        ], 
        "title": "楚云曲", 
        "type": "绝句", 
        "yun": "齐"
    }, 
    {
        "author": "彭炳", 
        "era": "元", 
        "subtype": "七言绝句", 
        "text": [
            "杯酒干戈相死生，人心窄路马蹄惊。", 
            "太行若把填东海，展得中原万里平。"
        ], 
        "title": "人心", 
        "type": "绝句", 
        "yun": "庚"
    }, 
    {
        "author": "彭炳", 
        "era": "元", 
        "subtype": "五言律诗", 
        "text": [
            "溪亭春草绿，白鸟下初晴。", 
            "柳锁长堤暗，花摇深水明。", 
            "愔愔隔帘影，袅袅听箫声。", 
            "自酌壶中酒，无穷天地情。"
        ], 
        "title": "溪亭", 
        "type": "律诗", 
        "yun": "庚"
    }, 
    {
        "author": "彭炳", 
        "era": "元", 
        "subtype": "五言律诗", 
        "text": [
            "窗户连清泚，草亭如小舟。", 
            "都来一壶酒，消得百年忧。", 
            "燕拂轻花过，云随曲水流。", 
            "绿杨沈影处，清杀两鸥浮。"
        ], 
        "title": "草亭", 
        "type": "律诗", 
        "yun": "尤"
    }, 
    {
        "author": "彭炳", 
        "era": "元", 
        "subtype": "五言律诗", 
        "text": [
            "薄酒歌明月，清髯不解愁。", 
            "此心无险薄，何处有恩雠。", 
            "春水洄青涧，桃花绕白鸥。", 
            "乾坤如小艇，罢钓足优游。"
        ], 
        "title": "薄酒", 
        "type": "律诗", 
        "yun": "尤"
    }, 
    {
        "author": "彭炳", 
        "era": "元", 
        "subtype": "五言律诗", 
        "text": [
            "青藜扶倦足，芳草上坡陀。", 
            "雨过梨花尽，莺啼柳树多。", 
            "人心如海水，世路有风波。", 
            "草莽非无酒，伤春可奈何。"
        ], 
        "title": "青藜", 
        "type": "律诗", 
        "yun": "歌"
    }, 
    {
        "author": "彭炳", 
        "era": "元", 
        "subtype": "七言律诗", 
        "text": [
            "仙人缥缈踏春鸿，月落青峰第几重。", 
            "琪树雪中巢一鹤，石坛秋后蛰双龙。", 
            "古时有冢埋黄帝，今日无人见赤松。", 
            "独愧曾孙幔亭上，翠华同醉玉芙蓉。"
        ], 
        "title": "武夷宫", 
        "type": "律诗", 
        "yun": "冬"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "阿英十二能辟纑，阿牛五岁贪读书。", 
            "辟纑成缕无人织，读书有志令人惜。", 
            "汝父飘零汝母休，吾亲虽健俱白头。", 
            "雨声断道风惊屋，阿婆独抱诸孙哭。"
        ], 
        "title": "梦两雏", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "千家杨柳江当门，东梁西梁两岸蹲。", 
            "连樯大舰集日昏，摐金伐鼓海上闻。", 
            "小江更出采石后，前人立功后人守。", 
            "大信花，采石酒，陌上相逢莫回首。"
        ], 
        "title": "大信晚泊呈舟中诸公", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "爱龙画擘玄渊开，万物颠倒随云雷。", 
            "龙公被发向空下，身是真龙非画者。", 
            "铁作须鬣玉作鳞，电出两目云绕身。", 
            "偶然会合此何处？仰面向天天不嗔。", 
            "世间眩转空形影，倏忽变化那能省。", 
            "高僧说法夜来听，谁道相逢非梦境。", 
            "牛斗苍苍风雨暮，泉阿岂识延平路。", 
            "当时纵无雷焕与张华，未必终藏不飞去。"
        ], 
        "title": "题陈所翁双龙图", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "寒向江南暖，饥向江南饱。", 
            "莫道江南恶，须道江南好。"
        ], 
        "title": "秋雁", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "皇明属休期，侧席伫贞良。", 
            "游麟既集薮，鸣凤亦在冈。", 
            "君子乘时兴，出饯何辉光。", 
            "车马塞江介，笳鼓迎羽觞。", 
            "时秋风雨交，四顾野茫茫。", 
            "晨钲激中流，飞旆忽异方。", 
            "蓄思遵旋轨，浮云纷北翔。", 
            "道路閒邦畿，草木陨寒霜。", 
            "晷影倏易流，悲来但徊徨。", 
            "君怀经纶忧，予负疢疾妨。", 
            "搴沈固异趣，情谊结中肠。", 
            "居下众所夷，在贱谁不忘。", 
            "宛缅广陵翰，胡独置我傍。", 
            "郁悒增愁思，投袂睇莽苍。", 
            "自顾匪茅茹，委质任空墙。", 
            "渊渊贤达心，悢悢情内伤。"
        ], 
        "title": "得程翰林扬州消息", 
        "type": "古风", 
        "yun": "阳"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "志士轻离别，贫贱事多违。", 
            "秋风车马中，故人高卧时。", 
            "远客江南至，尘土满素衣。", 
            "既申离合情，中多劳苦辞。", 
            "欢笑未几何，感叹已乘之。", 
            "欲及田里事，复愁疾疢滋。", 
            "亹亹流景迁，榆柳各变衰。", 
            "偃息寄一室，朝夕终在兹。", 
            "委运复何言，人生信可疑。", 
            "我独何为者，日出暮来归。"
        ], 
        "title": "初至京师和答友人病中见示", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "淹薄徂年岁，离别忽在兹。", 
            "寒城落木后，虚馆残钟时。", 
            "家在双井上，心随孤雁飞。", 
            "落日布帆远，青山尊酒移。", 
            "苍茫倚闾情，怆恍零雨诗。", 
            "托身名教中，固应慎其仪。", 
            "志尚岂不殊，情钟自成悲。", 
            "昔见已云晚，再会良无期。", 
            "濯足彭蠡流，长歌高堂归。", 
            "鹤发喜垂涕，儿童问牵衣。", 
            "野老借檄看，邻女隔墙窥。", 
            "田园各成熟，松竹仍参差。", 
            "亲故一在眼，鸡黍相提携。", 
            "翻知在室乐，不恨为官迟。", 
            "放浪成化迁，何用世俗知。"
        ], 
        "title": "送姜尚忠得官后携新妾归息", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "时清日月明，心和寒暑平。", 
            "东风扇万物，花间语流莺。", 
            "农兴水泉动，蚕起桑柘荣。", 
            "牛羊被原隰，鹿豕遍郊坰。", 
            "少者击壤歌，老者鼓腹行。", 
            "不知天壤间，何物异吾生。", 
            "常愿天子圣，四海无苛征。", 
            "夔龙满廊庙，箫韶歌九成。"
        ], 
        "title": "廖氏皆春堂", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "两郡对郛郭，一水分西南。", 
            "高亭不屡寻，孰知游者贪。", 
            "江势汹初转，山光远相涵。", 
            "芳洲贾人舶，野渡游子骖。", 
            "落日覆寒郊，轻风散回潭。", 
            "安得近故里，时来拂晴岚。"
        ], 
        "title": "秋兴亭得南字", 
        "type": "古风", 
        "yun": "覃"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "遥瞻九江树，已踏西江土。", 
            "落日照庾楼，惊风满湓浦。", 
            "寒鸥迎棹起，远岫依城吐。", 
            "怅然感羁游，澹尔成宾主。", 
            "白头钓鱼叟，赤足浣纱女。", 
            "未识居者欢，安知行者苦。"
        ], 
        "title": "过江州", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "灵皋独怀往，危轩泊閒寂。", 
            "偶与尘事违，况值禅林客。", 
            "深苔上脩玉，轻霏澹凝碧。", 
            "夐见飞鸟还，静闻寒溜滴。", 
            "空明会真赏，漂流得良觌。", 
            "常恐心迹乖，无由展平昔。"
        ], 
        "title": "游禅林寺喜得昌上人", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "家贫无酒饮，聊欲试弦歌。", 
            "去家百馀里，邈若异山河。", 
            "江上日多风，浩浩水增波。", 
            "门前五柳树，繁荫空婆娑。", 
            "秫田已收成，归计当如何。"
        ], 
        "title": "渊明归兴图", 
        "type": "古风", 
        "yun": "歌"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "青青孤生松，高出浮云中。", 
            "下有嘉树林，上有万里风。", 
            "俯视原上草，秀色何丰茸。", 
            "自顾岂不高，独立难为容。", 
            "常恐本根蠹，委此蒿与蓬。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "贱贫恋知己，亲爱畏离别。", 
            "雨罢江色黄，扁舟此时发。", 
            "烟绵绿芜远，杳渺孤禽没。", 
            "行云满西原，麻姑在天末。"
        ], 
        "title": "送袁先辈之旴江", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "我有琅玕草，欲赠江东客。", 
            "出门道路长，卷袂空叹息。", 
            "灵苗世所尚，良士予所惜。", 
            "神仙无千年，耿耿谁复识。"
        ], 
        "title": "春日杂言", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "远望兮桂林，郁苍苍兮窈深。", 
            "去无路兮来不期，美君子兮劳我心。", 
            "皎皎兮明月，桂偃蹇兮不可掇。", 
            "旷荡兮商风，发吾思兮天末。"
        ], 
        "title": "桂林歌赠胡秀才", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "兰生兮深谷，漱流泉兮荫高木。", 
            "绿叶兮披披，玉干兮紫蕤。", 
            "植之于堂下，播芳馨兮菲菲。", 
            "菲菲兮阳阳，思君子兮高堂。", 
            "絙琴瑟兮会友，嘉殽苾兮荐芳。", 
            "袭芳兮佩秀，宜君子兮多寿。"
        ], 
        "title": "新安许氏兰秀轩", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "豫章西南百丈峰，下有大竹多长松。", 
            "巢云贮雾翻飞淙，缘崖绕涧迷春冬。", 
            "马驹踏人有龙象，东阳老辉在百丈。", 
            "西江泻入半瓯茶，卧竹眠松九天上。", 
            "蓟丘丈人子又孙，笔入造化春无痕。", 
            "清风潇潇上界闻，夜阑疏钟啼断猿。"
        ], 
        "title": "题百丈辉长老所藏李仲宾之孙岁寒图", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "轻合鲜义终，苟容非礼遇。", 
            "远结万里㛰，多为才名误。", 
            "始与君结好，不知君有妇。", 
            "有女嫁他人，俱怀托迟暮。", 
            "青青墙下草，生死墙下路。", 
            "娟娟道傍花，零落无处所。", 
            "女子失其身，何以保贞素。", 
            "既乖百年意，百年谁能度。", 
            "对镜空悲唶，中心良难诉。", 
            "浮萍难为托，一木无两附。", 
            "弃旧属新欢，新欢渐成故。", 
            "宁当中路折，莫被他人去。", 
            "宁老阿母傍，不受他人妒。", 
            "腾身出房间，两绝无复顾。", 
            "岂愿嫁他人，甘心西山树。"
        ], 
        "title": "去妇词", 
        "type": "古风", 
        "yun": null
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "昔望居庸南，今出居庸北。", 
            "岩峦争吞吐，风水清且激。", 
            "逶迤数千里，曲折殊未息。", 
            "关门两向当天开，马如流水车如雷。", 
            "荒鸡一鸣关吏起，列宿惨淡云徘徊。", 
            "山盘盘，石圉圉，状如龙，势如虎。", 
            "龙怒欲腾虎欲舞，太行剑戟犹如许。", 
            "昔不容单车，今马列十伍。", 
            "圣人有道关门开，关门开，千万古。"
        ], 
        "title": "居庸行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "少年思薄宦，既老思田里。", 
            "耦耕非吾事，素食良所耻。", 
            "时雨行东皋，平畴被流水。", 
            "兴言命童稚，东作从兹始。", 
            "饭牛桑苧阴，秉耒郊原里。", 
            "旧麦既青青，新苗复靡靡。", 
            "升堂举杯酌，閒暇阅经史。", 
            "有秋庶可待，敦本聊自喜。", 
            "古人不复存，斯士亦云已。", 
            "食力吾所安，夜行贵知止。"
        ], 
        "title": "题苏氏耕乐堂", 
        "type": "古风", 
        "yun": "纸"
    }, 
    {
        "author": "傅若金", 
        "era": "元", 
        "subtype": null, 
        "text": [
            "秋气集太虚，夕光溥高树。", 
            "时闻阴液坠，暗识商飙度。", 
            "旎旎星动林，英英月霏雾。", 
            "凉扃息尘想，幽琴寄玄悟。", 
            "寂历松上声，逍遥丘中趣。", 
            "钧天澹斜景，银汉蔼微素。", 
            "古调今所稀，大音谁能喻。", 
            "仙人饮沆瀣，寿命金石固。", 
            "千岁不可期，空歌徒延慕。"
        ], 
        "title": "题宜春钟清卿清露轩", 
        "type": "古风", 
        "yun": "遇"
    }, 
    {
        "author": "傅若金", 
        "era": "元", 
        "subtype": null, 
        "text": [
            "鲜鲜白鹭羽，振振清江澨。", 
            "露草寒已衰，风芦近相蔽。", 
            "飞鸣各自适，离居亦有次。", 
            "虽惬江海情，终怀云霄志。", 
            "君子思有则，画者工取譬。", 
            "仪羽庶可希，修洁诚所贵。"
        ], 
        "title": "九鹭图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "微茫洞庭野，隐约潇湘岸。", 
            "鸿雁将栖息，飞鸣求其伴。", 
            "先集良未安，后至凄欲断。", 
            "使我怀弟兄，因之中肠乱。", 
            "留连江海远，惨淡秋晖晏。", 
            "常恐随天风，高飞入云汉。"
        ], 
        "title": "群雁图", 
        "type": "古风", 
        "yun": "翰"
    }, 
    {
        "author": "傅若金", 
        "era": "元", 
        "subtype": null, 
        "text": [
            "高崖含青空，云气所出入。", 
            "絪缊日千态，崭绝恒特立。", 
            "雨合龙挂低，风回鸟飞急。", 
            "寄言为山者，进篑庶可及。"
        ], 
        "title": "题云崖图", 
        "type": "古风", 
        "yun": "缉"
    }, 
    {
        "author": "傅若金", 
        "era": "元", 
        "subtype": null, 
        "text": [
            "苍松在山自奇古，灌木翳之人不惊。", 
            "忽然图向堂上壁，满坐叹息长风生。", 
            "交柯崛走森昼晦，其下将疑鬼神会。", 
            "雾雨寒霏虎豹毛，雷霆怒拆蛟鼍背。", 
            "乃知巨笔老且神，力斡造化雄千钧。", 
            "皇天不夭栋梁具，后土潜回霜雪春。", 
            "尔松已为人爱惜，见尔为尔生颜色。", 
            "山中岂无材木倚绝壁，未逢匠石嗟何益。"
        ], 
        "title": "奉题仇工部壁间古松图歌", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "老树亚晴空，疏花带寒野。", 
            "风流不自惜，澹泊从人写。", 
            "岁晏孰能娱，空山少来者。"
        ], 
        "title": "题墨梅二首 其一", 
        "type": "古风", 
        "yun": "马"
    }, 
    {
        "author": "傅若金", 
        "era": "元", 
        "subtype": null, 
        "text": [
            "孤花何婉娩，玉立含幽素。", 
            "短短时出桥，疏疏或临路。", 
            "生疑檐下月，半照墙西树。"
        ], 
        "title": "题墨梅二首 其二", 
        "type": "古风", 
        "yun": "遇"
    }, 
    {
        "author": "傅若金", 
        "era": "元", 
        "subtype": null, 
        "text": [
            "浑沌以来不可数，万八千岁生盘古。", 
            "絪缊乃在卷石间，光怪潜通落星渚。", 
            "来从鱼腹人尽讶，坐念武侯心独苦。", 
            "八阵图成泣鬼神，三江石转凋寒暑。", 
            "苍波喷浸圆且坚，鸡子结成生理全。", 
            "久当化鸟非为怪，犬未成羊亦可仙。", 
            "玉精隐月相照射，金液流霞纷绕缠。", 
            "轻清已判中黄外，元气犹涵太素前。", 
            "英雄事往唯存石，天衡地轴今谁识。", 
            "江上尝疑雾雨寒，坐中歘恐风雷黑。", 
            "摩挲直如见溟涬，位置岂肯同沙砾。", 
            "长路相将拂剑随，天阴勿使精灵得。"
        ], 
        "title": "浑沌石行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "远树含幽姿，近树亦古色。", 
            "水傍尝见画不得，乃在君家中堂之素壁。", 
            "青林寂寞行人窈，白涧微茫断烟隔。", 
            "入门萧萧云气生，落日便恐归禽争。", 
            "耳后飒爽寒风声，知君夜眠愁雨黑，留客昼坐宜秋清。", 
            "刘侯学李成，画手称独步。", 
            "时见作古松，盘屈百怪聚。", 
            "中林一株直且良，安得刘侯写其趣。"
        ], 
        "title": "奉题达兼善御史壁閒刘伯希所画古木图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "秋夜长，长如岁。", 
            "长如岁，尚可夜。", 
            "凉薄人，不能寐。", 
            "群雁各南翔，一凫尚北飞。", 
            "团团素明月，流光照我衣。", 
            "当歌正激烈，慷慨送将归。", 
            "丈夫成名微亦足，焉能终夜悲刺促。"
        ], 
        "title": "赋得秋夜长送方叔高二首 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "秋月皎皎夜何长，念君客游思故乡。", 
            "当垆美人惜年芳，长夜起舞歌清商。", 
            "歌清商，送急管。", 
            "为君酌美酒，请君勿辞满。", 
            "夜长迢迢漏未终，离思比之何时断。", 
            "离思长，夜犹短。"
        ], 
        "title": "赋得秋夜长送方叔高二首 其二", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "男儿生当游八区，焉能郁郁守座隅。", 
            "往昔滞留湘中日，我兄翱翔天子都。", 
            "先皇崇文坐垂拱，平明西阁千官拥。", 
            "琼岛称觞日月閒，玉阶奏赋星辰动。", 
            "后来执笔随天官，纂述大典垂不刊。", 
            "书成入对紫微曙，宴罢归辞青琐寒。", 
            "兄今得官三釜足，借乘逻骑南山麓。", 
            "我有家君欲寄将，柴门回映清江曲。"
        ], 
        "title": "送邓朝阳归赴分宁州杉市巡检", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "白苧白，白如霜。", 
            "美人玉手亲自浣，制作春衣宜短长。", 
            "春衣成有时，远行归无期。", 
            "愿君著衣重爱惜，风尘变白能为黑。"
        ], 
        "title": "白苧词", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "忆昔文皇御天历，知君已是青冥客。", 
            "宝气经年动斗牛，璇光彻夜通奎壁。", 
            "比来蹇剥人所叹，况复贫病家多厄。", 
            "忽闻除书双及门，老亲白发生颜色。", 
            "秦邮近水足粳稻，桂林只今多盗贼。", 
            "待次且食武昌鱼，携家不过湘南驿。", 
            "王祥旧来驱别乘，贾谊未久遭前席。", 
            "此时父老怨来迟，他日攀辕会沾臆。", 
            "骐骥那愁九州大，凤凰早恨三山隔。", 
            "秋浮江汉云木清，夜过淮河月波白。", 
            "新诗屡成知自诵，远道即见何由得。", 
            "黄鹤楼前遇故人，因君为致长相忆。"
        ], 
        "title": "忆昔行送雅琥正卿参书南归参书居閒京师行中书调广西选为静江同知比上其名中书正奏授高邮时广西寇盗而参书母老即移家归武昌待次遂作此奉送兼问讯江汉故人", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "帝城东风作春雪，千花堕地吹还灭。", 
            "云气微分五凤楼，日华稍动苍龙阙。", 
            "天涯对节每思亲，况复愁中数见春。", 
            "坐忆高堂献生菜，朝来说著远行人。"
        ], 
        "title": "立春日对雪（己亥岁）", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "新安江水清见底，水边作纸明于水。", 
            "兔臼霜残晓月空，鲛宫练出秋风起。", 
            "五云高阁染宸章，最忆吴笺照墨光。", 
            "明朝驿使江南去，诏许千番贡玉堂。"
        ], 
        "title": "送奎章阁广成局副杨元成奉旨之徽州熟纸因道便过家钱唐二首 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "绿槐五月高云冷，行人辞阙瞻乡井。", 
            "奎壁秋回帝座深，斗牛夜隔天河永。", 
            "君今衔命出江关，却到徽州几日还。", 
            "天上应须朝绛节，湖边何得爱青山。"
        ], 
        "title": "送奎章阁广成局副杨元成奉旨之徽州熟纸因道便过家钱唐二首 其二", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "灵隐道中古杉树，上与云雾相胶葛。", 
            "李侯一见为写真，霜雪萧萧起毫末。", 
            "此杉苍茫几百年，鬼物扶持人所怜。", 
            "贞心岂容蝼蚁蚀，老干或有蛟龙缠。", 
            "山林万里那得致，见者皆惊栋梁器。", 
            "暗壁寻常度雨声，晴窗彷佛生秋气。", 
            "吾闻大厦众力持，此杉谁能久弃之。", 
            "君不见道边不材木，拥肿百围安所施。"
        ], 
        "title": "古杉行题陈兵曹所藏李遵道画灵隐道中二杉图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "邯郸城头下白日，邯郸市上风萧瑟。", 
            "故垒空馀鸟雀悲，荒垣只见狐狸出。", 
            "何王坟墓对山阿，尚忆诸侯争战多。", 
            "赵客归来重毛遂，秦军老去畏廉颇。", 
            "黄尘白草宫前道，鬼火如灯夜相照。", 
            "公子秋来不见过下那闻笑。", 
            "当时冠盖激浮云，挝钟考鼓宴青春。", 
            "只今惟有邮亭树，还送年年行路人。"
        ], 
        "title": "邯郸行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "伤哉何伤哉，出门闻天语，掩袂不敢哀。", 
            "道傍行者但踯躅，使我寸肠为之摧。", 
            "呜呼上天生下民，下民何多灾。", 
            "玉龙驾若木，奄忽复西回。", 
            "吾闻女娲断鳌立四极，胡不使之万古不动长崔嵬。", 
            "天高苍苍不可及，下民号之空仰泣。"
        ], 
        "title": "伤哉行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "桂林之区，猺贼杂处。", 
            "南有八十里之高山，绝天绵延开险阻。", 
            "贼人倚之作巢砦，劫掠经年势还大。", 
            "官军收捕费供给，主将逡巡竟何待。", 
            "居民近山昼夜愁，山下行人皆白头。", 
            "况闻良家半为贼，官府贪横仍诛求。", 
            "安得大聚边头兵甲铸田器，尽锄高山作平地。", 
            "高山平，猺贼毙。"
        ], 
        "title": "八十里山行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "南屯老翁年七十，官府征徭困供给。", 
            "大男送粮赴军前，次男守寨不得眠。", 
            "盗贼时时劫生口，东邻西舍日夜走。", 
            "今朝喜见朝廷使，持酒含悽说前事。", 
            "筋力虽微不敢休，辛勤更备官军至。", 
            "教儿应役莫逃亡，县男成长身日强。", 
            "但愿明年尽杀贼，耕种官田得儿力。"
        ], 
        "title": "南屯老翁行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "青楼只在石桥东，几度闻君醉落红。", 
            "近日绿阴浓似雨，门前别系玉花骢。"
        ], 
        "title": "寄王敏文（时将娶）", 
        "type": "绝句", 
        "yun": "东"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "衡岳仙成只可闻，南昌何处觅夫君。", 
            "邻儿狡似东方朔，偷得金桃不见分。"
        ], 
        "title": "魏元君坛戏和陈彦高", 
        "type": "绝句", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "迢递云山隔远溪，微茫烟水带长堤。", 
            "秋来木叶多摇落，日暮寒鸦不肯栖。"
        ], 
        "title": "题画", 
        "type": "绝句", 
        "yun": "齐"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "河中日日水悠悠，谁道人心似水流。", 
            "河水湾回有时直，人心屈曲几时休。"
        ], 
        "title": "棹歌六首 其一", 
        "type": "绝句", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "朝朝风雨送船行，白日无晴夜有晴。", 
            "东岸□灯西岸见，中间犹自不分明。"
        ], 
        "title": "棹歌六首 其二", 
        "type": "绝句", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "待船日日恨船迟，船头水声无断时。", 
            "昨夜天清好新月，谁家学得画蛾眉。"
        ], 
        "title": "棹歌六首 其三", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "攀柳莫攀当路柳，系船须系上风船。", 
            "当路人行无好树，上风浪小得安眠。"
        ], 
        "title": "棹歌六首 其四", 
        "type": "绝句", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "去年船里逢端午，今年船里又端阳。", 
            "九节菖蒲本仙药，如何曲曲似愁肠。"
        ], 
        "title": "棹歌六首 其五", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "宁向泥中弃莲子，莫向水上种桃花。", 
            "莲子出泥终见藕，桃花随水不还家。"
        ], 
        "title": "棹歌六首 其六", 
        "type": "绝句", 
        "yun": "麻"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "玄鸟飞时绿树春，湖南烟际往来频。", 
            "明年社日君何处，逢著新巢忆故人。"
        ], 
        "title": "双燕图赠王惟中", 
        "type": "绝句", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "一斛寒泉照紫骝，萧萧骏尾动高秋。", 
            "夜来枥上西风满，忆傍寒云饮陇头。"
        ], 
        "title": "题饮马图", 
        "type": "绝句", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "湖亭初得寄来诗，几度长吟恨别离。", 
            "近日扁舟洞庭野，雨中多是忆君时。"
        ], 
        "title": "简杨好问", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "遥忆商颜松色青，女萝枝上醉眠醒。", 
            "自从四皓安刘后，岁暮何人采茯苓。"
        ], 
        "title": "题画松", 
        "type": "绝句", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "汉苑寻常露下时，月明高架影参差。", 
            "上林近日无来使，肠断江南见一枝。"
        ], 
        "title": "题松庵上人墨蒲桃二首 其一", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "露颗含香近客衣，蜜蜂蝴蝶绕藤飞。", 
            "夜来应值骊龙睡，探得明珠月下归。"
        ], 
        "title": "题松庵上人墨蒲桃二首 其二", 
        "type": "绝句", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "万壑苍苍云气昏，石泉斜落古松根。", 
            "前林欲暝僧归晚，应听钟声到寺门。"
        ], 
        "title": "题山家山景二首 其一", 
        "type": "绝句", 
        "yun": "元"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "雁起秋空树色遥，行人江上驻归桡。", 
            "海门东去应千里，白日微茫见落潮。"
        ], 
        "title": "题山家山景二首 其二", 
        "type": "绝句", 
        "yun": "萧"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "小窗开尽碧桃枝，忆得青鸾化去时。", 
            "昨夜秋风妒幽怨，梦中吹断素琴丝。"
        ], 
        "title": "追和蕙兰二首 其一", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "江上愁时复值春，带围宽尽不宜身。", 
            "阶前旧种樱桃树，日暮飞花故著人。"
        ], 
        "title": "追和蕙兰二首 其二", 
        "type": "绝句", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "凤凰城中木落时，空斋独夜把君诗。", 
            "最怜庾信肠堪断，常思阴铿鬓蚤垂。"
        ], 
        "title": "题方叔高归羸集后", 
        "type": "绝句", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "淳安县东金紫峰，宋公旧隐隔云松。", 
            "山人采蔗应常到，溪客寻花或未逢。"
        ], 
        "title": "寄题进士宋翔仲书室 其一", 
        "type": "绝句", 
        "yun": "冬"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "闻道蔗南脩竹里，小堂清诵夜常勤。", 
            "烟中谷响遥相答，月下泉流静始闻。"
        ], 
        "title": "寄题进士宋翔仲书室 其二", 
        "type": "绝句", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "雪外高亭倚竹根，石门幽径蹑苔痕。", 
            "重来花发应千树，只恐渔舟失洞门。"
        ], 
        "title": "游园和吴光辅", 
        "type": "绝句", 
        "yun": "元"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "江上晴云起岛山，行人长慕钓舟閒。", 
            "双鸿更背湘潭去，朝尽衡阳几日还。"
        ], 
        "title": "题张天彝山水卷", 
        "type": "绝句", 
        "yun": "删"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "湖南五月洞庭秋，杨柳深深系客舟。", 
            "遥忆郡斋无一事，题诗频到岳阳楼。"
        ], 
        "title": "简善道原", 
        "type": "绝句", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言绝句", 
        "text": [
            "浴凫飞鹭聚寒塘，落雁归鸦映夕阳。", 
            "忽忆湖南烟树里，倚栏秋思正茫茫。"
        ], 
        "title": "题家山小景 其一", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "冬入安南国，云迎使者轺。", 
            "郡闻秦日置，柱想汉时标。", 
            "江路篁犹箨，山田稻始苗。", 
            "皇恩函远迩，行役不辞遥。"
        ], 
        "title": "腊日入安南", 
        "type": "律诗", 
        "yun": "萧"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "世祖初开业，安南早贡琛。", 
            "国蟠蜗角小，地接犬牙深。", 
            "使节犹频入，蛮兵莫见侵。", 
            "数州须拯恤，万感寄登临。"
        ], 
        "title": "冯高", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "使节明金虎，腰弓偃画蛇。", 
            "蛮夷趋号令，原隰见光华。", 
            "边树犹含绿，江梅久放花。", 
            "忆君依幕府，何日定还家。"
        ], 
        "title": "答别龙州萧从事韶", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "交阯方通使，宾州忽被围。", 
            "还闻山路塞，径就水程归。", 
            "上府空金椀，前军老铁衣。", 
            "谁能平政化，不事总戎机。"
        ], 
        "title": "还闻柳州破道阻将溯江", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "乍见先愁去，将行未忍分。", 
            "字期归后寄，歌畏别时闻。", 
            "驿树过春雨，江船隔夜云。", 
            "驱驰念吾弟，羽翼待诸君。"
        ], 
        "title": "别静江文学诸公", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "舣棹依江岸，寻桥过寺门。", 
            "竹深题字满，苔古刻文昏。", 
            "石色兼云冷，溪声杂雨喧。", 
            "吾亭正何处，为觅漫郎孙。"
        ], 
        "title": "浯溪", 
        "type": "律诗", 
        "yun": "元"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "烽火连诸郡，旌旗转百蛮。", 
            "野莺先客至，江雁及春还。", 
            "吴楚青天迥，潇湘白日閒。", 
            "登临慰怀抱，况复近乡关。"
        ], 
        "title": "衡湘驿", 
        "type": "律诗", 
        "yun": "删"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "游子方春至，严亲尽日怜。", 
            "别来忧道路，喜定问山川。", 
            "百粤元过岭，三湘总入天。", 
            "归朝诫努力，江上莫留连。"
        ], 
        "title": "长沙见严亲", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "金陵古形胜，晚望思迢遥。", 
            "白日馀孤塔，青山见六朝。", 
            "燕迷花底巷，鸦散柳阴桥。", 
            "城下秦淮水，年年自落潮。"
        ], 
        "title": "金陵晚眺", 
        "type": "律诗", 
        "yun": "萧"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "使节违双阙，天书下百蛮。", 
            "雨蒸归日路，云合去时山。", 
            "岭表兵犹动，滦阳驾未还。", 
            "安边数策在，不得犯龙颜。"
        ], 
        "title": "六月二十八日至京", 
        "type": "律诗", 
        "yun": "删"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "日月催时序，乾坤隔晦明。", 
            "残年万里梦，今夕几人情。", 
            "久客烦朋友，双亲倚弟兄。", 
            "深惭须薄禄，不得谢浮名。"
        ], 
        "title": "京师守岁", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "燕骑经旬发，吴船此日行。", 
            "树知风起色，帆识雨来声。", 
            "骤转长林暗，斜分绝塞明。", 
            "河流今夜满，无复滞归程。"
        ], 
        "title": "发通州", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "野树茏葱合，官桥屈曲通。", 
            "入天迷远近，看日得西东。", 
            "酒旆青摇水，渔罾白映空。", 
            "时还问村落，何必似城中。"
        ], 
        "title": "水村", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "驿路通畿甸，敖仓俯漕河。", 
            "骑瞻西日去，帆听北风过。", 
            "燕蓟舟车会，江淮贡赋多。", 
            "近闻愁米价，素食定如何。"
        ], 
        "title": "河西务", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "水国常含卤，沙场业煮盐。", 
            "转输分使出，征榷置官监。", 
            "桥坏仍通市，船来总落帆。", 
            "依依道傍柳，无那拂征衫。"
        ], 
        "title": "长芦", 
        "type": "律诗", 
        "yun": null
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "缥缈平湖白，微茫远树青。", 
            "田分高下水，道俯短长亭。", 
            "鹅鸭烟中乱，鱼虾雨里腥。", 
            "秦邮看渐近，城郭记曾经。"
        ], 
        "title": "秦邮", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "远道趋乡国，中宵梦弟兄。", 
            "松篁数里见，桑柘十年成。", 
            "慈母惊相问，邻儿笑共迎。", 
            "无钱未足恨，骨肉慰离情。"
        ], 
        "title": "初归", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "午日清江道，南风满白蘋。", 
            "暮年为客健，长路对人贫。", 
            "忆弟馀双鬓，还家称一身。", 
            "有孙堪慰眼，莫厌把杯频。"
        ], 
        "title": "和赠陈与之", 
        "type": "律诗", 
        "yun": "真"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "闻说避秦地，花间忘岁年。", 
            "偶逢渔父问，长使世人传。", 
            "丘壑浑疑幻，林庐或近仙。", 
            "至今图画里，惆怅武陵船。"
        ], 
        "title": "桃源图", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "颇爱将军第，幽同处士园。", 
            "石浮春雨翠，溪抱夕阳暄。", 
            "虎韔空悬壁，熊车数过门。", 
            "遥疑花树底，鸡犬近仙源。"
        ], 
        "title": "常宁刘百户园林 其一", 
        "type": "律诗", 
        "yun": "元"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "少壮从戎事，归休遂野情。", 
            "鹖冠时自著，龙剑夜犹鸣。", 
            "竹下思羊仲，瓜前感邵平。", 
            "知君纵幽赏，心已薄浮名。"
        ], 
        "title": "常宁刘百户园林 其二", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "春日名园好，常时俗客稀。", 
            "树间斜引径，花外别开扉。", 
            "沙鸟随行熟，池鱼上钓肥。", 
            "往来祇适兴，出处已忘机。"
        ], 
        "title": "常宁刘百户园林 其三", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "巴水沄沄巴峡青，月明客泪堕猿声。", 
            "眼中已识瞿唐路，剩水残山懒问名。"
        ], 
        "title": "万里江山图", 
        "type": "绝句", 
        "yun": "庚"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "绿杨深处画桥横，风掠平湖碧浪生。", 
            "待得笙歌城郭去，苧袍筇竹自閒行。"
        ], 
        "title": "次韵山村先生二首 其一", 
        "type": "绝句", 
        "yun": "庚"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "驿亭枫树著霜红，天际冥冥见断鸿。", 
            "隔岸远山青更好，澹烟斜日值秋风。"
        ], 
        "title": "次韵山村先生二首 其二", 
        "type": "绝句", 
        "yun": "东"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "几夜西风叶满苔，燕巢空在锁尘埃。", 
            "秋归莫折黄花赠，逗到明年又再来。"
        ], 
        "title": "秋兴", 
        "type": "绝句", 
        "yun": "灰"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "野水浮来半落红，不须惆怅怨东风。", 
            "春归毕竟归何处，还在溪光柳影中。"
        ], 
        "title": "暮春杂兴五首 其一", 
        "type": "绝句", 
        "yun": "东"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "门掩东风柳色深，暮寒脉脉透衣襟。", 
            "春天最是无凭准，一日才晴一日阴。"
        ], 
        "title": "暮春杂兴五首 其二", 
        "type": "绝句", 
        "yun": "侵"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "雨入孤城草木新，香红半逐马蹄尘。", 
            "却怜杜宇无情甚，不解迎春祇送春。"
        ], 
        "title": "暮春杂兴五首 其三", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "春光欲老绿阴寒，稚笋搀空已作竿。", 
            "无限好山都不见，乱云斜雨满阑干。"
        ], 
        "title": "暮春杂兴五首 其四", 
        "type": "绝句", 
        "yun": "寒"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "红药花开春欲归，绿杨阴暗燕争飞。", 
            "晚来一阵东风雨，又送馀寒上客衣。"
        ], 
        "title": "暮春杂兴五首 其五", 
        "type": "绝句", 
        "yun": "微"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "清霜欲重小春天，杨柳萧疏带晓烟。", 
            "无奈东皇苦多事，又传春信到梅边。"
        ], 
        "title": "冬日偶成", 
        "type": "绝句", 
        "yun": "先"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "绿杨萧瑟飐秋风，客去门间酒盏空。", 
            "夜半月明生绮席，不知谁在画楼中。"
        ], 
        "title": "感旧", 
        "type": "绝句", 
        "yun": "东"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "野塘风紧涨涟漪，桃李春寒发尚迟。", 
            "山色晚晴青不了，倚筇忘却立多时。"
        ], 
        "title": "春日杂兴二首 其一", 
        "type": "绝句", 
        "yun": "支"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "湘云碎剪作春衣，步入青山映夕晖。", 
            "我已无心事渔猎，野禽何事亦惊飞。"
        ], 
        "title": "春日杂兴二首 其二", 
        "type": "绝句", 
        "yun": "微"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "满地柽阴野水新，粉墙额额有凝尘。", 
            "一双戏蝶来书幌，犹绕残花觅旧春。"
        ], 
        "title": "暮春杂兴", 
        "type": "绝句", 
        "yun": "真"
    }, 
    {
        "author": "善住", 
        "era": "元", 
        "subtype": "七言绝句", 
        "text": [
            "越国谋臣吴国雠，如何庙食此江头？", 
            "扁舟载得蛾眉后，却作三江汗漫游。"
        ], 
        "title": "三高祠", 
        "type": "绝句", 
        "yun": "尤"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "舣棹逢精舍，松扉昼不扃。", 
            "暮云兼雨黑，寒树带烟青。", 
            "鸟散庭还静，龙归水自灵。", 
            "徘徊未能去，石塔语风铃。"
        ], 
        "title": "嘉定显庆寺", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "短鬓霜侵久，馀生懒问交。", 
            "爱閒忘俯仰，养静倦推敲。", 
            "花露悬蛛网，芹泥落燕巢。", 
            "有时幽兴剧，扶杖出衡茆。"
        ], 
        "title": "馀生", 
        "type": "律诗", 
        "yun": "肴"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "江山王气终，江水自流东。", 
            "钟鼓传新寺，烟花失故宫。", 
            "龙亡灵沼竭，凤去寝园空。", 
            "残月西风夜，无人倚井桐。"
        ], 
        "title": "钱唐感旧", 
        "type": "律诗", 
        "yun": "东"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "展席当清昼，凭轩野思饶。", 
            "苔随屐齿陷，雪入酒杯消。", 
            "看竹鹤先舞，弹琴梅自飘。", 
            "风流馀二老，相对话前朝。"
        ], 
        "title": "陪山村先生白提举宅清集", 
        "type": "律诗", 
        "yun": "萧"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "凉风动寥廓，庭下草初黄。", 
            "病骨知寒早，愁怀觉夜长。", 
            "孤城淹岁月，重露迫衣裳。", 
            "黑发浑无几，尤宜事退藏。"
        ], 
        "title": "秋怀四首 其一", 
        "type": "律诗", 
        "yun": "阳"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "砌冷候虫急，灯昏幽梦长。", 
            "秋风吹草木，天气入凄凉。", 
            "门掩荒城月，鸦啼古堞霜。", 
            "无成今白首，身世转堪伤。"
        ], 
        "title": "秋怀四首 其二", 
        "type": "律诗", 
        "yun": "阳"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "涧曲独盘旋，人间事屡迁。", 
            "艰难销壮志，衰朽惜残年。", 
            "世有还珠浦，生无种玉田。", 
            "归来华表鹤，亦劝学金仙。"
        ], 
        "title": "秋怀四首 其三", 
        "type": "律诗", 
        "yun": "先"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "抱景坐虚室，翛然谁与同。", 
            "像金辉夕烛，櫩铁响天风。", 
            "汛大潮应满，林深叶未空。", 
            "江南秋欲老，肠断北来鸿。"
        ], 
        "title": "秋怀四首 其四", 
        "type": "律诗", 
        "yun": "东"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "瓦缶不多土，娟娟枝叶蕃。", 
            "岂知幺凤尾，元是古龙孙。", 
            "苍雪洒禅榻，细香浮酒尊。", 
            "王猷来此见，应亦为销魂。"
        ], 
        "title": "盆竹", 
        "type": "律诗", 
        "yun": "元"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "客路渺无际，崎岖何日平。", 
            "积烟迷远树，残照下荒城。", 
            "水宿先归港，朝行暗计程。", 
            "长桥知渐近，笳鼓隔林鸣。"
        ], 
        "title": "舟次吴江", 
        "type": "律诗", 
        "yun": "庚"
    }, 
    {
        "author": "善住", 
        "era": "元", 
        "subtype": "五言律诗", 
        "text": [
            "运得他山石，还将石作梁。", 
            "直从堤上去，横跨水中央。", 
            "白鹭下秋色，苍龙浮夕阳。", 
            "涛声当夜起，并入榜歌长。"
        ], 
        "title": "宝带桥", 
        "type": "律诗", 
        "yun": "阳"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "独上高台小凭阑，荒城寂历水云宽。", 
            "连天芳草雨初霁，满地落花春又残。", 
            "白发不生还亦老，青山无事且须看。", 
            "吴王伯业消磨尽，江鸟呼风野树寒。"
        ], 
        "title": "春杪登苏台", 
        "type": "律诗", 
        "yun": "寒"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "篷窗兀坐听鸣蝉，满目阴云欲雨天。", 
            "山隔坏城悬落日，树连荒驿带苍烟。", 
            "临流石马何年墓？种竹人家有钓船。", 
            "至老相寻能几度，更挥青盖访林泉。"
        ], 
        "title": "舟次盘门过无得院", 
        "type": "律诗", 
        "yun": "先"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "鲸波渺渺接遥空，今古由来一苇通。", 
            "斗柄夜悬常办北，日轮朝涌始知东。", 
            "车书既混文无异，爵服才分语不同。", 
            "乡路眼中应已熟，好携包笠扣玄宗。"
        ], 
        "title": "赠日本僧", 
        "type": "律诗", 
        "yun": null
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "秋云秋水两悠悠，白首何堪动别愁。", 
            "代岭月明寒雁过，楚江木落晚禾收。", 
            "夫差既赐申胥剑，勾践难回范蠡舟。", 
            "今古兴亡无限事，愿因归路问沙鸥。"
        ], 
        "title": "送日上人还吴淞", 
        "type": "律诗", 
        "yun": "尤"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "茅茨抛在翠微间，即栗横肩又独还。", 
            "松树别来巢鹤大，铜瓶归去蛰龙閒。", 
            "西风黄叶埋寒径，落日青猿叫乱山。", 
            "后夜月明谁是伴，枕前飞瀑响潺潺。"
        ], 
        "title": "送人还山", 
        "type": "律诗", 
        "yun": "删"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "之子难忘骨肉情，远寻仲弟入杭城。", 
            "好山半乡舟中看，佳句多于枕上成。", 
            "驿路牛羊归暮色，江桥鼓角动秋声。", 
            "端淳耆旧今无几，为问湖边老净名。"
        ], 
        "title": "送人入杭寻弟及谒山村先生", 
        "type": "律诗", 
        "yun": "庚"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "阊阖城边烟草昏，自携禅侣过孤村。", 
            "阴云垂地鸟归树，寒色满空人闭门。", 
            "山径雨馀留虎迹，野塘秋尽露潮痕。", 
            "一声牧笛前峰起，回首残阳欲断魂。"
        ], 
        "title": "与无照暮出西郊", 
        "type": "律诗", 
        "yun": "元"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "十月吴皋霜露零，田家收稻满柴扃。", 
            "湖中浪拥银花白，天末山横螺髻青。", 
            "寒色乱鸦飞笠泽，夕阳衰柳并旗亭。", 
            "何时觅得清游伴，更买扁舟过洞庭。"
        ], 
        "title": "过石湖", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "高阁閒登四望宽，青山极目倚云端。", 
            "水村漠漠连天远，垄树沈沈带雨寒。", 
            "罢马嘶风春草遍，倦鸦归堞夕阳残。", 
            "岂知大道平如掌，今古人间行路难。"
        ], 
        "title": "登报恩寺阁", 
        "type": "律诗", 
        "yun": "寒"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "歌罢阳关酒一杯，扁舟欲上更徘徊。", 
            "舒王旧院为僧寺，后主遗宫化劫灰。", 
            "北固山头春雨过，西津渡口暮潮回。", 
            "心间在处堪为客，遮莫天涯杜宇催。"
        ], 
        "title": "送人之金陵", 
        "type": "律诗", 
        "yun": "灰"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "归思悠悠极渺冥，暂维舟楫并长亭。", 
            "春江水暖蒲牙白，野岸烟销柳眼青。", 
            "鸣犊带声登废垄，征鸿和影度遥汀。", 
            "不知何处吹桐角，独立天涯泪欲零。"
        ], 
        "title": "舟次江亭", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "车声轧轧辗红埃，北马南帆日夕来。", 
            "淮甸雪销江水涨，海门月上楚天开。", 
            "堤边行饭多逢柳，野外寻诗不见梅。", 
            "会散金山即归去，春风催我上琴台。"
        ], 
        "title": "京口", 
        "type": "律诗", 
        "yun": "灰"
    }, 
    {
        "author": "麻革", 
        "era": "元", 
        "subtype": null, 
        "text": [
            "河流宿层冰，山有太古雪。", 
            "翩翩有客来，老面黑于铁。", 
            "盘盘胸臆间，犹挂太华月。", 
            "不肯下贵势，便欲叫双阙。", 
            "朔寒衣裳单，路远马䠥𨇨。", 
            "昔人丈夫事，肝胆不可越。", 
            "我歌送君行，歌声何激烈。", 
            "悲风为我起，酒行歌半阕。", 
            "望君青云端，何恤远离别。"
        ], 
        "title": "短歌行送秦人薛微之赴中书", 
        "type": "乐府曲辞", 
        "yun": null
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "层峦叠翠瘴江湄，水色林光云起时。", 
            "云鹤自闲春自老，个中风月几人知。"
        ], 
        "title": "谷山在藤县城北", 
        "type": "绝句", 
        "yun": "支"
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "东山云敛碧天开，月色苍茫海上来。", 
            "风露满空清似洗，一庭光彩转瑶台。"
        ], 
        "title": "东山", 
        "type": "绝句", 
        "yun": "灰"
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "千尺丹厓削石屏，波光倒树碍云行。", 
            "何当借我烟霞榻，卧听泉声看月明。"
        ], 
        "title": "石壁山高十馀丈，下临大江，是（上）多松桧", 
        "type": "绝句", 
        "yun": "庚"
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "水气初升云气浮，山林不辨鸟声幽。", 
            "天风吹入三竿日，草木依然水绕洲。"
        ], 
        "title": "赤水峡两岸壁立，一水中流，树木蔚然，岚气朝夕不散", 
        "type": "绝句", 
        "yun": "尤"
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "桃花浪暖锦鳞肥，白发渔翁罢钓归。", 
            "柳底系船篷底坐，满前鸥鹭已忘机。"
        ], 
        "title": "藤江", 
        "type": "绝句", 
        "yun": "微"
    }, 
    {
        "author": "麦澄", 
        "era": "元", 
        "subtype": "七言绝句", 
        "text": [
            "中流乱石水交加，滚滚寒声带雪花。", 
            "霜月不随流水去，只将秋色伴渔家。"
        ], 
        "title": "鸭滩", 
        "type": "绝句", 
        "yun": "麻"
    }, 
    {
        "author": "揭傒斯", 
        "era": "元", 
        "subtype": null, 
        "text": [
            "明皇八骏争驰道，还是开元是天宝。", 
            "长安花发万年枝，不识年华醉中老。", 
            "奎章阁下文书静，衮衣高拱唐虞圣。", 
            "莫言此画徒尔为，千载君王作金镜。"
        ], 
        "title": "题明皇出游图应制", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "若还与他相见时，道个真传示：不是不修书，不是无才思，绕清江买不得天样纸。"
        ], 
        "title": "双调·清江引", 
        "type": "曲", 
        "yun": "纸"
    }, 
    {
        "author": "贯云石", 
        "era": "元", 
        "subtype": null, 
        "text": [
            "挨着靠着云窗同坐，看着笑着月枕双歌，听着数着愁着怕着早四更过。", 
            "四更过，情未足；", 
            "情未足，夜如梭。", 
            "天哪，更闰一更儿妨甚么！"
        ], 
        "title": "红绣鞋", 
        "type": "曲", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "战西风遥天几点宾鸿至，感起我南朝千古伤心事。", 
            "展花笺欲写几句知心事，空教我停霜毫半晌无才思。", 
            "往常得兴时，一扫无瑕疵。", 
            "今日个病恹恹，刚写下两个相思字。"
        ], 
        "title": "塞鸿秋", 
        "type": "曲", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "自笑平生。", 
            "一事无成。", 
            "险阻备经。", 
            "记丁年去国，干戈扰攘，囗囗囗囗，踪迹飘零。", 
            "鲁道尘埃，齐封景物，旅况悠悠百恨增。", 
            "斜阳里，对西风洒泪，魂断青冥。", 
            "家园未得躬耕。", 
            "又十载羁栖古魏城。", 
            "念拙谋难遂，丹心耿耿，韶华易失，两鬓星星。", 
            "五亩桑田，一区茅舍，快兴溪山理旧盟。", 
            "桥边柳，安排青眼，待我归程。"
        ], 
        "title": "沁园春 东馆路中", 
        "type": "词", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "月下檐西，日出篱东，晓枕睡馀。", 
            "唤老妻忙起，晨餐供具，新炊藜糁，旧腌盐蔬。", 
            "饱后安排，城边垦斸，要占苍烟十亩居。", 
            "闲谈里，把从前荒秽，一旦驱除。", 
            "为农换却为儒。", 
            "任人笑、谋月拙更迂。", 
            "念老来生业，无他长技，欲期安稳，敢避崎岖。", 
            "达士声名，贵家骄蹇，此好胸中一点无。", 
            "欢然处，有膝前儿女，几上诗书。"
        ], 
        "title": "沁园春 垦田东城", 
        "type": "词", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "亲友留连，都尽道、归程息逼。", 
            "还可虑、干戈摇荡，路途难厄。", 
            "万事岂容忙里做，一安惟自闲中得。", 
            "便相将、妻子抱琴书，青山侧。", 
            "行与止，吾能识。", 
            "成与败，谁能测。", 
            "但粝餐糊口，小窗容膝。", 
            "桑梓安排投老地，诗书准备传家策。", 
            "使苏张重起论纵横，心难易。"
        ], 
        "title": "满江红 书怀", 
        "type": "词", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "河上徘徊，未分袂、孤怀先怯。", 
            "中年后、此般憔悴，怎禁离别。", 
            "泪苦滴成襟畔湿，愁多拥就心头结。", 
            "倚东风、搔首谩无聊，情难说。", 
            "黄卷内，消白日。", 
            "青镜里，增华发。", 
            "念岁寒交友，故山烟月。", 
            "虚道人生归去好，谁道美事难双得。", 
            "计从今、佳会几何时，长相忆。"
        ], 
        "title": "满江红 别大名亲旧", 
        "type": "词", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "土榻侵寻夜半风。", 
            "眼羞无睡强朦胧。", 
            "新诗暗琢拳挛里，往事都思展转中。", 
            "肤起粟，脊弯弓。", 
            "须知玉汝是天衷。", 
            "墦间也去从人乞，怎立当年济世功。"
        ], 
        "title": "鹧鸪天 夜寒一作怎得心胸浩气冲", 
        "type": "词", 
        "yun": null
    }, 
    {
        "author": "许献臣", 
        "era": "元", 
        "subtype": "七言绝句", 
        "text": [
            "人生自是人间月，客亦天边寄此身。", 
            "彼此虚空无著处，谁欤是主复谁宾？"
        ], 
        "title": "宾月堂诗", 
        "type": "绝句", 
        "yun": "真"
    }, 
    {
        "author": "许谦", 
        "era": "元", 
        "subtype": null, 
        "text": [
            "嗷嗷哀鸣，迁于壤木。", 
            "岂无好逑，敦彼独宿。", 
            "渴饮而泉，饥啄而粟。", 
            "聊乐我员，亦曷云足。", 
            "鸿雁在渚，鹡鸰在原。", 
            "物以群分，维性是便。", 
            "尔鸣雍雍，尔怀急难。", 
            "无胥远矣，今亶其然。"
        ], 
        "title": "白鸟二章章八句", 
        "type": "四言诗", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "郁郁乔松，在彼中林。", 
            "斲之砻之，以榱以楹。", 
            "我材既良，胡宁靡成。", 
            "日居月诸，亦迭而逝。", 
            "谋犹孔臧，庶拔斯萃。", 
            "奋然于怀，耿耿寤寐。", 
            "泛彼柏舟，集于西流。", 
            "征夫遑遑，予取予求。", 
            "尔言毋暴，我心则休。", 
            "遥遥道途，跬步斯举。", 
            "悠悠天衢，始振其羽。", 
            "聿其问津，云汉之渚。"
        ], 
        "title": "郁松赠陶思齐任通波驿长", 
        "type": "四言诗", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "东溪主者杨将军，少年领兵多树勋。", 
            "心将富贵同流水，身以承平住白云。", 
            "闻道云深是溪处，扶桑直对门前路。", 
            "青山左抱日光回，寒瀑西连雨声注。", 
            "将军临溪乐诗酒，沙鸥水鹤相亲久。", 
            "蜾蠃经年缀鼓鼙，蟏蛸尽日蒙刁斗。", 
            "白团羽扇小纶巾，閒携棋局过比邻。", 
            "舟中有客时寻戴，花底逢人非避秦。", 
            "人间何所无丘壑，车马憧憧走城郭。", 
            "红叶空藏秋渚幽，绿萝自傍春岩落。", 
            "近者征南兵未休，荒村穷谷多罹忧。", 
            "愿移部曲隳残寇，却向溪边娱碧流。"
        ], 
        "title": "东溪行为除州万户杨俊卿作", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "草木摇落雁南飞，文窗皎洁承月辉。", 
            "凄风入房露沾扉，红颜含彩垂佩帏，簪金鸣玉扬舞衣。", 
            "兰缸对耀照君闱，远行胡为未言归。"
        ], 
        "title": "秋夜曲", 
        "type": "古风", 
        "yun": "微"
    }, 
    {
        "author": "傅若金", 
        "era": "元", 
        "subtype": null, 
        "text": [
            "至元二年冬不雪，天子夙夜忧黎民。", 
            "官庭择日诏方士，台观通天求百神。", 
            "留侯之孙住龙虎，世领祠官列圭组。", 
            "凫舄经时谒紫微，凤章半夜飞玄武。", 
            "皇天爱民祈可必，腊雪依微应三日。", 
            "望拜还闻在竹宫，受釐忽报临宣室。", 
            "天地杳默韬玄功，赐余纷纭恩数隆。", 
            "请和六气辅元化，常使九州歌岁丰。"
        ], 
        "title": "天师张大玄祈雪歌", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "邺中文砖天下奇，流传为砚亦堪悲。", 
            "月砌寒倾古台暮，雨犁耕出断钗时。", 
            "荒凉火烧狐兔窟，金棺别葬奸雄骨。", 
            "石麟暗刻魏春秋，铜雀空题汉年月。", 
            "可怜此砚依浮世，曾见高筵美人醉。", 
            "行迹犹沾旧袜尘，啼痕已灭新妆泪。", 
            "向来登践日纷纷，即今磨洗见奇文。", 
            "题诗为吊西陵树，地下曹瞒那得闻。"
        ], 
        "title": "铜雀砚歌", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "禾簇簇，禾簇簇，去年缺雨今年足。", 
            "人家耕种少得閒，一春强半田中宿。", 
            "塘上水生禾欲齐，春禽爱近落花啼。", 
            "出入无人看门户，野庭一任人来去。", 
            "有时耕罢亦长吟，归来不记入村深。", 
            "书编从挂牛角上，诗卷间留桑树阴。", 
            "田家小心畏法令，尝愿秋租得馀剩。", 
            "邻翁昨日到城还，闻说官□有新政。", 
            "民间禁马不禁牛，有牛耕田君莫愁。"
        ], 
        "title": "禾簇簇题邹福所藏勤耕图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "远将归，恨归晚。", 
            "通州河头有船雇，行人将归不言远。", 
            "人家生子少离乡，一生长在父母傍。", 
            "自怜出入无年月，北走京师南走越。", 
            "他人富贵轻贫贱，一日金多弃乡县。", 
            "小官禄薄何足为，得及父母康强时。", 
            "说著还家客心喜，此身虽贫亦不耻。"
        ], 
        "title": "远将归", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "吴中富儿扬州客，一生射利多金帛。", 
            "去年贩茶湓浦东，今年载米黄河北。", 
            "远行香火倚神明，从来风水少遭惊。", 
            "近日船行御河里，顺流日日南风喜。", 
            "笑人上水风打头，岂拟自家船入水。", 
            "前船各自向前行，后者还来闻哭声。", 
            "妻子家中未知死，同侣将书报乡里。", 
            "道傍叹者独何为？昨日宁闻今日悲。", 
            "岂不见他平地上，风波顷刻少人知。"
        ], 
        "title": "覆舟叹", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "微雨萧萧湿行李，马头即见长江水。", 
            "烟浦明侵白鸟边，风帆乱入青天里。", 
            "故人南北久离居，况复经年无素书。", 
            "明日重吟汉阳树，何须不食武昌鱼。"
        ], 
        "title": "书阳罗堡", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "莫邪干将古神剑，得水化作双龙翔。", 
            "斗间宝气入江灭，波里金鳞翻日光。", 
            "道人笔锋如剑利，亦能化龙致神异。", 
            "黑风屃屃涛欲立，白日阴阴雨将至。", 
            "忽然逢之不敢窥，爪甲云气常淋漓。", 
            "便愁中夜雷霆怒，两龙乘云尽飞去。"
        ], 
        "title": "双剑图歌", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "古来北方善骑射，材力往往矜豪雄。", 
            "吾观《金人击鞠图》，意气已欲横土中。", 
            "黄旗雕羽指天黑，绣柱龙鳞掀日红。", 
            "鸣鞭纵辔捷一发，左回右折如旋风。", 
            "流星迸乱拂衣里，飞电翕忽生马鬃。", 
            "极知此艺较轻矫，驰骋亦似观成功。", 
            "后来唇齿不自惜，纵习武勇终亡国。", 
            "当时得失争一丸，百岁安危复何益。"
        ], 
        "title": "金人击鞠图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "空庭海鹘谁所状，海气初高鹘神王。", 
            "云脚西腾弱水涯，潮头东出飞霞上。", 
            "此时扶桑色始分，下视百鸷空其群。", 
            "日中金乌侧相避，篱下凡禽何足论。"
        ], 
        "title": "题笃御史海鹘图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "斋居胡为见云壑，白日虚岚满秋幌。", 
            "何水深蟠地底回，层崖险历空中上。", 
            "苍茫不知开辟始，咫尺须论数千丈。", 
            "林湍远岫微有无，岩畔精蓝蔚萧爽。", 
            "杂树悬罗拂轻黛，寒松覆谷含清响。", 
            "仙源或在人间世，洞口孤舟欲长往。", 
            "嗟我平生最漂泊，中年万事何鞅掌。", 
            "忆昨征行多所经，至今绝境怀幽想。", 
            "雷霆半夜山忽至，风雨三春石应长。", 
            "对坐聊歌隐士芝，无因一试仙人杖。"
        ], 
        "title": "孙伯大山水图", 
        "type": "古风", 
        "yun": "养"
    }, 
    {
        "author": "傅若金", 
        "era": "元", 
        "subtype": null, 
        "text": [
            "韩干画马天下闻，笔力远到曹将军。", 
            "忽从座右见神骏，落日萧萧愁暮云。", 
            "雄姿利气閒且逸，雾鬣风鬉十三匹。", 
            "神龙变化未可知，天驷光芒有时失。", 
            "去年刷马喧都鄙，纷纷杀马输马耳。", 
            "骐骥遥依沙漠寒，驽骀尽向风尘死。", 
            "江南近来一匹无，君家乃得存此图。", 
            "便当持献穆天子，上下八骏同驰驱。"
        ], 
        "title": "题章存诚十三马图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "幽幽蕙草晚，靡靡兰芳断。", 
            "皎皎夜泉人，冥冥不复旦。", 
            "流尘栖暗壁，凉吹经虚幔。", 
            "无论欢意消，日复愁思乱。", 
            "魂伤夕方永，气变秋将晏。", 
            "当窗惨断素，捐箧悲柔翰。", 
            "忆初成好合，誓且同忧患。", 
            "何言遂长终，独处增永叹。", 
            "寤寝忽如在，展转惊复散。", 
            "念兹何嗟及，哀至聊自判。"
        ], 
        "title": "感独", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "人生悲死别，矧在心相知。", 
            "新婚未及久，杳杳遽何之。", 
            "昔为连理木，今为断肠枝。", 
            "相去时几何？百日奄在兹。", 
            "亏月有圆夕，逝永无还期。", 
            "弃置非人情，何以为我思。"
        ], 
        "title": "百日", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "惊飙吹罗幕，明月照阶戺。", 
            "春草忽不芳，秋兰亦同死。", 
            "斯人蕴淑德，夙昔明诗礼。", 
            "灵质奄独化，孤魂将安止。", 
            "迢迢湘西山，湛湛江中水。", 
            "水深有时极，山高有时已。", 
            "忧思何能齐，日月从此始。"
        ], 
        "title": "悼亡四首 其一", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "皇天平四时，白日一何遽。", 
            "勤俭毕婚姻，新人忽复故。", 
            "衾裳敛遗袭，棺椁无完具。", 
            "送葬出北门，徘徊怛归路。", 
            "玉颜不可恃，况乃纨与素。", 
            "累累花下坟，郁郁茔西树。", 
            "他人亮同此，胡为独哀慕。"
        ], 
        "title": "悼亡四首 其二", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "新婚誓偕老，恩义永且深。", 
            "旦暮为夫妇，哀戚奄相寻。", 
            "凉月烛西楼，悲风鸣北林。", 
            "空帷奠巾栉，中房虚织纴。", 
            "辞章馀婉娈，琴瑟有馀音。", 
            "眷言瞻故物，恻怆内不任。", 
            "岂无新人好，焉知谐我心。", 
            "掩穴抚长暮，涕下沾衣襟。"
        ], 
        "title": "悼亡四首 其三", 
        "type": "古风", 
        "yun": "侵"
    }, 
    {
        "author": "傅若金", 
        "era": "元", 
        "subtype": null, 
        "text": [
            "人生贵有别，室家各有宜。", 
            "贫贱远结婚，中心两不移。", 
            "前日良宴会，今为死别离。", 
            "亲戚各在前，临诀不成辞。", 
            "傍人拭我泪，令我要裁悲。", 
            "共尽固人理，谁能心勿思。"
        ], 
        "title": "悼亡四首 其四", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "妆阁闭长夜，幽兰坐复春。", 
            "犹疑挑锦字，不见掩罗巾。", 
            "故物空在目，萧条生网尘。"
        ], 
        "title": "入室二首 其一", 
        "type": "古风", 
        "yun": "真"
    }, 
    {
        "author": "傅若金", 
        "era": "元", 
        "subtype": null, 
        "text": [
            "虚窗明月满，芳砌绿苔滋。", 
            "花间时染翰，尚忆解题诗。", 
            "寂寞幽泉下，贞心空自知。"
        ], 
        "title": "入室二首 其二", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "惊飙吹罗幕，明月照阶戺。", 
            "春草忽不芳，秋兰亦同死。", 
            "斯人蕴淑德，夙昔明诗礼。", 
            "灵质奄独化，孤魂将安止。", 
            "迢迢湘西山，湛湛江中水；", 
            "水深有时极，山高有时已！", 
            "忧思何能齐，日月从此始。", 
            "皇天平四时，白日一何遽！", 
            "勤俭毕婚嫁，新人忽复故。", 
            "衾裳歛遗袭，棺椁无完具。", 
            "送葬出北门，徘徊怛归路。", 
            "玉颜不可恃，况乃纨与素！", 
            "累累花下坟，郁郁茔西树。", 
            "他人亮同此，胡为独哀慕。", 
            "新婚誓偕老，恩义永且深。", 
            "旦暮为夫妇，哀戚奄相寻。", 
            "凉月烛西楼，悲风鸣北林。", 
            "空帷奠巾栉，中房虚织纴。", 
            "辞章馀婉娈，琴瑟有馀音。", 
            "眷言瞻故物，恻怆内不任。", 
            "岂无新人好？焉知谐我心！", 
            "掩穴抚长暮，涕下沾衣襟。", 
            "人生贵有别，室家各有宜。", 
            "贫贱远结婚，中心两不移。", 
            "前日良宴会，今为死别离。", 
            "亲戚各在前，临诀不成辞。", 
            "傍人拭我泪，令我要裁悲。", 
            "共尽固同理，谁能心勿思！"
        ], 
        "title": "悼亡", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "夭夭园中桃，郁郁松上枝。", 
            "春阳发新荣，贞脆谁能知。", 
            "一朝繁霜堕，百卉各已萎。", 
            "青青乃自保，不为时所移。", 
            "向非厄岁寒，何以别奇姿。"
        ], 
        "title": "杂诗五首 其一", 
        "type": "古风", 
        "yun": "支"
    }, 
    {
        "author": "傅若金", 
        "era": "元", 
        "subtype": null, 
        "text": [
            "閒夜坐中庭，素月流我怀。", 
            "鸣琴发玄思，俗音难与谐。", 
            "微飔经前楹，徐响正裴回。", 
            "欲歌南风曲，听者良已希。", 
            "愿言荐清庙，复感凤来仪。"
        ], 
        "title": "杂诗五首 其四", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "皎皎素明月，娟娟含令姿。", 
            "浮云遽起灭，圆影遂参差。", 
            "山川莽回互，天地亦相疑。", 
            "焉知冥昧中，明洁终不移。", 
            "弦望有恒运，清光宁久亏。"
        ], 
        "title": "杂诗", 
        "type": "古风", 
        "yun": "支"
    }, 
    {
        "author": "许桢", 
        "era": "元", 
        "subtype": null, 
        "text": [
            "淡妆素服更纤浓。", 
            "清致不须红。", 
            "伫目画桥东。", 
            "一扫尽、人间冶容。", 
            "麻姑何在，嫦娥昨夜，飞出广寒宫。", 
            "天亦为诗翁。", 
            "把好景、都移此中。"
        ], 
        "title": "太常引", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "西池池上好新亭。", 
            "红翠斗娉婷。", 
            "翠盖几翻倾。", 
            "听水上、红妆笑声。", 
            "归来乡社，不关尘事，活计问樵青。", 
            "世事一毫轻。", 
            "看西泠、晴云暮横。"
        ], 
        "title": "太常引", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "藕花香里有丛筠。", 
            "照水绿梢新。", 
            "清洁出风尘。", 
            "似特与、幽人写真。", 
            "门无俗客，地多清兴，羽扇白纶巾。", 
            "甘作太平民。", 
            "故自谓、羲皇上人。"
        ], 
        "title": "太常引", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "池亭荷净纳凉时。", 
            "四面柳依稀。", 
            "棹得酒船回。", 
            "看风里、沙巾半欹。", 
            "残霞照水，夕阳明树，天付画中诗。", 
            "应不负归期。", 
            "更谁看、桃花面皮。"
        ], 
        "title": "太常引 和", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "叠嶂浮岚。", 
            "澄江拖练，远浦归帆。", 
            "橙蟹分甘，莼鲈专美，露酒霜柑。", 
            "登高聊憩禅庵。", 
            "采菊蕊、茱萸满篮。", 
            "丹桂飘香，芙蓉弄色，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "山远生岚。", 
            "溪清呈底，剡棹收帆。", 
            "风物依然，烂红茶树，回色青柑。", 
            "暗香寒阻梅庵。", 
            "把楮颖、权收墨篮。", 
            "暖阁红炉，浅斟低唱，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "云柚如岚。", 
            "月池通港，画舫无帆。", 
            "细葛春纤，摘来卢橘，香赛温柑。", 
            "荷亭柳榭松庵。", 
            "更奇品、花盆果篮。", 
            "梦想飞觥，水晶宫里，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "山霁无岚。", 
            "寻幽有屐，不用张帆。", 
            "乐事关心，良辰修禊，元夜传柑。", 
            "芳郊随处行庵。", 
            "听驺导、担花几篮。", 
            "洲渚凝妆，笙歌归院，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "万木凋零岩壑峭。", 
            "一机消长观天道。", 
            "松竹园亭时一造。", 
            "谁敢诮。", 
            "敲冰煮茗供谈笑。", 
            "自负平生心矫矫。", 
            "三闾何事形容槁。", 
            "琴到无弦谁与操。", 
            "怀我宝。", 
            "相逢且赋渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "鸿雁翩翩云路杳。", 
            "芦花如雪迷红蓼。", 
            "荷叶不禁风雨倒。", 
            "秋意早。", 
            "诗怀清似霜天晓。", 
            "独掩柴扉谁得到。", 
            "高台日暮宜瞻眺。", 
            "清致日多尘事少。", 
            "歌古调。", 
            "新声移入渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "众绿如生如羽葆。", 
            "池光摇漾连汀草。", 
            "红杏已无春意闹。", 
            "风致好。", 
            "水中三屿如三岛。", 
            "荷叶如钱蒲袅袅。", 
            "石渠静听泉声小。", 
            "从此圭塘时检校。", 
            "停短棹。", 
            "柳阴高唱渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "青入西山烟渺渺。", 
            "天机只在菰蒲杪。", 
            "风解冰澌融小沼。", 
            "人静悄。", 
            "一声何处啼山鸟。", 
            "杖策寻芳逢野老。", 
            "草芽柳眼明残照。", 
            "归到圭塘还独钓。", 
            "心事了。", 
            "箫声缓和渔家傲。"
        ], 
        "title": "渔家傲 和", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "买陂塘旋栽杨柳，闲人忙过曹务。", 
            "山翁溪友来相贺，昨夜应时甘雨。", 
            "舟泛渚。", 
            "有茶灶相从，同过东西屿。", 
            "鸥边自语。", 
            "是午梦初回，余酲未解，七碗得真趣。", 
            "神仙事，云海茫茫何许。", 
            "何人岩下逢吕。", 
            "诗家却有还丹诀，万景点成奇句。", 
            "公自醑。", 
            "且山水徜徉，莫考飞升谱。", 
            "悠悠万古。", 
            "看一片烟霞，四时风物，吾圃即玄圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "买陂塘旋栽杨柳，求田专理农务。", 
            "扁舟来往烟波里，青箬绿蓑风雨。", 
            "时泛渚。", 
            "把远岫遥岑，收拾来孤屿。", 
            "黄华解语。", 
            "道凤阁鸾台，黄尘乌帽，争似醉乡趣。", 
            "洹溪上，道士而今惟许。", 
            "飞熊梦断姜吕。", 
            "水声山色相萦绕，涌出笔端新句。", 
            "斟桂醑。", 
            "听万籁笙竽，一派仙家谱。", 
            "休论往古。", 
            "向种菊篱边，观鱼轩外，晚节有秋圃。"
        ], 
        "title": "摸鱼儿 和", 
        "type": "词", 
        "yun": null
    }, 
    {
        "author": "许桢", 
        "era": "元", 
        "subtype": null, 
        "text": [
            "太行山下溪名洹，洹溪主人今得贤。", 
            "石渠分溜入方沼，种出万柄红白莲。", 
            "就中一茄发挺特，艳妆双出云髻鬈。", 
            "有如二女降妫汭，翠裙红袖相牵连。", 
            "岐分骇目未信宿，里□传耳何喧阒。", 
            "波神有为献嘉瑞，要并太史书丰年。", 
            "主人谦德不敢有，福善自是天行权。", 
            "亭亭植立万花表，可人适在亭之前。", 
            "日酣欲语转娇婉，风动似舞尤轻便。", 
            "一时图写溢纨素，十日车马空市廛。", 
            "昔闻蓂荚曾表异，乃因土阶与采椽。", 
            "景星凤鸟岂常有，考信前史真宜传。", 
            "醴湖芜塞不复见，而今乃濯圭塘泉。", 
            "祯祥奕叶定不断，藕丝万缕相缠绵。", 
            "幽人到此自怡悦，膏肓泉石尤难痊。", 
            "要须纪录入郡乘，千年增重吾山川。"
        ], 
        "title": "瑞莲歌次可行叔韵", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "杖锡违萧水，风帆向武林。", 
            "海红秋树远，江黑暮钟深。", 
            "云起通香气，潮来合梵音。", 
            "亦知无住著，随处得安心。"
        ], 
        "title": "送云间师游浙", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "社日长为客，行人总念群。", 
            "湓江春过雨，庐阜晚生云。", 
            "绿酒洽欢饮，清弦送别闻。", 
            "风樯未得动，坚坐且论文。"
        ], 
        "title": "江州社日阻风", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "豪杰关休运，乾坤属远猷。", 
            "自须成汉业，岂独报韩仇。", 
            "黄石嗟长往，青山感昔游。", 
            "同时多草莽，事定觅王侯。"
        ], 
        "title": "下邳怀留侯", 
        "type": "律诗", 
        "yun": "尤"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "独步金河上，遥看碧海隅。", 
            "洞疑通月窟，船或到方壶。", 
            "鲛室寒休杵，龙宫夜出珠。", 
            "浮槎八月晚，应念客星孤。"
        ], 
        "title": "海子上", 
        "type": "律诗", 
        "yun": "虞"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "造化涵滋息，神灵会渺茫。", 
            "色分群木秀，阴覆数家凉。", 
            "白昼鸣风雨，玄冬度雪霜。", 
            "因知免樵采，故解拂云长。"
        ], 
        "title": "咏大树答靳御史", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "年少金华客，囊琴暂出山。", 
            "忽闻春水满，径逐暮云还。", 
            "三洞飘玄鹤，双溪下白鹇。", 
            "应寻牧羊子，时过绿萝关。"
        ], 
        "title": "送金华王琴士还山", 
        "type": "律诗", 
        "yun": "删"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "北极丝纶下，南陲政化通。", 
            "灵槎浮度斗，瘴草偃随风。", 
            "殊俗难为别，清谈喜屡同。", 
            "驰驱不可住，心切大明宫。"
        ], 
        "title": "答别龙州萧从事韶 其一", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "舟楫回沙驿，旌旗驻郡亭。", 
            "江通五管白，天落九疑青。", 
            "此日瞻云气，谁家见客星。", 
            "军需昼夜急，寇盗几时宁。"
        ], 
        "title": "梧州嘉鱼亭", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "县路迷青草，行人荫绿杨。", 
            "时逢沛父老，能说汉君王。", 
            "芒砀来秋气，彭城送夕阳。", 
            "凭高发慷慨，暮色正苍苍。"
        ], 
        "title": "沛县", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "五言律诗", 
        "text": [
            "开士辞家早，慈亲割爱深。", 
            "倚门思一见，飞锡到相寻。", 
            "雁度云移寺，乌啼月照林。", 
            "此时忧白发，长路政关心。"
        ], 
        "title": "又上人求母沔阳", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "危樯风急晚相依，间谒荒坟吊落晖。", 
            "白酒暂谋同辈饮，青山因感昔人非。", 
            "荆襄万里空残堞，吴楚千帆掠断矶。", 
            "今古高门总丘墓，英雄何用苦沾衣。"
        ], 
        "title": "道士矶阻风过吕相墓", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "淮阴万古英雄恨，楚树荒荒夕照残。", 
            "水夹废城春草合，云昏遗庙野花寒。", 
            "封齐安用真王印，兴汉空馀大将坛。", 
            "高帝旌旗俱寂寞，断碑零落后人看。"
        ], 
        "title": "韩淮阴庙", 
        "type": "律诗", 
        "yun": "寒"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "遥山寂寂对危亭，坏础攲沙柳自青。", 
            "四海久非刘社稷，千秋犹有汉精灵。", 
            "丰西水散烟沈浦，砀北云来雨入庭。", 
            "坐想酒酣思猛士，歌风台下晚冥冥。"
        ], 
        "title": "沛公亭", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "水神祠下晚维舟，閒倚穹碑诵《远游》。", 
            "西日射云明兽几，北风吹土集貂裘。", 
            "漳川近绕幽燕出，汶水分兼济漯流。", 
            "过客岂知疏凿苦，当时荷锸几人愁。"
        ], 
        "title": "会通河伯祠晚眺", 
        "type": "律诗", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "一春风浪淹行客，六月尘堆满上京。", 
            "邻馆朝烟同杵臼，故园暮雨隔柴荆。", 
            "西州近日犹防寇，南诏经年久用兵。", 
            "独夜起瞻龙虎气，五云终绕凤凰城。"
        ], 
        "title": "咏怀", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "楼上秋风吹画屏，楼前秋思满都亭。", 
            "金河水去涓涓碧，琼岛云来冉冉青。", 
            "近见萧何成第宅，旧闻汲黯在朝廷。", 
            "明时进用多英杰，迂腐深惭守一经。"
        ], 
        "title": "登楼", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "将军结发事先朝，百战山河血未销。", 
            "总说霁云能慷慨，兼闻去病最嫖姚。", 
            "烟尘剑戟迷秋峒，风雨旌旗落暮潮。", 
            "自古英雄须庙食，精灵何待楚词招。"
        ], 
        "title": "题张齐公祠", 
        "type": "律诗", 
        "yun": "萧"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "辇路尘清列羽林，侍臣星向肃森森。", 
            "风含凤吹青冥阔，日射龙旗紫极深。", 
            "两庑佩趋临水玉，九门诏出映泥金。", 
            "从来汤武须传业，更在伊周老尽心。"
        ], 
        "title": "崇天门朝贺", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "天上旌旗卷暮寒，人间鼓角送悲酸。", 
            "瑶池落日回青鸟，月殿浮云掩素鸾。", 
            "杨柳渐稀秋瑟瑟，芙蓉已老露漙漙。", 
            "砧声苦近南邻客，寥落羁怀强自宽。"
        ], 
        "title": "秋兴五首 其一", 
        "type": "律诗", 
        "yun": "寒"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "落木萧萧满帝畿，候虫处处趣寒机。", 
            "客星入斗秋深见，神女行云日晏归。", 
            "复喜诸公扶社稷，祇怜弱弟奉庭闱。", 
            "短章讽罢频回首，目送江南鸿雁飞。"
        ], 
        "title": "秋兴五首 其二", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "梧桐树晚细含烟，阊阖门深总映天。", 
            "龙去鼎湖云漠漠，鹤吟华表月娟娟。", 
            "东都日望金舆发，南徼犹惊羽檄传。", 
            "只在忠良勤夙夜，五陵佳气故依然。"
        ], 
        "title": "秋兴五首 其三", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "白日遥看锦绣悬，重重楼阁隐青烟。", 
            "化城或在诸天外，方丈长疑积水边。", 
            "每说神僧飞杖锡，更闻童女上楼船。", 
            "西风日暮何萧瑟，一度登高一惘然。"
        ], 
        "title": "秋兴五首 其四", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "弊裘已畏早寒侵，岁月祇惊久客心。", 
            "莫倚长卿能作赋，始知李子故多金。", 
            "天门守虎星辰冷，云气从龙雾雨深。", 
            "直北关山时极目，背人聊复短长吟。"
        ], 
        "title": "秋兴五首 其五", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "北阙今晨雪满墀，腐儒忧国畏人知。", 
            "月寒弱水迷三岛，云暗苍梧失九疑。", 
            "瑞木细飘天上叶，梅花潜发岭南枝。", 
            "山阴那得乘佳兴，起绕前轩自咏诗。"
        ], 
        "title": "雪中次元茂才", 
        "type": "律诗", 
        "yun": "支"
    }, 
    {
        "author": "许晋孙", 
        "era": "元", 
        "subtype": null, 
        "text": [
            "至道难闻岁年晚，圣贤不作后世乱。"
        ], 
        "title": "句", 
        "type": "句", 
        "yun": "翰"
    }, 
    {
        "author": "许桢", 
        "era": "元", 
        "subtype": "七言绝句", 
        "text": [
            "亭西咫尺耸千岩，清气侵凌涌碧岚。", 
            "红日欲沈山更好，从他捷径在终南。"
        ], 
        "title": "次和圭塘杂咏（录二） 其一 日夕观山", 
        "type": "绝句", 
        "yun": "覃"
    }, 
    {
        "author": "许桢", 
        "era": "元", 
        "subtype": "七言绝句", 
        "text": [
            "老树清溪映白沙，可人竹外一枝斜。", 
            "黄昏信步前村去，香到松林卖酒家。"
        ], 
        "title": "次和圭塘杂咏（录二） 其二 月下观梅", 
        "type": "绝句", 
        "yun": "麻"
    }, 
    {
        "author": "许桢", 
        "era": "元", 
        "subtype": "七言绝句", 
        "text": [
            "乞得西园作醉乡，浮生俗务总相忘。", 
            "水云清彻荷香里，小艇虚明似洞房。"
        ], 
        "title": "睡起偶成次韵二首 其一", 
        "type": "绝句", 
        "yun": "阳"
    }, 
    {
        "author": "许桢", 
        "era": "元", 
        "subtype": "七言绝句", 
        "text": [
            "赋诗舒啸杖藜行，水色山光不世情。", 
            "醉卧午窗谁唤醒，柳阴啼鸟两三声。"
        ], 
        "title": "睡起偶成次韵二首 其二", 
        "type": "绝句", 
        "yun": "庚"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "客窗灯暗曙钟残，泥潦从衡路未乾。", 
            "满目云山留我好，一楼风雨见君难。", 
            "湖边雪尽梅应早，吴下春迟麦尚寒。", 
            "南渡耆英久寥落，岂知犹有故衣冠。"
        ], 
        "title": "春日至钱塘阻雨首寄山村先生", 
        "type": "律诗", 
        "yun": "寒"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "明河如练月如弓，凉叶萧萧下远空。", 
            "水国正秋无过雁，苔阶终夕有鸣虫。", 
            "故人自隔关河外，往信犹存箧笥中。", 
            "一盏青灯伴孤寂，梦回吹杀破窗风。"
        ], 
        "title": "月夜四首 其一", 
        "type": "律诗", 
        "yun": "东"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "渐老襟怀岂易宽，强将诗句散愁端。", 
            "黄花开后重阳近，白发生来万事难。", 
            "月老独眠松馆静，晚天清坐竹窗寒。", 
            "暗尘锁断青琴索，指甲虽存莫可弹。"
        ], 
        "title": "月夜四首 其二", 
        "type": "律诗", 
        "yun": "寒"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "雁声吹落五云间，带月柴扉夜未关。", 
            "寒气仅伤凡草木，秋风难老旧河山。", 
            "孔宾好学非求隐，元亮休官为爱閒。", 
            "今古一株天上桂，近来闻说有人攀。"
        ], 
        "title": "月夜四首 其三", 
        "type": "律诗", 
        "yun": "删"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "阴虫切切啼秋露，凉月娟娟照夕风。", 
            "鸾凤几曾栖枳棘，鸱鸮多是占梧桐。", 
            "人皆酤酒追陶令，我独栽莲学远公。", 
            "堪笑当年槐国梦，黄粱未熟已成空。"
        ], 
        "title": "月夜四首 其四", 
        "type": "律诗", 
        "yun": "东"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "苍筤剪得出遥林，架就危棚近壁阴。", 
            "柔蔓未垂珠落落，短梢先挺碧沈沈。", 
            "月明乱影翻秋几，露冷清声入夜琴。", 
            "养取间门表孤直，莫教容易俗尘侵。"
        ], 
        "title": "如镜师剪竹四竿植为莆桃架其一适活要予赋诗遂作此以塞请云", 
        "type": "律诗", 
        "yun": "侵"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "严陵台下水潺湲，漠漠高风去不还。", 
            "处士隐庐遗路侧，永公书瓮出松间。", 
            "山田硗瘠民生俭，郡邑萧条吏事閒。", 
            "几欲清游身未遂，烟霞盘礴鬓毛斑。"
        ], 
        "title": "次韵山村先生二首 其一", 
        "type": "律诗", 
        "yun": "删"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "定起空山尚有星，悲笳杳杳上青冥。", 
            "壁间灯暗鸦啼树，池上月凉鱼闯萍。", 
            "文锦荐柈风字研，綵绳穿夹梵书经。", 
            "舌端解使天华坠，争似无言对翠屏。"
        ], 
        "title": "次韵山村先生二首 其二", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "颁得山人古竹筇，节间销尽泪痕红。", 
            "化龙定跃苍波里，伴鹤还腾碧汉中。", 
            "跬步安危存用舍，百年前却付穷通。", 
            "相应海国归来日，系乡船头取便风。"
        ], 
        "title": "子虚以湘竹杖惠予兼贶以诗遂依韵答之", 
        "type": "律诗", 
        "yun": "东"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "夕阳波上钓丝轻，风入蒹葭窸窣鸣。", 
            "辞剑为怜逋客难，鼓桡曾笑逐臣清。", 
            "数声竹笛湘江阔，一帽山花白发明。", 
            "南北去来人自老，几多空抱羡鱼情。"
        ], 
        "title": "渔父", 
        "type": "律诗", 
        "yun": "庚"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "桃花灼灼柳依依，院落荒凉昼掩扉。", 
            "石沼水乾鱼逝久，杏梁巢覆燕来稀。", 
            "陇头未说人浇酒，世上先传客卖衣。", 
            "欲对东风写离恨，郡谯吹角暮云飞。"
        ], 
        "title": "经故人所居", 
        "type": "律诗", 
        "yun": "微"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "晴雪霏霏洒砌苔，浪蜂欲去更徘徊。", 
            "空传淡影浮歌扇，不送寒香入酒杯。", 
            "陇首故人千里隔，江南驿使几时回。", 
            "翠禽莫怨高楼笛，一度春风一度开。"
        ], 
        "title": "落梅", 
        "type": "律诗", 
        "yun": "灰"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "矮窗日月无今古，闭户争知春去来。", 
            "清镜静临多白发，好花閒看半苍苔。", 
            "蛙传鼓吹池塘雨，茶展枪旗涧壑雷。", 
            "海燕未回寒尚在，暮云重叠锁崔嵬。"
        ], 
        "title": "春晚", 
        "type": "律诗", 
        "yun": "灰"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "积潦横流路不分，满空烟霭暗朝昏。", 
            "乌鸢跕跕堕荒圃，风雨潇潇失远村。", 
            "刍米贾腾愁白屋，管弦声沸醉朱门。", 
            "无言桃李参差放，似怯春寒欲断魂。"
        ], 
        "title": "苦雨", 
        "type": "律诗", 
        "yun": "元"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "小麦青青大麦黄，涧松风急夜声长。", 
            "屩穿细路春泥滑，花落清渠野水香。", 
            "岭上独留云作盖，村边多见石为梁。", 
            "枫桥寺转阊门近，回首西山已夕阳。"
        ], 
        "title": "自阳山归舟中作", 
        "type": "律诗", 
        "yun": "阳"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "累土崇丘作小亭，手栽花木满林坰。", 
            "郡中高树已全绿，屋外远山才半青。", 
            "过眼荣枯荒圃草，到头聚散野池萍。", 
            "馀生但愿身长健，杖策时来对翠屏。"
        ], 
        "title": "无照林亭", 
        "type": "律诗", 
        "yun": "青"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "五十虽赊病见侵，闭门终日少相寻。", 
            "春莺漫逞千般语，老骥终存万里心。", 
            "花绕竹房红作阵，柳垂莎径翠成阴。", 
            "江南三月清明后，便有蛙声聒夜深。"
        ], 
        "title": "遣兴二首 其一", 
        "type": "律诗", 
        "yun": "侵"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "身前万事若浮尘，过眼从衡日日新。", 
            "蛙黾得时多意气，鲲鲸失水少精神。", 
            "青山古木丘园晚，白鸟苍烟浦溆春。", 
            "回首吴淞兴无限，岛头新涨绿粼粼。"
        ], 
        "title": "遣兴二首 其二", 
        "type": "律诗", 
        "yun": "真"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "负笈担簦计已灰，归来萧寺掩莓苔。", 
            "呼猿别涧曾抛果，放鹤他山得看梅。", 
            "樵径雪晴芒屩出，江桥风熟布帆开。", 
            "反思身外无穷事，不直窗间水一杯。"
        ], 
        "title": "赠叔恭", 
        "type": "律诗", 
        "yun": "灰"
    }, 
    {
        "author": "善住", 
        "era": "元", 
        "subtype": "七言律诗", 
        "text": [
            "寂寥空谷久相容，行道何须向别峰。", 
            "山腹引泉因煮茗，岭头乘雨为栽松。", 
            "倚天杰阁巢灵鹤，彻海澄潭卧毒龙。", 
            "樵客岂能知住处，草堂终日白云封。"
        ], 
        "title": "山中", 
        "type": "律诗", 
        "yun": "冬"
    }, 
    {
        "author": "许恕", 
        "era": "元", 
        "subtype": null, 
        "text": [
            "午背斜阳远村，沤边独树閒门。", 
            "有莘野中耒耜，浣花溪上盘飧。"
        ], 
        "title": "题耕乐子卷", 
        "type": "六言诗", 
        "yun": "元"
    }, 
    {
        "author": "许恕", 
        "era": "元", 
        "subtype": null, 
        "text": [
            "卧听今雨旧雨，坐看前山后山。", 
            "不许时来俗驾，柴门虽设常关。"
        ], 
        "title": "题徐士民壁", 
        "type": "六言诗", 
        "yun": "删"
    }, 
    {
        "author": "许有孚", 
        "era": "元", 
        "subtype": null, 
        "text": [
            "靓妆仙子谢纤秾。", 
            "独立水云红。", 
            "绰约画阑东。", 
            "似姑射、冰肌雪容。", 
            "翠盘承月，玉杯擎露，粲粲蕊珠宫。", 
            "真赏有邻翁。", 
            "画添入、霓裳曲中。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "绿衣持节拥亭亭。", 
            "玉立万娉娉。", 
            "一见寸心倾。", 
            "任诗画、无声有声。", 
            "新篁摇葆，苍梧张盖，山色入帘青。", 
            "云淡午风轻。", 
            "看树影、西窗又横。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "水文湘簟织霜筠。", 
            "座客句清新。", 
            "何物是红尘。", 
            "更着个、渔舟写真。", 
            "赵公琴鹤，谢家丝竹，漉酒又陶巾。", 
            "不独太平民。", 
            "好凤阁、鸾坡旧人。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "藕花无数半开时。", 
            "池上客来稀。", 
            "杖屦独徘徊。", 
            "忽翠盖、因风尽欹。", 
            "天工妆景，水神输供，陶写费新诗。", 
            "身外杳难期。", 
            "笑士价、才堪五皮。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "远岫浮岚。", 
            "澄江拖练，飞梦云帆。", 
            "乐事关心，菊朝烹蟹，灯夜传柑。", 
            "春郊随处行庵。", 
            "听驺从、携花几篮。", 
            "洲渚凝妆，园林穷胜，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "山润浮岚。", 
            "溪清呈底，画帆无帆。", 
            "酒友诗朋，香芹鲜鲫，绿橘黄柑。", 
            "风亭月榭云庵。", 
            "更奇品、花盆果篮。", 
            "城市繁华，湖山佳丽，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "雪后西山崖壁峭。", 
            "奇观难与他人道。", 
            "煨宇有炉无客造。", 
            "从壑诮。", 
            "巡檐且索梅花笑。", 
            "冷蕊疏花开矫矫。", 
            "水村妆点霜林槁。", 
            "赖有此君同节操。", 
            "成二宝。", 
            "浅斟低唱渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "浓绿园林光莫葆。", 
            "诗翁只爱窗前草。", 
            "骤雨才过蛙又闹。", 
            "亭馆好。", 
            "日长人在蓬莱岛。", 
            "风度新松声袅袅。", 
            "酒酣却笑瀛洲小。", 
            "柳外荷边休计较。", 
            "皆可棹。", 
            "采莲人和渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "云外宾鸿声渐杳。", 
            "羁人听罢如尝蓼。", 
            "我对清尊时复倒。", 
            "风露早。", 
            "黄鸡果是能催晓。", 
            "莲褪残红凉乍到。", 
            "水天一色供游眺。", 
            "短笛悲秋知音少。", 
            "吹别调。", 
            "新翻商意渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "莫讶圭塘春缥缈。", 
            "要知生意从冬杪。", 
            "柳动长堤冰泮沼。", 
            "庭院悄。", 
            "旧巢又见来玄鸟。", 
            "九十韶华容易老。", 
            "镜中勋业惭频照。", 
            "招饮便须忙罢钓。", 
            "休醉了。", 
            "东君要听渔家傲。"
        ], 
        "title": "渔家傲 和", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，不妨三月农务。", 
            "溪翁走报新痕涨，昨夜西山雷雨。", 
            "将没渚。", 
            "有复道双洲，缭绕通孤屿。", 
            "黄鹂对语。", 
            "正春色暄妍，物华明媚，好在浴沂趣。", 
            "天涯路。", 
            "芳草茫茫如许。", 
            "蛮笺难写心吕。", 
            "碧云冉冉春波绿，都是相思情句。", 
            "花共醑。", 
            "似梅与山矾，臭味曾同谱。", 
            "堤阴树古。", 
            "要乱絮漫空，柔条蘸水，慎勿折樊圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，园亭尽有公务。", 
            "东山更理闲丝竹，莫用苍生霖雨。", 
            "鸥鹭渚。", 
            "淡相对忘机，不羡蓬瀛屿。", 
            "平生愿语。", 
            "便泉石膏肓，烟霞痼疾，始遂隐居趣。", 
            "邯郸路。", 
            "老我头颅如许。", 
            "黄梁何日逢吕。", 
            "斜川便是桃源洞，千载归来辞句。", 
            "巾漉醑。", 
            "笑琴亦无弦，何处求新谱。", 
            "茫茫万古。", 
            "任沧海桑田，白衣苍狗，不到老农圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，诗人何逊曹务。", 
            "水云乡里看云锦，不羡落花红雨。", 
            "如顾渚。", 
            "脍鲜鲫银丝，画舫萦回屿。", 
            "花娇欲语。", 
            "任潋滟荷觞，淋漓宫锦，痛饮是佳趣。", 
            "虚闲地，更有图书如许。", 
            "坑灰追笑嬴吕。", 
            "北窗一榻清风细，读罢羲文章句。", 
            "姑置醑。", 
            "对避暑楼台，名画宣和谱。", 
            "亭前桧古。", 
            "看黛色参天，霜皮溜雨，闲煞汉阴圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，平章风月专务。", 
            "归来温树无人问，但听四窗荷雨。", 
            "圆作渚。", 
            "准拟似、神仙瀛海烟波屿。", 
            "凭阑独语。", 
            "笑元亮谋生，秫多菊在，唯识酒中趣。", 
            "东华路。", 
            "朝士从教推许。", 
            "庙堂议论如吕。", 
            "而今不说经纶话，只办西城联句。", 
            "邻酒醑。", 
            "更乘兴相从，香鼎兼琴谱。", 
            "平生考古。", 
            "已散却黄金，买回清福，倚杖看为圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，山中道士家务。", 
            "丰年城市秋偏好，又近重阳风雨。", 
            "兰泛渚。", 
            "虽信美江山，不似吾双屿。", 
            "孙儿学语。", 
            "说桑梓光阴，松筠节操，岁岁有欢趣。", 
            "沙堤路。", 
            "身退功成天许。", 
            "非熊梦断占吕。", 
            "但教阶下人如谢，解道春池新句。", 
            "尊有醑。", 
            "更不说、传家事业光吾谱。", 
            "衣冠尚古。", 
            "有双桧亭台，万荷池沼，安我邵平圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，新来已见成务。", 
            "小山丛桂人如玉，何用为云为雨。", 
            "怀北渚。", 
            "怅渺渺予怀，目断游龙屿。", 
            "凭谁寄语。", 
            "正宋玉悲秋，桓温种木，妨我远游趣。", 
            "西风劲，一鹤横空何许。", 
            "匆匆月又南吕。", 
            "崇台迥出云霄里，好是登高题句。", 
            "时载醑。", 
            "却不似香山，泪落琵琶谱。", 
            "无多让古。", 
            "有黄菊青松，寒香晚节，吾不负吾圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，佳人屡辍斋务。", 
            "扁舟荡漾亭深处，堪避片云疏雨。", 
            "明月渚。", 
            "有仙子凌波，解佩留芳屿。", 
            "园丁亦语。", 
            "道四美俱全，二难巧遇，杯酒易成趣。", 
            "升平相，元与旌阳同许。", 
            "水云身世希吕。", 
            "归来却觅玄真子，不和岳阳楼句。", 
            "斟佳醑。", 
            "怅瑶瑟朱弦，遗曲谁能谱。", 
            "谈今援古。", 
            "听无底书囊，有源诗派，何必种芝圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，闲人有此忙务。", 
            "平泉绿野吾无羡，仅看一蓑烟雨。", 
            "舟泊渚。", 
            "更把钓观鱼，宛在池中屿。", 
            "掀髯自语。", 
            "待月到天心，风来水面，笑领此时趣。", 
            "堤边路。", 
            "斸药邻翁相许。", 
            "阿蒙非复吴吕。", 
            "西山如画花如锦，专待公来寻句。", 
            "瓢挹醑。", 
            "听牧唱樵歌，高下从吾谱。", 
            "何须说古。", 
            "只待漏东华，软尘千尺，应不到兹圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，英雄颇识时务。", 
            "老臣正欲彰君赐，未办万间风雨。", 
            "安石渚。", 
            "可无事争墩，吾自安吾屿。", 
            "从人浪语，且雪后观山，灯前飞盖，不动剡溪趣。", 
            "西湖梦，却要扁舟来许。", 
            "何时命驾如吕。", 
            "对梅浑是苏堤上，追和逋仙佳句。", 
            "茶当醑。", 
            "有佳客相过，刻烛论诗谱。", 
            "因评近古。", 
            "自昼锦归来，观鱼轩后，谁更问园圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "买陂塘旋栽杨柳，诗翁急欲知务。", 
            "平生想像江湖意，几度鸡鸣风雨。", 
            "凫有渚。", 
            "直晚景桑榆，才得埋霞屿。", 
            "先贤好语。", 
            "道钟鼎山林，神仙宰相，从昔不同趣。", 
            "西池路。", 
            "天意而今都许。", 
            "佳人协律调吕。", 
            "浮沉愿入鸡豚社，其奈香山佳句。", 
            "谁我醑。", 
            "又菊节相催，先约修花谱。", 
            "犹今视古。", 
            "有洹水秋声，林卢爽气，壮观我西圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "青年诗好。", 
            "正坐声名早。", 
            "攀李杜，凌郊岛。", 
            "官惭才力弱，技悟文章小。", 
            "青镜里，朱颜不觉成衰老。", 
            "习气消除尽，惟酒娱昏晓。", 
            "思阮子，甘兵校。", 
            "因知身外事，何似尊前笑。", 
            "追往昔，中书已署阳城考。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "谀人称好。", 
            "何似归来早。", 
            "营五亩，如三岛。", 
            "深杯江海浅，老眼乾坤小。", 
            "松竹在，肯教老圃秋容老。", 
            "方外多真趣，池上宜清晓。", 
            "随里社，游乡校。", 
            "逢场皆可乐，得句惟供笑。", 
            "吾有政，考功不校闲官考。"
        ], 
        "title": "千秋岁 即席次可行见寿乐府韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "轩昂仙侣，风度似吾侪。", 
            "凡鸟辈，虽累百，总与台。", 
            "敢偕偕。", 
            "何处风丝客，昧平昔，恣豗突，形迹异，天壤隔，剧相排。", 
            "老眼浑如无见，云霄远，未便时乖。", 
            "笑蛛蝥肆螫，自丧亦多哉。", 
            "我出尘埃。", 
            "浩无涯。", 
            "有旁观者，同气类，公好恶，挺身来。", 
            "行不义，宜自毙，坐虺颓。", 
            "任奸回。", 
            "万事如翻手，吾方此，外形骸。", 
            "来汝鹤，吾有语，汝无哀。", 
            "谁遣乘轩烜赫，令此辈、眼不能开。", 
            "付恩仇一笑，漫且啄莓苔。", 
            "休面三槐。"
        ], 
        "title": "六州歌头 次马明初韵书所见", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "避贤解组，三见太行秋。", 
            "惭昼锦，犹远胜，敝貂裘。", 
            "玩沧洲。", 
            "霜水清如玉，穷霄壤，忘物我，恢障塞，无牖户，底绸缪。", 
            "自笑平生事业，知今日，颇善为谋。", 
            "有静中至乐，何处更天游。", 
            "已分淹留。", 
            "醉乡侯。", 
            "有江湖客，翰墨友，凌元白，压曹刘。", 
            "论文暇，陪杖屦，事觥筹。", 
            "共藏修。", 
            "世态谁能校，轻肮脏，重伊优。", 
            "吾有政、锄药圃，治瓜畴。", 
            "说与渔夫樵叟，既相好、岂但相犹。", 
            "任多言莫及，野渡有孤舟。", 
            "天地沙鸥。"
        ], 
        "title": "六州歌头 次明初为寿韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "二松如盖偃中庭。", 
            "向朱夏、作秋声。", 
            "摇影动疏棂。", 
            "掩映得、苔痕转青。", 
            "西清博士，西台御史，相对又双清。", 
            "咫尺到蓬瀛。", 
            "休认作、蓝田县丞。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "年来诗笔尚能神。", 
            "但无柰、旧时贫。", 
            "天地一闲身。", 
            "且不在、青云后尘。", 
            "壶秋眸子，野人心事，相对好敷陈。", 
            "山酒正清醇。", 
            "要茅屋、朝朝是春。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "四堤杨柳接松筠。", 
            "香破水芝新。", 
            "罗袜不生尘。", 
            "笑画里、凌波未真。", 
            "红云缥缈，清风萧飒，半醉岸鸟巾。", 
            "不是葛天民。", 
            "也做得、江湖散人。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "道宫城市胜林塘。", 
            "松竹满、芰荷香。", 
            "煮酒出丹房。", 
            "记相见、匆匆一觞。", 
            "云萍飘忽，仙凡悬绝，翻手又殊乡。", 
            "何日漱余芳。", 
            "看华发、诗人许棠。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "漱芳亭下小方塘。", 
            "清散水芝香。", 
            "回首翠成房。", 
            "忍不待、佳人奉觞。", 
            "紫垣朝暮，红尘车骑，遮断白云乡。", 
            "老我重寻芳。", 
            "又浑似、今年海棠。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "云舒霞卷妆秾。", 
            "倒影水天红。", 
            "池转小台东。", 
            "又一种、娟娟玉容。", 
            "仙肌绰约，奇芳清远，浮动不晶宫。", 
            "一笑对衰翁。", 
            "好同赴、庐山社中。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "幽人早起赴池亭。", 
            "看初日、照娉婷。", 
            "风盖露珠倾。", 
            "又胜似、前时雨声。", 
            "水沉乡里，锦云深处，双桧插天青。", 
            "一叶钓舟轻。", 
            "似野渡、无人自横。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "诗成春草梦池塘。", 
            "相忆托玄香。", 
            "常记饮仙房。", 
            "笑一举、曾蒙十觞。", 
            "百年行止，几番离合，吾老且吾乡。", 
            "聊与领群芳。", 
            "渐开到、江头野棠。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "荷盘蕉扇久无声。", 
            "笑祈祷、果难凭。", 
            "倚槛看云停。", 
            "问谁把、天瓢遽倾。", 
            "玄功不宰、太平有象，礧磈一时平。", 
            "老我问阴晴。", 
            "笑尚为、苍生有情。"
        ], 
        "title": "太常引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "圭塘种藕已多时。", 
            "贴水晓星稀。", 
            "生意一朝回。", 
            "便万柄、红酣绿敧。", 
            "连宵骤雨，透空繁响，清绝不容诗。", 
            "对境写襟期。", 
            "要无愧、鸱夷子皮。"
        ], 
        "title": "太常引 圭塘四首", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "进为卿相退为仙。", 
            "叹今古、少能全。", 
            "抛却祖生鞭。", 
            "且占取、烟霞洞天。", 
            "遥峰罨画，清流漱玉，故里好山川。", 
            "黄菊正鲜妍。", 
            "便沽酒、休论几千。"
        ], 
        "title": "太常引 次王居仁为寿韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "胭脂山下老农家。", 
            "看雪树、翠交加。", 
            "香透小窗纱。", 
            "是昨夜、幽兰放花。", 
            "引泉浇树，破苔移菊，更种故侯瓜。", 
            "一笑有生涯。", 
            "但休叹、清霜鬓华。"
        ], 
        "title": "太常引 武昌别墅", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "忍寒搜句意何如。", 
            "正因我、腹焦枯。", 
            "茶灶火慵嘘。", 
            "高阳侣、元非姓卢。", 
            "佳章联叠，新醅寥落，飞梦绕兵厨。", 
            "新酿取来无。", 
            "要亲与、梅花饯途。"
        ], 
        "title": "太常引 速可行治具", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "小斋潇洒颇宜贫。", 
            "清有竹、静无尘。", 
            "俗子不敲门。", 
            "只风月、烟霞是邻。", 
            "古瓶清雅，寒梅疏瘦，昨雨忽纷纷。", 
            "尚有一枝春。", 
            "快报与、南厅主人。"
        ], 
        "title": "太常引 速可行治具", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "云消春气恰和柔。", 
            "先到柳梢头。", 
            "数日不登楼。", 
            "笑青眼、窥人尚羞。", 
            "清明近也，老夫耄矣，其忍负欢游。", 
            "飞絮便生愁。", 
            "尽都变、浮萍去休。"
        ], 
        "title": "太常引 登楼观柳", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "山花舞。", 
            "岩姿能笑禽能语。", 
            "禽能语。", 
            "百年心事，一犁春雨。", 
            "神仙护短多官府。", 
            "老夫只解为农圃。", 
            "为农圃。", 
            "乾坤休问，几番今古。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "霜卉日已腓，寒轧层空澄。", 
            "大明丽若木，忽自东海升。", 
            "照我衡茅下，南金烂棱层。", 
            "密叶肥晚翠，疏根瘦秋鹰。", 
            "眷兹贞淑质，夙著隐逸称。", 
            "佳名岂易得，高风邈难仍。", 
            "心将东篱兴，迹遽华筵登。", 
            "美人遂幽讨，晚岁欣得朋。", 
            "谁令赪与紫，亦复相依冯。", 
            "黄裳本元吉，间色讵能胜。", 
            "颀然挺寻丈，欹倾待维绳。", 
            "植以葛陂杖，资以剡溪藤。", 
            "通谱品逾百，口说为尔滕。", 
            "宗既别大小，祖亦殊高曾。", 
            "浓如胭脂沁，润如酥膏凝。", 
            "鲜如剪朝霞，清如裁春冰。", 
            "肉色映蒙絺，体素动砑绫。", 
            "百叠甃碎琼，千重蹙文缯。", 
            "莺羽乍出鷇，鱼鳞骈有棱。", 
            "亭亭矗巨杯，灼灼开华灯。", 
            "长身不免弱，擎重嗟未能。", 
            "摘剔留数花，花损气益增。", 
            "出奇世岂眩，夺巧天应憎。", 
            "人力固云胜，物性柰失恒。", 
            "平生愧学诗，多识犹儚儚。", 
            "不如坐对之，政似罗豆𤼷。", 
            "真趣渐渐得，香气浮浮蒸。", 
            "微吟慰晚节，大滕哦松丞。", 
            "有花思陶潜，无酒思王弘。", 
            "南阳饮潭水，寿者如冈陵。", 
            "所以遁世翁，有乐在曲肱。", 
            "傲睨风露表，春花我方惩。", 
            "况为养性药，服之可鶱腾。", 
            "当年与花别，待漏常鸡兴。", 
            "縻爵梦三径，归田薙荒艿。", 
            "三径幸犹存，清兴聊复乘。", 
            "庶几韦表微，千载骥附蝇。", 
            "客来涉吾圃，老圃唤不应。", 
            "灌溉瓶屡罄，咏歌笔已蹭。", 
            "身虽老瓦托，气欲南山凌。", 
            "野人富胜事，行有梅继承。", 
            "此盟未歃血，此语已服膺。", 
            "又恐远莫移，健步劳屩縢。", 
            "孤根岂幡然，遂用玉帛徵。", 
            "彼蕙树百亩，妄以多自矜。", 
            "芳枝愧真坚，恐负骚人譝。", 
            "真赏各有适，蜂蝶徒䎕䎕。", 
            "诗坛战戈甲，齐晋压杞鄫。", 
            "尚怜秋如海，𣂏之以斗升。", 
            "从公丐一勺，临渊剧兢兢。"
        ], 
        "title": "盆菊联句", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "逆骈欲遗世，异服事缪悠。", 
            "恭也差可观，未是真仙俦。", 
            "因服究其衷，有怀小竹楼。", 
            "一时示萧散，千载瞻风流。", 
            "鄙人冒朱紫，因循成白头。", 
            "衣锦不尚絅，褫带宜承羞。", 
            "归来作褐父，敝缊寒无忧。", 
            "老仙独不弃，谓可同真游。", 
            "解衣远衣我，意重千金裘。", 
            "高义固多感，浊骨难昆丘。", 
            "披之焚香坐，世虑忘嚣湫。", 
            "神仙未能学，愿学王黄州。"
        ], 
        "title": "谢吴閒閒大宗师寄鹤氅衣", 
        "type": "古风", 
        "yun": "尤"
    }, 
    {
        "author": "许有壬", 
        "era": "元", 
        "subtype": null, 
        "text": [
            "今日我与汝，相看各华颠。", 
            "亟呼尊酒至，我饮汝茫然。", 
            "他年我长往，酒但酬汝前。", 
            "悟此一大笑，沽酒休论钱。"
        ], 
        "title": "陈芝田写余真对之小酌戏成四韵", 
        "type": "古风", 
        "yun": "先"
    }, 
    {
        "author": "许有壬", 
        "era": "元", 
        "subtype": null, 
        "text": [
            "田塍晚独策，及此时雨晴。", 
            "东畦与西疃，泱泱流水声。", 
            "丰年已足欢，清风复多情。", 
            "归来藉草坐，浊酒还自倾。", 
            "不用浇磈磊，我怀无不平。"
        ], 
        "title": "神山避暑晚行田间用陶渊明平畴交远风良苗亦怀新为韵 其一", 
        "type": "古风", 
        "yun": "庚"
    }, 
    {
        "author": "许有壬", 
        "era": "元", 
        "subtype": null, 
        "text": [
            "寝迹非绝世，雅志便林丘。", 
            "青山足一至，胜处靡不游。", 
            "意适辄忘返，兹焉夏已秋。", 
            "遥遥目力穷，青青尽田畴。", 
            "迷复幸不远，归欤无异谋。"
        ], 
        "title": "神山避暑晚行田间用陶渊明平畴交远风良苗亦怀新为韵 其二", 
        "type": "古风", 
        "yun": "尤"
    }, 
    {
        "author": "许有壬", 
        "era": "元", 
        "subtype": null, 
        "text": [
            "脱身豪侠窟，里氓缔新交。", 
            "爱其心无阱，不较醉语譊。", 
            "生儿更有教，治地尽肥硗。", 
            "禾黍已在眼，瓜蔬早登庖。", 
            "愧子良已多，况敢希由巢。"
        ], 
        "title": "神山避暑晚行田间用陶渊明平畴交远风良苗亦怀新为韵 其三", 
        "type": "古风", 
        "yun": "肴"
    }, 
    {
        "author": "许有壬", 
        "era": "元", 
        "subtype": null, 
        "text": [
            "浮生苦无悰，道近人自远。", 
            "重外乐徇身，遗世几赫咺。", 
            "老农初不知，遑遑岁年晚。", 
            "清晨负耒出，日夕行歌返。", 
            "悠悠千载心，他人莫予忖。"
        ], 
        "title": "神山避暑晚行田间用陶渊明平畴交远风良苗亦怀新为韵 其四", 
        "type": "古风", 
        "yun": "阮"
    }, 
    {
        "author": "许有壬", 
        "era": "元", 
        "subtype": null, 
        "text": [
            "落日照我影，颀然溪水中。", 
            "凉飙动絺衣，势欲凌虚空。", 
            "顾之一大笑，与尔将无同。", 
            "昔也尔何达，兹焉尔何穷。", 
            "莫道山林陋，乃有黄虞风。"
        ], 
        "title": "神山避暑晚行田间用陶渊明平畴交远风良苗亦怀新为韵 其五", 
        "type": "古风", 
        "yun": "东"
    }, 
    {
        "author": "许有壬", 
        "era": "元", 
        "subtype": null, 
        "text": [
            "昔人植松柏，映蔚弥崇冈。", 
            "不为朝夕利，千载当自长。", 
            "植槿非不荣，我圃因之荒。", 
            "白发走畏途，途修马非良。", 
            "桑榆赖未晚，此乐且无央。"
        ], 
        "title": "神山避暑晚行田间用陶渊明平畴交远风良苗亦怀新为韵 其六", 
        "type": "古风", 
        "yun": "阳"
    }, 
    {
        "author": "许有壬", 
        "era": "元", 
        "subtype": null, 
        "text": [
            "静念少日事，躁中剧揠苗。", 
            "欲令千载淳，反之在一朝。", 
            "斥鴳不自量，上欲抟扶摇。", 
            "世态任盲俗，林讥愧清谣。", 
            "傲骨日已长，及辰事逍遥。"
        ], 
        "title": "神山避暑晚行田间用陶渊明平畴交远风良苗亦怀新为韵 其七", 
        "type": "古风", 
        "yun": "萧"
    }, 
    {
        "author": "许有壬", 
        "era": "元", 
        "subtype": null, 
        "text": [
            "渊明昔归休，开岁才五十。", 
            "我虽年近似，我道惭什百。", 
            "兼金与尺璧，敢取侪瓦砾。", 
            "缅焉动真想，迅往孰诱掖。", 
            "庶几归田园，千载可同迹。"
        ], 
        "title": "神山避暑晚行田间用陶渊明平畴交远风良苗亦怀新为韵 其八", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "我闻昔桃源，民风近无怀。", 
            "兹山亦深窈，中有读书斋。", 
            "但绝车马迹，不惜云烟埋。", 
            "旁围靡靡山，上荫高高槐。", 
            "聊以永今朝，得酒从无膎。"
        ], 
        "title": "神山避暑晚行田间用陶渊明平畴交远风良苗亦怀新为韵 其九", 
        "type": "古风", 
        "yun": "佳"
    }, 
    {
        "author": "许有壬", 
        "era": "元", 
        "subtype": null, 
        "text": [
            "我发日以变，山色日以新。", 
            "举杯试问山，古今阅几人。", 
            "我非山主人，聊为山之宾。", 
            "杖可入幽险，诗能写清淳。", 
            "但恐我他适，山乎尔谁邻。"
        ], 
        "title": "神山避暑晚行田间用陶渊明平畴交远风良苗亦怀新为韵 其十", 
        "type": "古风", 
        "yun": "真"
    }, 
    {
        "author": "许有壬", 
        "era": "元", 
        "subtype": null, 
        "text": [
            "北风橹声乾，晚泊断矶下。", 
            "云岫浮修蛾，霜生入平野。", 
            "鸿雁无处寻，落日不可画。", 
            "重冈护岩邑，百里寄民社。", 
            "藉甚贤大夫，居然鲁恭化。", 
            "丰年足粳稻，沃壤满桑柘。", 
            "我如无心云，底事劳候迓。", 
            "烂醉得诗归，江山非传舍。"
        ], 
        "title": "宿临湘赠诚之监县", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "总角习义方，结发事明主。", 
            "栉纵豸且貂，勤劳几寒暑。", 
            "青皇一顾中，遂与国人伍。", 
            "区别垂鬒云，岐分戢鸦羽。", 
            "昔我秋谷公，爬搔净寰宇。", 
            "象贤实无愧，冠服俨前矩。", 
            "愿言寿而康，三握勿为苦。", 
            "他年麟阁上，雪鬓照簪组。", 
            "何用拭肝石，道贵随所处。", 
            "老我任飞蓬，歌诗美绳武。"
        ], 
        "title": "李伯徵中丞奉东宫命作椎结请纪其故以百字颂而祝之", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "山中真可乐，经旬无客来。", 
            "群材足楩楠，小臣甘草莱。", 
            "君看倦飞鸟，投林不徐徊。", 
            "咄尔迷途人，伥伥自纡回。", 
            "海鸥久已狎，鸬鹚复何猜。", 
            "秋风看木落，春风看花开。", 
            "既种子猷竹，亦有逋仙梅。", 
            "先生可休矣，大夫亦贤哉。", 
            "高步云汉阔，蹒跚距能陪。", 
            "尚可学采药，谈笑到天台。"
        ], 
        "title": "和林春野见寄韵 其一", 
        "type": "古风", 
        "yun": "灰"
    }, 
    {
        "author": "许有壬", 
        "era": "元", 
        "subtype": null, 
        "text": [
            "士生如大木，皆欲架明堂。", 
            "宁知施用处，用圆吾乃方。", 
            "归来何所事，琢句敷肾肠。", 
            "既为烟霞痼，复作花月荒。", 
            "一壑今已专，万景身可当。", 
            "山空白石烂，云尽青天长。", 
            "故人远相慰，瑰辞联夜光。", 
            "一展发晔晔，再诵铿琅琅。", 
            "贞松无冶容，老桂多古香。", 
            "三复如见君，岁晚谁能忘。"
        ], 
        "title": "和林春野见寄韵 其二", 
        "type": "古风", 
        "yun": "阳"
    }, 
    {
        "author": "许有壬", 
        "era": "元", 
        "subtype": null, 
        "text": [
            "林虑吾郡山，弃之来浚都。", 
            "子实浚都人，乃得居林虑。", 
            "出疆必载质，浮海或乘桴。", 
            "圣贤义有在，并介遂殊途。", 
            "静言复自咎，九徵有不渝。", 
            "袁闳筑土室，苑粲安一车。", 
            "六月拥裘卧，异世真同符。", 
            "何当云壑里，添我一茅庐。"
        ], 
        "title": "寄归彦温", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "臣闻圣元水德正色在朔方，物产雄伟马最良。", 
            "川原饮龁几万万，不以数计以谷量。", 
            "承平云布十二闲，华山百草春风香。", 
            "又闻有骏在西极，权奇俶傥钟乾刚。", 
            "茂陵千金不能致，直以兵戈劳广利。", 
            "当时纪述虽有歌，侈心一启何由制。", 
            "吾皇慎德迈前古，不宝远物物自至。", 
            "佛郎国在月窟西，八尺真龙入维絷。", 
            "七逾大海四阅年，滦京今日才朝天。", 
            "不烦剪拂光夺目，正色呈瑞符吾玄。", 
            "凤鬐龙臆渴乌首，四蹄玉后䃜其前。", 
            "九重喜见远人格，一时便敕良工传。", 
            "玉鞭锦鞯黄金勒，瞬息殊恩备华饰。", 
            "天成异质难自藏，志在君知不在物。", 
            "方今天下有道时，绝尘讵敢称其力。", 
            "臣才罢驽亦自知，共服安舆无覂轶。"
        ], 
        "title": "应制天马歌", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "吾家青牛君，伯仲龙矫矫。", 
            "不似丁令威，暂来立华表。", 
            "鬼神护斧斤，风霜几昏晓。", 
            "摩挲左纽文，曾见陆为沼。"
        ], 
        "title": "次韵可行记圭塘草木 其一", 
        "type": "古风", 
        "yun": "筱"
    }, 
    {
        "author": "许有壬", 
        "era": "元", 
        "subtype": null, 
        "text": [
            "徂徕以多贱，吾圃斯拔萃。", 
            "远从他山移，清与幽境会。", 
            "乐天才四十，栽尔已兴慨。", 
            "吾年六十三，方期翠成盖。"
        ], 
        "title": "次韵可行记圭塘草木 其二", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "长公有名言，不可居无竹。", 
            "仆仆斸苍苔，森森植寒玉。", 
            "声来书幌清，阴入酒杯绿。", 
            "何须更晚食，此君足当肉。"
        ], 
        "title": "次韵可行记圭塘草木 其三", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "苍官昔多事，乃与群鸟邻。", 
            "何如在圭塘，亦胜居神囷。", 
            "老根已作石，霜皮不成鳞。", 
            "不用叹不遇，参军能写真。"
        ], 
        "title": "次韵可行记圭塘草木 其四", 
        "type": "古风", 
        "yun": "真"
    }, 
    {
        "author": "许有壬", 
        "era": "元", 
        "subtype": null, 
        "text": [
            "朝来花斩新，暮雨坠红湿。", 
            "藤萝助奇观，罗帔层层碧。", 
            "昌黎性苦隘，政尔要蒙羃。", 
            "一笑问秋乎，还能诲人弈。"
        ], 
        "title": "次韵可行记圭塘草木 其五", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "披披青罗扇，敷阴圭塘阿。", 
            "夏窗云影薄，秋枕雨声多。", 
            "翰墨聊复尔，风霜其若何。", 
            "休教近湖石，掩映美人歌。"
        ], 
        "title": "次韵可行记圭塘草木 其六", 
        "type": "古风", 
        "yun": "歌"
    }, 
    {
        "author": "许有壬", 
        "era": "元", 
        "subtype": null, 
        "text": [
            "人生念慈亲，堂阶多树萱。", 
            "忽随灵椿化，冥漠俱高骞。", 
            "此忧讵可忘，肝摧不能言。", 
            "对花差自慰，白头还抱孙。"
        ], 
        "title": "次韵可行记圭塘草木 其七", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "昔人避秦乱，川原多种桃。", 
            "我幸遇明世，栽培胡自劳。", 
            "看花食其实，为圃岂不遭。", 
            "疏懒强鞭策，犹胜宅不毛。"
        ], 
        "title": "次韵可行记圭塘草木 其八", 
        "type": "古风", 
        "yun": "豪"
    }, 
    {
        "author": "许有壬", 
        "era": "元", 
        "subtype": null, 
        "text": [
            "臂香骨沁守宫虐，金锁重门怨银钥。", 
            "深宫有眼不识春，昼长时听云间乐。", 
            "平生所见惟监宫，今朝岂期见画工。", 
            "君王知画不知妾，薄命已分如秋蓬。", 
            "黄沙漫漫天无穷，惊飙吹老红芙蓉。", 
            "穹庐明日又何处，此生遂负南归鸿。", 
            "和亲纳侮号上策，建议诒谋娄敬责。", 
            "妾身虽苦免主忧，犹胜专宠亡人国。", 
            "关山寥落梦亦迷，嫁鸡正尔随鸡飞。", 
            "人间生女莫望贵，只可近作田家妻。", 
            "琵琶声断霜天月，青冢至今青不歇。", 
            "后来却有蔡文姬，千古胡笳辱哀拍。"
        ], 
        "title": "题友人所藏明妃图", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "霜馀溪湍息奔斗，农隙维时梁可构。", 
            "往来恐有病涉人，官著恒规谁敢后。", 
            "邑胥承帖来乡里，乡民见胥如见鬼。", 
            "督材斩木到丘垄，致期视成殴妇子。", 
            "人未安行力已疲，冬无旨蓄鸡先死。", 
            "田家鸡尽诚可哀，邑宰旦夕行桥来。", 
            "吁嗟此役本为利，谁知为害翻百倍。", 
            "老癃伛偻诉且泣，莫遣吏监民自力。", 
            "治贪问瘼乃吾事，去甚痛惩尤所急。", 
            "老癃又言官试听，今日所知百无一。", 
            "我闻此语愤填膺，不可胜诛空太息。", 
            "安得落落寰区间，尽是龚黄二千石。"
        ], 
        "title": "行建德县民有诉作桥罹害者作徒杠行", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "鼓声震荡冯夷宫，帆腹吞饱江天风。", 
            "长年望云坐长啸，稳驾万斛凌虚空。", 
            "主人扬州卖盐叟，重楼丹青照窗牖。", 
            "斗帐香凝画阁深，红日满江犹病酒。", 
            "钱塘女儿静且姝，臂金盈尺衣六铢。", 
            "凭阑饭饱观戏鱼，清波照影红芙蕖。", 
            "江城到处时弥楫，遍买甘鲜穷所悦。", 
            "千里携家任去留，一生为客无离别。", 
            "敦农抑商昧远计，遂使素封轻得意。", 
            "握筹狡狯俯承命，危坐咄嗟收厚利。", 
            "田庐彫敝君知否，终岁勤劳莫糊口。", 
            "夏税未了秋税来，三十六策惟有走。"
        ], 
        "title": "临江见大船宏丽异甚赋贾客乐", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "儿寒解衣重抚摩，儿饥推食孰忍诃。", 
            "长成与国远负戈，一去不返当如何。", 
            "去时云戍东北鄙，直出榆关度辽水。", 
            "白头郎罢与影俱，岂惮山川千万里。", 
            "天教此地适相逢，父曰从天坠吾子。", 
            "笑疲乐极俱殒身，谁谓情钟遽如此。", 
            "官家开边方未已，同生又别宁同死。", 
            "山云漠漠风飕飕，山头双冢知几秋。", 
            "当时不忍一朝喜，今日翻飞千载愁。", 
            "犹胜贞女化为石，终古孤身双不得。", 
            "清江寒影日悠悠，行人一去无消息。"
        ], 
        "title": "喜逢口", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "孽瞒祸水剧赵女，汉火馀光能几许。", 
            "蜀方传薪嘘未然，吴偶束缊成一炬。", 
            "万艘枯苇沃以膏，空江如韛长风鼓。", 
            "九渊鼎沸羹鱼龙，连营炽炭膰貔虎。", 
            "雄图南纪成画饼，匹马华容作穷鼠。", 
            "坡翁乘兴赋赤壁，烂漫天机涌毫楮。", 
            "偶从雪里写芭蕉，又似骊黄不毛举。", 
            "考图求故此其地，疾恶千年若躬睹。", 
            "江山萧条岁华晚，兴废人间几今古。", 
            "买鱼沽酒吊阿瞒，醉和渔歌短蓑舞。"
        ], 
        "title": "赤壁", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "人间尘土何地无，道人自爱居江湖。", 
            "江湖佳处写不尽，且复想像陈其觕。", 
            "有舟如叶君勿笑，气象乃欲吞堪舆。", 
            "四时风景皆可乐，岁晚独与天游俱。", 
            "青山昨夜忽遁去，万象一色涵冰壶。", 
            "眼界疑堕清虚府，心境直造鸿荒初。", 
            "道人箕踞受奇供，但讶光怪生籧篨。", 
            "霜筠露箨政不俗，更欲缘饰为琼琚。", 
            "湘江清碧俯见底，岳麓倒影寒萦纡。", 
            "兴来不省有物我，短蓑独速歌吴歈。", 
            "可怜翠被秦复陶，但鼓忧患来攻驱。", 
            "莫言雪尽篷遂废，敲雨承月仍相娱。"
        ], 
        "title": "雷篷歌赠廖楚材山长", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "雪霜载途风裂肌，有儿鹑结行且啼。", 
            "问儿何事乃尔悲，父母弃之前欲追。", 
            "木皮食尽岁又饥，夫妇行乞甘流离。", 
            "负儿远道力已疲，势难俱生灼可推。", 
            "与其疐尾莫我随，不如忍割从所之。", 
            "今夕旷野儿安归，明朝道殣非儿谁。", 
            "父兮母兮岂不慈，天伦遽绝天实为。", 
            "卜年执政虽咸腓，发廪有议常坚持。", 
            "昔闻而知今见之，仓皇援手无所施。", 
            "儿行不顾寒日西，哭声已远犹依稀。"
        ], 
        "title": "哀弃儿", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "道士只合山中居，钓者只合溪中渔。", 
            "不山不溪朝市趋，人轻尔厌重尔诬。", 
            "彼道士者尤迂愚，妄欲跻世为唐虞。", 
            "平生动为鬼揶揄，况负且乘招而呼。", 
            "山耶溪耶盍归欤，山有美茹溪有鱼。"
        ], 
        "title": "偶阅可行书见其印章曰洹溪钓者戏为野语", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "汉家作宫法紫微，金铺玉户明华榱。", 
            "甄官陶瓦极能事，铅丹细捣咸阳泥。", 
            "一朝神雀去不返，秋风禾黍惊离离。", 
            "谷陵且变此宜尽，一二时出农夫犁。", 
            "人间购求作珍玩，洗刷篆籀分毫釐。", 
            "西台执法好事者，砻磨为砚尤瑰奇。", 
            "体呈全璧径尺许，沼开新月才一眉。", 
            "坚如铁石润如玉，墨声瑟瑟松风吹。", 
            "惠然匣送感高义，但惜所与非所宜。", 
            "公才真是谪仙裔，善事利器方相资。", 
            "嗟予芜学忝词馆，虽有此器无能为。", 
            "世传铜雀亦佳品，搜刔黄壤今无遗。", 
            "高皇垂统四百载，老瞒何物敢等夷。", 
            "爱人屋上乌亦好，况兹适用逾端溪。", 
            "楮生毛颖贺得友，坐令几案增光辉。", 
            "代言挥制固多愧，玉堂风月犹能诗。"
        ], 
        "title": "李惟中学士自西台侍御召入以未央宫瓦砚为贶作此谢之", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "宵人本是山泽臞，涉世政坐饥寒驱。", 
            "五年黄阁事何补，种作老病丛孱躯。", 
            "滦京归来十浃日，药裹不可离须臾。", 
            "平生结客半寰宇，未免操瑟从齐竽。", 
            "可人底事期不来，承庆堂深谁敢呼。", 
            "迩来亦复诗作祟，清减益见风标孤。", 
            "杜门却扫难折简，岂意惠然来画图。", 
            "相看一笑但臆对，妙契未许卮言𣂏。", 
            "清冰寒玉照林表，和气春风生座隅。", 
            "斋居顿觉俗氛远，高致已逼沈疴苏。", 
            "我方归思剧迅矢，公自有分居方壶。", 
            "过从此去计必少，梦中道路多萦纡。", 
            "便当卷奉江湖去，愿得始终如蟨驉。"
        ], 
        "title": "中书久病得请将归吴閒閒大宗师亦有疾以其象为赠云代彼陪行焚香对之作此以谢", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": "五言排律", 
        "text": [
            "世禄推门阀，天墀几拜嘉。", 
            "高情忘势利，大隐谢纷哗。", 
            "朝市尘无染，蓬瀛路岂赊。", 
            "眷言营别墅，初不远东华。", 
            "画舸堂前过，青帘柳外斜。", 
            "晴红迷菡萏，寒翠接蒹葭。", 
            "挥麈风生座，扶筇雨压沙。", 
            "萍开轻泛鸭，荷侧重擎蛙。", 
            "只讶神仙府，谁知宰相家。", 
            "宾朋玄圃玉，文采赤城霞。", 
            "丽曲凝云表，仙妆炫水涯。", 
            "添栽三径竹，递赏四时花。", 
            "心事尊中物，人生海上槎。", 
            "相逢须尽兴，明日各趋衙。"
        ], 
        "title": "水木清华亭宴集十四韵并序", 
        "type": "排律", 
        "yun": "麻"
    }, 
    {
        "author": "许有壬", 
        "era": "元", 
        "subtype": "五言排律", 
        "text": [
            "吾子昔倾盖，琅瓈古渡头。", 
            "袖文惊蜀锦，怀宝重天球。", 
            "心既同金断，胶因向漆投。", 
            "有邀须共往，无倡不为酬。", 
            "南岳朝联辔，湘江暮舣舟。", 
            "屐穷峰顶寺，诗满水边楼。", 
            "访古由来喜，寻芳到处留。", 
            "遂移衡浦隐，便作武昌游。", 
            "坐席何曾暖，招旌遽见求。", 
            "高情安旅次，遐躅又神州。", 
            "道路多尝险，山川只荐愁。", 
            "扫云髡兔颖，鏖雪敝貂裘。", 
            "善诱儿何幸，深藏价未收。", 
            "忽看鸿鹄举，甘效蟨蛩休。", 
            "洹水寒偏莹，林虑晚更幽。", 
            "谁知三仕已，相累十春秋。", 
            "公道先扬善，真才自拔尤。", 
            "恩袍明翡翠，教铎振貔貅。", 
            "行役仍清淡，言归邈阻修。", 
            "临岐惟一语，音信莫悠悠。"
        ], 
        "title": "送马明初教授南归二十韵并序", 
        "type": "排律", 
        "yun": "尤"
    }, 
    {
        "author": "许有壬", 
        "era": "元", 
        "subtype": "五言排律", 
        "text": [
            "宇宙承平日，邦畿壮丽乡。", 
            "宫中无暇逸，湖上暂翱翔。", 
            "凤辇重云降，龙舟万斛骧。", 
            "风霆随桂楫，日月运牙樯。", 
            "五卫分翚羽，千官列雁行。", 
            "长年花压帽，仙妓锦连航。", 
            "绒繂初徐引，銮旂渐远扬。", 
            "釐靬呈曼衍，僸佅递铿锵。", 
            "玉食传麟脯，冰壶出蔗浆。", 
            "鱼鸢知永跸，莺燕逐馀香。", 
            "夹岸金戈翊，弥空绣幕张。", 
            "汀回开瀚海，天近胜钱塘。", 
            "翠阁峨双岛，珠帘护两厢。", 
            "九霄披瑞霭，四表睹朝阳。", 
            "补助资游豫，登崇贵俊良。", 
            "不图推朽质，亦复被清光。", 
            "左辖纲维地，中书政事堂。", 
            "出谋惭不武，好学愿无荒。", 
            "喻水民堪畏，从桥策最长。", 
            "济川非所任，歌咏献岩廊。"
        ], 
        "title": "至正改元四月十三日戊子皇帝御龙舟幸护圣寺中书右丞臣帖木尔达实参知政事臣阿鲁臣有壬扈行乐三奏命右丞前特授平章政事参政进右丞臣有壬进左丞恳辞不允惶汗就列平章右丞曰今日游骋之盛恩遇之隆不可不纪也悚惧之馀为二十韵以献", 
        "type": "排律", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "去年曾约牡丹开，同向花前把一杯。", 
            "今日花开人不见，对花无语却归来。"
        ], 
        "title": "无题", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "姑射仙人昔住山，乘龙飞去几时还。", 
            "只知尧舜如陶铸，不道声名堕世间。"
        ], 
        "title": "题姑射乘龙图", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "吾儒风味格坚顽，二氏而今亦慕酸。", 
            "涓滴沾濡已如此，鼻容三斗故应难。"
        ], 
        "title": "题三教啜醋图", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "畹香连水水连天，人到湘皋骨已仙。", 
            "簿领如山空看画，江南秋色正清妍。"
        ], 
        "title": "原功题马宣使墨兰二幅后云寄予一笑因次韵书其侧且寄原功 其一", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "秋兰香里翰林家，只寄新诗不寄花。", 
            "应笑尘缨恋京国，岂知心在楚天涯。"
        ], 
        "title": "原功题马宣使墨兰二幅后云寄予一笑因次韵书其侧且寄原功 其二", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "烛花簌簌褪春红，睡思消磨语笑浓。", 
            "底事东风败人意，半天吹响五更钟。"
        ], 
        "title": "贡院陪诸公夜话俄闻晓钟", 
        "type": "绝句", 
        "yun": "冬"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "添烛须教夜达晨，继茶莫遣睡欺人。", 
            "城南桃李城东柳，政好联镳管领春。"
        ], 
        "title": "催诸公考卷", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "华发萧萧旧秘书，木天图籍几勤劬。", 
            "莫教作郡江南去，天子时时幸石渠。"
        ], 
        "title": "何国器以精艺受知出而徵入者数矣出守江阴尚虑其不果行也书以赠之", 
        "type": "绝句", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "穷冬长路遽踆踆，风景弥旬暖似春。", 
            "造物见怜知有为，平生真是负暄人。"
        ], 
        "title": "岁晚喜晴", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "骚坛纪律素严明，一帜撝风到处赢。", 
            "何事而今苦悭吝，有人乘夜欲登城。"
        ], 
        "title": "雄飞和诗未至以二口号速之 其一", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "两厅形迹马牛风，尽日相望杳霭中。", 
            "恰似蓬山三万里，怀人何处觅诗筒。"
        ], 
        "title": "雄飞和诗未至以二口号速之 其二", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "不是车中有布乎，亦非客子事狂图。", 
            "却须侧挂一壶酒，道路荒凉无处沽。"
        ], 
        "title": "车中戏作", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "来往憧憧急欲飞，此关参透古来稀。", 
            "老夫今日出关去，却是罢参真欲归。"
        ], 
        "title": "过街塔原功名之曰雪窦又谓之名利关窦言其状关言其实也过之有感赋二口号 其一", 
        "type": "绝句", 
        "yun": "微"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "石城琼璧耸浮屠，一窍开通作要途。", 
            "为问几人能不窦，更从窦外觅江湖。"
        ], 
        "title": "过街塔原功名之曰雪窦又谓之名利关窦言其状关言其实也过之有感赋二口号 其二", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "寻常公署复朝参，会面何由一接谈。", 
            "却是老天相补报，直教联辔过燕南。"
        ], 
        "title": "赠胡谦牧", 
        "type": "绝句", 
        "yun": "覃"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "史迁怨气因舒泄，吏部雄文痛发挥。", 
            "尽美未能兼尽善，益知周粟不如薇。"
        ], 
        "title": "题仇公度总管首阳采薇图", 
        "type": "绝句", 
        "yun": "微"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "长蛟猛虎不难屠，大勇其惟改过乎。", 
            "抛却步光为善士，方知自砺有工夫。"
        ], 
        "title": "吴道子周处磨剑图", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "疏慵闭户事高眠，几负郊原雨后天。", 
            "今日野心收不定，马家庄上好林泉。"
        ], 
        "title": "独乐台用眠分黄犊草坐占白鸥沙为韵分赋得首尾二字 其一", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "溅溅流水抱村斜，半入蔬畦半沤麻。", 
            "故里溪山足风物，慎毋重踏一堤沙。"
        ], 
        "title": "独乐台用眠分黄犊草坐占白鸥沙为韵分赋得首尾二字 其二", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "冈峦楼阁斗清妍，一段空明水玉天。", 
            "不到阆城东向望，范家神妙若为传。"
        ], 
        "title": "范宽积雪图", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "华胥乡里有东篱，冉冉寒香步步迷。", 
            "政尔神交陶靖节，月斜霜落忽闻鸡。"
        ], 
        "title": "薛思孝梦菊堂", 
        "type": "绝句", 
        "yun": "齐"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "圣远经残道晦蒙，茫茫千四百年中。", 
            "墓头两字形容尽，未可寻常议潞公。"
        ], 
        "title": "题明道赞后（房希文教授求题）", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "竹林陈迹已无稽，作者千年复有谁。", 
            "榾柮炉边不安坐，天寒日暮欲何之。"
        ], 
        "title": "七贤过寒林图为蔡仲谦运使作", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "万年麟史著尊称，底事空门妄欲争。", 
            "尺许断缣何足咎，古来多少盗虚名。"
        ], 
        "title": "温子昂画天王", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "城居如坐井，出郭始知春。", 
            "草色才翻烧，禽声便可人。", 
            "远山来逦迤，羸马去逡巡。", 
            "唤醒三年梦，东华足软尘。"
        ], 
        "title": "沙湖道中", 
        "type": "律诗", 
        "yun": "真"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "野老能留客，柴门便反关。", 
            "落梅点衣上，飞雪堕杯间。", 
            "地僻偏宜竹，窗幽更对山。", 
            "自怜真野逸，瓶罄不知还。"
        ], 
        "title": "田家对雪", 
        "type": "律诗", 
        "yun": "删"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "桴鼓远铜笼，前驱列炬红。", 
            "星芒寒拂地，江影静浮空。", 
            "听语渔村近，连航水驿通。", 
            "不才惭传食，鲑菜足为供。"
        ], 
        "title": "夜至鲁港", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "水国宜秋晚，羁愁感岁华。", 
            "清霜醉枫叶，淡月隐芦花。", 
            "涨落高低路，川平远近沙。", 
            "炊烟青不断，山崦有人家。"
        ], 
        "title": "荻港早行", 
        "type": "律诗", 
        "yun": "麻"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "荡荡唐虞世，区区虱蚁臣。", 
            "露餐乌攫肉，夜渡马知津。", 
            "危栈依山尽，微行到水频。", 
            "风霜尽蒙犯，庶用答涓尘。"
        ], 
        "title": "夜行润陂", 
        "type": "律诗", 
        "yun": "真"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "山中日日雨，松竹早知秋。", 
            "清响自深夜，逸人无远愁。", 
            "窗虚闻叶落，林暗见萤流。", 
            "对景因怀杜，江村事事幽。"
        ], 
        "title": "神山雨", 
        "type": "律诗", 
        "yun": "尤"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "阴磴盘盘上，枯藤得得来。", 
            "长杨半腰水，老桂一身苔。", 
            "秋气蛩先觉，风声鹤欲回。", 
            "山云自行雨，休为老夫开。"
        ], 
        "title": "登后山观湖涨时阴雨忽霁", 
        "type": "律诗", 
        "yun": "灰"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "世去重华远，名偕二石存。", 
            "溪寒清见底，榕老乱垂根。", 
            "野色偏宜晚，民居仅似村。", 
            "曲江人已矣，楚些拟招魂。"
        ], 
        "title": "晚过韶州", 
        "type": "律诗", 
        "yun": "元"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "南征殊不恶，乐事总相关。", 
            "马上行思句，舟中卧看山。", 
            "尽收烟景去，满载月明还。", 
            "何往不自得，浩歌天地间。"
        ], 
        "title": "横浦登舟", 
        "type": "律诗", 
        "yun": "删"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "何以慰吾衰，梅花秀发时。", 
            "晚香传远树，春雪避南枝。", 
            "林静来差早，溪深行独迟。", 
            "与君谋一醉，及此未离披。"
        ], 
        "title": "寻梅", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "味似融甘露，香疑酿醴泉。", 
            "新醅撞重白，绝品挹清玄。", 
            "骥子饥无乳，将军醉卧毡。", 
            "祠官闻汉史，鲸吸有今年。"
        ], 
        "title": "上京十咏 其一 马酒", 
        "type": "律诗", 
        "yun": "先"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "塞上寒风起，庖人急尚供。", 
            "戎盐舂玉碎，肥羜压花重。", 
            "肉净燕支透，膏凝琥珀浓。", 
            "年年神御殿，颁馂每沾侬。"
        ], 
        "title": "上京十咏 其二 秋羊", 
        "type": "律诗", 
        "yun": "冬"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "草美秋先腯，沙平夜不藏。", 
            "解绦文豹健，脔炙宰夫忙。", 
            "有肉须供世，无魂亦似獐。", 
            "少年非好杀，假尔试穿杨。"
        ], 
        "title": "上京十咏 其三 黄羊", 
        "type": "律诗", 
        "yun": "阳"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "北产推珍味，南来怯陋容。", 
            "瓠肥宜不武，人拱若为恭。", 
            "发掘怜禽狝，招徕或水攻。", 
            "君毋急盘馔，幸自不穿墉。"
        ], 
        "title": "上京十咏 其四 黄鼠", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "坡远花全白，霜轻实便黄。", 
            "杵头麸退墨，硙齿雪流香。", 
            "玉叶翻盘薄，银丝出漏长。", 
            "元宵贮膏火，蒸墨笑南乡。"
        ], 
        "title": "上京十咏 其五 籸面", 
        "type": "律诗", 
        "yun": "阳"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "性质宜沙地，栽培属夏畦。", 
            "熟登甘似芋，生荐脆如梨。", 
            "老病消凝滞，奇功直品题。", 
            "故园长尺许，青叶更堪齑。"
        ], 
        "title": "上京十咏 其六 芦菔", 
        "type": "律诗", 
        "yun": "齐"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "土羔新且嫩，筐筥荐纷披。", 
            "可作青菁饭，仍携玉版师。", 
            "清风牙颊响，真味士夫知。", 
            "南土称秋末，投簪要及时。"
        ], 
        "title": "上京十咏 其七 白菜", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "牛羊膏润足，物产借英华。", 
            "帐脚骈遮地，钉头怒戴沙。", 
            "斋厨供玉食，毳索出毡车。", 
            "莫作垂涎想，家园有莫邪。"
        ], 
        "title": "上京十咏 其八 沙菌", 
        "type": "律诗", 
        "yun": "麻"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "冻雨催花紫，轻风散野香。", 
            "刺沙尖叶细，敷地乱条长。", 
            "楚客收成裹，奚童撷满筐。", 
            "行厨供草具，调鼎尔非良。"
        ], 
        "title": "上京十咏 其九 地椒", 
        "type": "律诗", 
        "yun": "阳"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "西风吹野韭，花发满沙陀。", 
            "气校荤蔬媚，功于肉食多。", 
            "浓香跨姜桂，馀味及瓜茄。", 
            "我欲收其实，归山种涧阿。"
        ], 
        "title": "上京十咏 其十 韭花", 
        "type": "律诗", 
        "yun": "歌"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "墟里烟尘外，巾车日日来。", 
            "疏竹呈半塔，初日见三台。", 
            "酒每从邻贳，诗宁待雨催。", 
            "衰年怀易感，为我少迟回。"
        ], 
        "title": "和可行展省归过圭塘即席韵", 
        "type": "律诗", 
        "yun": "灰"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "别况经年惯，佳期此夕逢。", 
            "终天为伉俪，一水任西东。", 
            "人世非无鹊，羁窗渐有蛩。", 
            "鄜州共明月，应是忆衰翁。"
        ], 
        "title": "七夕露坐感牛女事因成驳杂无实之言", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "我屋来西圃，轮蹄二里遥。", 
            "晚风收菡萏，秋雨长芭蕉。", 
            "有酒容开口，无官免折腰。", 
            "柴门莫坚闭，恐负野人招。"
        ], 
        "title": "圭塘独坐", 
        "type": "律诗", 
        "yun": "萧"
    }, 
    {
        "author": "许有壬", 
        "era": "元", 
        "subtype": "五言律诗", 
        "text": [
            "莫蹋苍苔破，茨门昼亦关。", 
            "林风秋入树，波日晚摇山。", 
            "原野苍茫外，烟霏指顾间。", 
            "更须安一榻，月夜不须还。"
        ], 
        "title": "新秋即事", 
        "type": "律诗", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "黄钟嘘㬉挽春留，绿蚁浮香带月篘。", 
            "宰相得閒才是贵，人生有子更何求。", 
            "家传文字五千卷，身在神仙十二楼。", 
            "记取年年好风景，雪松霜桧岂容秋。"
        ], 
        "title": "寿李秋谷平章", 
        "type": "律诗", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "半生湖海梦依稀，但诵湘南远寄诗。", 
            "先友凋残公独健，故园荒尽我方归。", 
            "百年未满常忧畏，千里相逢又别离。", 
            "他日瓈江松下路，西州难似此沾衣。"
        ], 
        "title": "送黄文复归长沙", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "酒香牲腯主人归，正是猿惊鹤怨时。", 
            "梅影小池春入画，竹声虚阁夜催诗。", 
            "世间真乐无多事，身外浮名只费辞。", 
            "他日结茅容我隐，一章先当买山赀。"
        ], 
        "title": "横山有高竹楼别业留信宿始归", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "一江环抱四山围，酬节追欢剩费诗。", 
            "雁影不移云尽处，秋光都在雨晴时。", 
            "当年玉树人何在，明日黄花蝶岂知。", 
            "便驻高轩𢬵醉倒，绝胜无酒绕东篱。"
        ], 
        "title": "九日陪阖台诸公登石头城", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "一卷春秋两鬓皤，丹诚贯日口悬河。", 
            "策能匡世时不用，天实厌唐人奈何。", 
            "自古大材多薄命，而今我辈亦登科。", 
            "可怜熏腐俱尘土，得似高名永不磨。"
        ], 
        "title": "题昌平刘建议祠", 
        "type": "律诗", 
        "yun": "歌"
    }, 
    {
        "author": "许有孚", 
        "era": "元", 
        "subtype": null, 
        "text": [
            "吾闻东海之上有十洲，群仙出入洲上头。", 
            "瑶花琪树聚麟凤，不与尘世同春秋。", 
            "吾池不啻涔蹄水，孰谓蓬瀛敢相拟。", 
            "独怜亦复椭双洲，云霞嶪岌烟波里。", 
            "飞桥子午凌空虚，朱阑绿柳阴扶疏。", 
            "亭台倒影山色好，四顾弥望皆芙蕖。", 
            "清风为宾月为友，但恨不将池变酒。", 
            "恍如乘槎泛天河，又疑身在无何有。", 
            "从知云海空复空，仙凡一笑将无同。", 
            "浪游不必访弱水，人间亦有蓬莱宫。", 
            "吾侪小人可惜无仙骨，由来二洲不是池中物。"
        ], 
        "title": "双洲", 
        "type": "古风", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "有池可汲园可斸，拂袖归来心愿足。", 
            "自甘学圃为小人，爱此菜茹画苜蓿。", 
            "元修雨后脆且腴，诸葛数荣□浓绿。", 
            "萝卜生儿芥有孙，芋魁出水频浇沃。", 
            "罢锄时或钓池鱼，隐几何曾梦蕉鹿。", 
            "既无抱瓮老翁劳，亦免趋炎胁肩辱。", 
            "吾尝寓甲第，纷纷厌粱肉。", 
            "吾今旦烹葵，食郁杂野础。", 
            "彼紫驼峰出翠釜，争如菘韭侑炊粟。", 
            "五侯之鲭世所贵，五辛之盘吾亦欲。", 
            "庸人皆被富贵熏，或羡吾饕是清福。", 
            "但令此色贯驻颜，隽味齧根充我腹。", 
            "三年不窥惭仲舒，吾侪何可轻樊须。", 
            "九月筑场十月涤，连年藉此输官租。"
        ], 
        "title": "蔬圃", 
        "type": "古风", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "池亭秩芳筵，落日船始放。", 
            "晴空散馀霞，秋水净氛坱。", 
            "高荷虽离披，尚尔绿弥望。", 
            "搴豁成璧池，不碍双桨荡。", 
            "萦纡湛澄碧，天宇益虚旷。", 
            "石窦来惊湍，松堤俯新涨。", 
            "鼎立洲屿连，沿洄时一傍。", 
            "饤饾罗珍羞，倾倒出奇酿。", 
            "侑以二名姬，朱弦倚清唱。", 
            "凝云响空翠，幽禽或颉颃。", 
            "所愧杯行迟，负此百川量。", 
            "须臾群动息，露气白沆砀。", 
            "洒然毛骨轻，不独情绪畅。", 
            "灯火空濛中，仿像江湖上。", 
            "陋彼西园游，飞盖何冗长。", 
            "云胡渼陂行，亦复怯风浪。", 
            "而我方扣舷，凭虚恣摇荡。", 
            "吾兄严郑流，高节张邴亢。", 
            "少饮如醉翁，浮此斋画舫。", 
            "颇恨交游稀，每每折辈行。", 
            "遂令子弟间，日侍屦与杖。", 
            "楼船忆当年，乐事炊一饷。", 
            "望洋失所操，伏枥今在鞅。", 
            "静言校畴昔，所得多所丧。", 
            "与从天上人，何似山中相。", 
            "但恐时易失，俯仰异欣怅。", 
            "银汉浅且清，神槎喜无恙。", 
            "人生贵适意，前修语非妄。", 
            "榜人报更阑，列宿光荡漾。", 
            "故旧东海头，何当剡溪访。"
        ], 
        "title": "嘉莲亭宴罢奉陪泛舟夜分始归赋诗三十韵是日之宴渤海县尹吴安之以使来具也（闰七月二十一日）", 
        "type": "古风", 
        "yun": null
    }, 
    {
        "author": "许有孚", 
        "era": "元", 
        "subtype": null, 
        "text": [
            "花飞六出乱无叶，泠然台上偏宜雪。", 
            "茫茫大地迥无尘，渺渺予怀正奇绝。", 
            "山容喜从天际改，竹声时听池边折。", 
            "相知更有灞陵翁，长途不信人踪灭。", 
            "平原饥兔巧跧藏，空阔苍蝇饱飞掣。", 
            "小儿忍冷从吾观，楚楚毳裘蒙采缬。", 
            "坡诗诵得聚星堂，字字珠玑飞玉屑。", 
            "怀贤抚景慷慨生，岁月堪怜去如瞥。", 
            "丰年但愿太史书，故事须从汝南说。", 
            "归来举似宋广平，却笑梅花心似铁。"
        ], 
        "title": "十二月廿又二日观雪泠然台城郭山川四顾清爽小儿诵东坡先生聚星堂诗甚习殊可乐也因忆马明初云往岁德常杜左司尝与诸公和之成巨轴然皆不及一见仆则不敢言和但对景乘兴谨用其韵尔僭越之罪观者恕之", 
        "type": "古风", 
        "yun": "屑"
    }, 
    {
        "author": "许有孚", 
        "era": "元", 
        "subtype": "五言排律", 
        "text": [
            "种柳圭塘路，行行便向荣。", 
            "雨晴羞眼涩，烟暖细眉横。", 
            "色比金犹嫩，枝看翠易盈。", 
            "林疏无系马，叶接有啼莺。", 
            "线乱柔条袅，毡铺落絮平。", 
            "寻诗常独往，送客或同行。", 
            "归院尘难到，还家月每明。", 
            "上通陶令宅，不接亚夫营。", 
            "京兆时非昔，平康梦自惊。", 
            "阳关休叠曲，司马易伤情。", 
            "但恐春回驭，何将酒解酲。", 
            "托根因胜境，由径得嘉名。", 
            "莫讶公休吏，诗成句未精。"
        ], 
        "title": "柳巷", 
        "type": "排律", 
        "yun": "庚"
    }, 
    {
        "author": "许有孚", 
        "era": "元", 
        "subtype": "七言绝句", 
        "text": [
            "阴阴烟翠足潜身，其奈娇喉百啭新。", 
            "却忆当年阊阖晓，恩袍光照上林春。"
        ], 
        "title": "圭塘杂咏（并序。录三） 其一 柳下听莺", 
        "type": "绝句", 
        "yun": "真"
    }, 
    {
        "author": "许有孚", 
        "era": "元", 
        "subtype": "七言绝句", 
        "text": [
            "晚晴台上看巉岩，万壑千峰起翠岚。", 
            "恰似云间招五老，今宵有梦定江南。"
        ], 
        "title": "圭塘杂咏（并序。录三） 其二 日夕观山", 
        "type": "绝句", 
        "yun": "覃"
    }, 
    {
        "author": "许有孚", 
        "era": "元", 
        "subtype": "七言绝句", 
        "text": [
            "酒熟同招隐士看，饥来忍把落英餐。", 
            "春风无限閒桃李，不似黄花耐岁寒。"
        ], 
        "title": "圭塘杂咏（并序。录三） 其三 绕堤种菊", 
        "type": "绝句", 
        "yun": "寒"
    }, 
    {
        "author": "许有孚", 
        "era": "元", 
        "subtype": "七言绝句", 
        "text": [
            "清风枕簟水云乡，梦觉槐根百虑忘。", 
            "起课山僮笑多事，饲鱼跟藕摘莲房。"
        ], 
        "title": "睡起偶成", 
        "type": "绝句", 
        "yun": "阳"
    }, 
    {
        "author": "傅若金", 
        "era": "元", 
        "subtype": null, 
        "text": [
            "渊明性嗜饮，所遇适其真。", 
            "漉酒东篱下，邈若旁无人。", 
            "捐绂非所吝，焉爱头上巾。", 
            "田园日成趣，松菊相与亲。", 
            "百年何为尔，酩酊及兹辰。", 
            "陶然至和内，混沌以为邻。"
        ], 
        "title": "题渊明漉酒图", 
        "type": "古风", 
        "yun": "真"
    }, 
    {
        "author": "傅若金", 
        "era": "元", 
        "subtype": null, 
        "text": [
            "孟秋凉飙至，驱车出西门。", 
            "去京始弥月，白露忽已繁。", 
            "兹行亦何为，于役义所敦。", 
            "山川既悠远，晨夕违凊温。", 
            "我马北以南，岂不贲丘园。", 
            "努力在王事，贤劳奚足论。"
        ], 
        "title": "八月十三日至京", 
        "type": "古风", 
        "yun": "元"
    }, 
    {
        "author": "傅若金", 
        "era": "元", 
        "subtype": null, 
        "text": [
            "秋气集空渚，月彩汎微波。", 
            "夕坐起遥思，中流闻啸歌。", 
            "移舟近相即，酌酒望银河。", 
            "高怀世稀偶，良会岂更多。", 
            "未知百岁下，视此复如何。"
        ], 
        "title": "题袁宏泊渚图", 
        "type": "古风", 
        "yun": "歌"
    }, 
    {
        "author": "傅若金", 
        "era": "元", 
        "subtype": null, 
        "text": [
            "吾闻渭川竹如箦，太仓欲致那可得。", 
            "开眼晴烟落户牗，透裳冰雪生胸臆。", 
            "爱之借问作者谁，母乃与竹同标格。", 
            "自是君怀足清致，故须好事留真迹。", 
            "阴森雨气发中林，飒爽秋声起前席。", 
            "微坡直具百亩意，老干真凭万钧力。", 
            "玄豹犹含隐雾章，苍龙已奋干霄翼。", 
            "火云六月思远避，安得坐我林间石。", 
            "待实谁怜彩凤饥，钓鳌未试长竿直。", 
            "为君歌罢久叹息，群玉萧萧动高壁。"
        ], 
        "title": "题卫知事广衍仓西轩墨竹歌", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "陈公退食一事无，开閤示我溪山图。", 
            "晴林当昼发烟雾，顷刻松阴生座隅。", 
            "恍闻鸣琴动疏竹，一亭宛在清溪曲。", 
            "树下风声出舸船，石间水影摇棋局。", 
            "隔溪高堂郁森爽，丈人避世嗟长往。", 
            "嗜书无论终日读，读画时更临风赏。", 
            "可怜九老幽致同，欲往从之不可通。", 
            "我贫何时见此屋，怅望林壑生清风。"
        ], 
        "title": "奉题陈参议溪山四雅图", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "牧牛去，千山复万山。", 
            "上山日出愁起晚，下山日入苦行难。", 
            "手中鸲鹆牛伴侣，养来多日能人语。", 
            "纵牛不牵绳自垂，听他行食母苦之。", 
            "欲归尚忧牛不饱，更近前溪多水草。", 
            "但愿年年牛尽肥，主翁足食身足衣。", 
            "农家养牛国所赖，恶少城中杀牛卖。"
        ], 
        "title": "牧牛去题袁庆远经历所藏画", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": null, 
        "text": [
            "王家好种青琅玕，四壁秋声生夏寒。", 
            "朝回每独风前立，客至时同烟际看。", 
            "北窗数竿最幽胜，满耳萧萧客尘净。", 
            "截管休将学凤鸣，世间古曲无人听。"
        ], 
        "title": "用王著作见寄韵奉题其所寓听竹轩", 
        "type": "古风", 
        "yun": null
    }, 
    {
        "author": "许有孚", 
        "era": "元", 
        "subtype": "五言律诗", 
        "text": [
            "池亭残暑去，乐事日相关。", 
            "径列霜前菊，窗招雨后山。", 
            "好诗来枕上，爽气满人间。", 
            "极目崇台晚，遥天一鹤还。"
        ], 
        "title": "次和可翁新秋即事", 
        "type": "律诗", 
        "yun": "删"
    }, 
    {
        "author": "许有孚", 
        "era": "元", 
        "subtype": "七言律诗", 
        "text": [
            "买得园亭位面阳，百年心事一时偿。", 
            "风吹杨柳回鸾舞，雨浥芙蕖堕马妆。", 
            "相下未成真率会，洛中空记姓名香。", 
            "当时太液池边宴，不信人间六月凉。"
        ], 
        "title": "侍饮圭塘和桢韵（并序。录一）", 
        "type": "律诗", 
        "yun": "阳"
    }, 
    {
        "author": "许恕", 
        "era": "元", 
        "subtype": null, 
        "text": [
            "两崖俨相对，一石向中分。", 
            "谁将龙泉剑，辟此天地门。", 
            "过客毛发凛，风云相吐吞。"
        ], 
        "title": "天门山龙门", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "青田有白鹤，羽翼何蹁跹。", 
            "谬承卫公宠，志岂在乘轩。", 
            "一鸣能惊人，一飞亦翀天。", 
            "独立傍秋水，顾影私自怜。"
        ], 
        "title": "青田鹤", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "谁将一片石，斲此无弦琴。", 
            "石以砺高操，琴以閒素心。", 
            "中庭萝月夜，击之响球琳。", 
            "李君有真乐，在趣不在音。"
        ], 
        "title": "题李子成石琴", 
        "type": "古风", 
        "yun": "侵"
    }, 
    {
        "author": "许恕", 
        "era": "元", 
        "subtype": null, 
        "text": [
            "晴沙展芳席，春山歇游骑。", 
            "飞云度乌背，惊涛触鹅鼻。", 
            "远观山水佳，近爱花木丽。", 
            "风尘一失所，行乐犹梦寐。"
        ], 
        "title": "小石湾", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "一雨豆苗绿，独行溪水西。", 
            "繁露坠丛竹，新流涨芳堤。", 
            "偶与樵者语，忽闻幽鸟啼。", 
            "内机久已息，处处武陵溪。"
        ], 
        "title": "偶成", 
        "type": "古风", 
        "yun": "齐"
    }, 
    {
        "author": "许恕", 
        "era": "元", 
        "subtype": null, 
        "text": [
            "攀崖度峭壁，缘涧入幽径。", 
            "山堂绝弘敞，金碧相辉映。", 
            "石泉酿香雪，松风翳清磬。", 
            "烦虑庶可袪，聊复此游泳。"
        ], 
        "title": "礼敬寺", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "老马不量力，意气横九州。", 
            "奈何皂枥中，笼络如羁囚。", 
            "岂无刍与菽，悲鸣不自由。", 
            "愿凌骐骥群，振迅当清秋。", 
            "朝驰昆崙山，夕饮玄圃流。", 
            "伯乐不一顾，终死谁怨尤。"
        ], 
        "title": "老马", 
        "type": "古风", 
        "yun": "尤"
    }, 
    {
        "author": "许恕", 
        "era": "元", 
        "subtype": null, 
        "text": [
            "忆昔军始兴，将家出南郭。", 
            "兹辰正重九，炊烟静墟落。", 
            "奔窜忧甲兵，漂零任沟壑。", 
            "偷生竟何幸，一贫宛如昨。", 
            "念离伤独游，对酒忽不乐。", 
            "君山渺何许，篱菊亦落莫。", 
            "愁多客发稀，世乱生事薄。", 
            "坐久一长叹，飞云度高阁。"
        ], 
        "title": "己亥南楼九日怀乙未九日将家过前陈北庄倏忽四载有感而赋", 
        "type": "古风", 
        "yun": "药"
    }, 
    {
        "author": "许恕", 
        "era": "元", 
        "subtype": null, 
        "text": [
            "崇台何巍巍，直上望四海。", 
            "项王戏马日，意气今何在？", 
            "缅怀彭城公，倚剑一慷慨。", 
            "登高眷佳节，所欢不我待。", 
            "遗迹隐荒榛，青山澹浮霭。", 
            "日夕众鸟下，风秋群物改。", 
            "岂无盈觞酒，幽花复采采。", 
            "怅望一洒泪，悲风振千载。"
        ], 
        "title": "戏马台怀古", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "歌罢停云诗，复作苦雨叹。", 
            "烟霾生昼暝，星月入夜灿。", 
            "出门嗟复入，所畏泥潦烂。", 
            "渐老潘岳悲，长贫阮籍惯。", 
            "跌宕瀛山翁，高世性疏诞。", 
            "看云忆南谷，煮石汲西涧。", 
            "我生本濩落，世故复羁绊。", 
            "相望渺江湖，野航或可泛。"
        ], 
        "title": "俞瀛山留仙茅坞作诗寄之", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "步出城东门，一径入深窈。", 
            "坐爱茅堂静，远望众山小。", 
            "昔日繁华地，烂熳烟花绕。", 
            "兵馀成焦土，荆棘映碧筱。", 
            "幸有贤子孙，复业似君少。", 
            "雅集文翰友，觞咏乐未了。", 
            "醉来忘尔汝，一笑送归鸟。", 
            "且复永今日，馀晖在林杪。"
        ], 
        "title": "宗大席上以鸟啼山客犹眠分韵得鸟字", 
        "type": "古风", 
        "yun": "筱"
    }, 
    {
        "author": "许恕", 
        "era": "元", 
        "subtype": null, 
        "text": [
            "玉井湛秋月，光影清肺腑。", 
            "群姝拥飞盖，列坐水仙府。", 
            "晚色淡苍烟，远香度风渚。", 
            "水木更清华，疏桐连弱榉。", 
            "济济集群彦，良会喜今雨。", 
            "铁崖文章伯，笔阵谁敢拒。", 
            "天生高世姿，不作庸人语。", 
            "两张多藻思，珠玉映月露。", 
            "醉吟采莲词，似对若耶女。", 
            "濂溪《爱莲说》，绝胜著花谱。", 
            "卢敖有仙气，欲向风中举。", 
            "嗟予复效颦，笑倒诗中虎。"
        ], 
        "title": "次杨铁崖题朱氏玉井香亭韵有和章者张宗鲁张应辰周卢二公", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "碧云楼高秋月低，夜夜栖乌夜半啼。", 
            "吴王宫里无西子，江清露白芙蓉死。"
        ], 
        "title": "吴宫怨", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "西山石，东海波。", 
            "海波浩渺山巍峨，衔石填海奈苦何！", 
            "羽毛摧折口流血，心不转，海可竭。"
        ], 
        "title": "精卫词", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "夫君远行役，一去不回头。", 
            "山头望夫处，日日大江流。", 
            "望夫不来化为石，山鸟山花伴孤寂。"
        ], 
        "title": "望夫石", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "染丝上寒机，丽色夺春辉。", 
            "含啼污素质，拟织云锦衣。", 
            "一梭一梭腕欲折，茧丝何日徵输绝。", 
            "西邻自纺木棉花，制得冬裘白于雪。"
        ], 
        "title": "染丝上寒机", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "湖之水，不可渡。", 
            "短棹夷犹日已暮，沧浪浩渺阻修路。", 
            "雪云满天风满湖，湖边买酒祭龙姑。", 
            "美人可望不可即，谁写山阴兴尽图。"
        ], 
        "title": "淀山湖阻风", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "促促复促促，春红已成绿。", 
            "彩云飞傍玉阑干，天仙来下瑶台曲。", 
            "花枝易衰人易老，妾颜如花为谁好？", 
            "閒来花下漫踌躇，何意伤春被春恼。"
        ], 
        "title": "题花下美人图", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "告天子，尔何微。", 
            "麦秀风暄高下飞，馀音袅袅入云飞。", 
            "向天阍，如有诉，天阍荡荡虚且高，言之谆谆徒尔劳。", 
            "多少功臣如柱石，缄口全身保衣食。"
        ], 
        "title": "告天子", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "吴门盘盘高数仞，关防须得关吏印。", 
            "朝来千人万人出，有印无砖不得进。", 
            "丈夫堂堂廊庙才，入关须带双砖来。", 
            "吁嗟时事乃如此，何人为筑黄金台。"
        ], 
        "title": "双砖行", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "南徼旌旗万里回，中天城阙九重开。", 
            "龙门仗簇青云起，鹤禁香通紫气来。", 
            "父老多流去日泪，公卿不乏济时材。", 
            "已闻奉玺归金室，早听趋朝进玉杯。"
        ], 
        "title": "正月十七日丽正门观迎接口号", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "闻君秋思满南湖，行李今晨发帝都。", 
            "幕府初乘从事马，江城还忆步兵鲈。", 
            "树浮白日山侵越，潮蹴青天海入吴。", 
            "閒暇凭高动诗兴，须成一醉扫新图。"
        ], 
        "title": "送唐子华嘉兴照磨", 
        "type": "律诗", 
        "yun": "虞"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "宫漏催朝烛影斜，千官鸣玉动晨鸦。", 
            "交龙拥日明丹扆，飞凤随云绕画车。", 
            "宴罢戴花经苑路，诗成传草到山家。", 
            "小儒未得随冠冕，遥听钧天隔綵霞。"
        ], 
        "title": "次韵元日朝贺", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "燕城秋早五云开，路入南交几月回。", 
            "奉使始从天上出，行人即看日边来。", 
            "班超万里终投笔，郭隗千金更筑台。", 
            "圣主恩深极炎海，伏波铜柱任苍苔。"
        ], 
        "title": "七月十一日赴安南", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "御史才华旧省郎，翩翩云路起鹓行。", 
            "天回紫阁明奎壁，地切乌台动雪霜。", 
            "分陕定存周礼乐，过秦犹有汉文章。", 
            "欲因巡郡还搜访，别酒临风意独长。"
        ], 
        "title": "送杜德常御史赴西台 其一", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "绣衣此别近如何，骢马西行处处过。", 
            "驿树苍茫连灞浐，江花浩荡过岷峨。", 
            "三秦久诉诛求尽，六诏仍闻警急多。", 
            "早听封章切肝胆，为怜编户困干戈。"
        ], 
        "title": "送杜德常御史赴西台 其二", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "先主君臣并材杰，天倾炎汉苦须扶。", 
            "曹瞒力尽才分国，葛亮谋成竟托孤。", 
            "道路只今通陇蜀，山河无复限荆吴。", 
            "行人为指楼桑庙，肠断西风散白乌。"
        ], 
        "title": "涿州楼桑村先主庙", 
        "type": "律诗", 
        "yun": "虞"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "巡山千骑接神都，谷满秋田雾下初。", 
            "烽火不闻乘夜警，人烟多见入云居。", 
            "百年礼乐成周典，万古山河列汉书。", 
            "喜有新诗继风雅，诸公才气总凌虚。"
        ], 
        "title": "秋日巡山和王君实四首（录二） 其一", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "衣冠如雨耀神都，郊甸新凉拂马初。", 
            "日月近临黄阁贵，风云遥限紫宸居。", 
            "少陵漫拟陈三赋，司马先能著八书。", 
            "想见九关严守虎，玉堂金殿最清虚。"
        ], 
        "title": "秋日巡山和王君实四首（录二） 其二", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "晓出邯郸露满空，武安红树起西风。", 
            "鼓山路向云间落，滏水船从地底通。", 
            "秋草尚疑曹氏冢，野花无复赵王宫。", 
            "古来富贵皆黄土，莫笑行人忆梦中。"
        ], 
        "title": "磁州", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "汴上荒城绕故宫，山头危石堕秋风。", 
            "夷门市起闻嘶马，梁苑樵归见断鸿。", 
            "斗草尚馀残后碧，进花无复盛时红。", 
            "欲登高处肠先断，满目閒愁赋未工。"
        ], 
        "title": "汴梁", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "上蔡城头黄叶多，闻鸡看剑起长歌。", 
            "徒怜丞相东门犬，犹忆将军半夜鹅。", 
            "树底衣裳沾雾雨，马前灯火动星河。", 
            "凉风满路吹行铎，那似金门听玉珂。"
        ], 
        "title": "上蔡", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "万壑千峰次第开，祝融最上气崔嵬。", 
            "九江水尽荆扬去，百粤山连翼轸来。", 
            "入树恐侵玄帝宅，牵萝思上赤灵台。", 
            "明年更拟寻春兴，应及潇湘雁北回。"
        ], 
        "title": "登（一有南字）岳", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "乱峰如剑不知名，篁竹萧萧送驿程。", 
            "转粟未休离水役，负戈犹发夜郎兵。", 
            "百蛮日落朱旗暗，九岭风来画角清。", 
            "空使腐儒多感慨，西南群盗几时平。"
        ], 
        "title": "兴安县", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "岁晚驱驰忆帝京，北风回首重关情。", 
            "中天日月回金阙，南极星辰绕玉衡。", 
            "父老尚烦司马檄，蛮夷须用伏波兵。", 
            "也知文德能柔远，传道新恩欲罢征。"
        ], 
        "title": "书南宁驿", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "泸江之水发南诏，龙编古城居下流。", 
            "冯夷伐鼓迎汉节，泉客弄珠随越舟。", 
            "鲸海遥连白日动，鳌山近戴青天浮。", 
            "层波莫据鼋鼍险，日夜东归未敢休。"
        ], 
        "title": "泸江", 
        "type": "律诗", 
        "yun": "尤"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "元统三年颁正朔，诏书远到极南开。", 
            "使旌入馆青云动，仙盖临江白日回。", 
            "谕蜀岂劳司马檄，朝周终见越裳来。", 
            "还家耆旧应相问，文化如今遍九垓。"
        ], 
        "title": "题天使馆", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "夜宿安南天使馆，主人供帐烂相辉。", 
            "宝香烬起风过席，银烛花偏月照帏。", 
            "王母谩劳青鸟至，文箫先放綵鸾归。", 
            "书生自是心如铁，莫遣行云乱湿衣。"
        ], 
        "title": "却侍姬", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "扁舟夜宿鱼龙窟，久客长怀虎豹关。", 
            "岁暮思家成白发，天涯持酒得青山。", 
            "张骞浪喜蒲萄入，马援终嫌薏苡还。", 
            "天子只今多遣使，将军何日遂平蛮。"
        ], 
        "title": "崇仁峡", 
        "type": "律诗", 
        "yun": "删"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "正月交州奉使归，忽闻鞍马发王畿。", 
            "岭南瘴雨开铜柱，江上春云逐绣衣。", 
            "草热虫蛇常并出，树深豺虎近皆肥。", 
            "明朝按节劳咨访，边郡于今未解围。"
        ], 
        "title": "桂林喜吕仲实佥宪至", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "湘皋烟草绿纷纷，洒泪东风忆细君。", 
            "每恨姮娥工入月，虚疑神女解为云。", 
            "花阴午坐閒金剪，竹里春愁冷翠裙。", 
            "留得旧时残绣在，伤心不忍读回文。"
        ], 
        "title": "过故妻墓", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "崔嵬古庙压危沙，缥缈飞楼入断霞。", 
            "南极千峰迷楚越，西江众水混渝巴。", 
            "鲛人夜出风低草，龙女春还雨湿花。", 
            "北倚阑干望京国，故人何处认星槎？"
        ], 
        "title": "洞庭连天楼", 
        "type": "律诗", 
        "yun": "麻"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "松下柴扉近水开，雨馀秋径满青苔。", 
            "月明吹彻参差玉，定有仙人骑鹤来。"
        ], 
        "title": "寄江济川炼师", 
        "type": "绝句", 
        "yun": "灰"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "云林近说倪东海，竹石不数柯丹丘。", 
            "道人高卧江南雨，只写西风一穗秋。"
        ], 
        "title": "柏本道墨禾", 
        "type": "绝句", 
        "yun": "尤"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "天平山下一枝梅，珍重山人远寄来。", 
            "还忆故园春烂漫，几株临水背城开。"
        ], 
        "title": "次惠子及寄梅花韵", 
        "type": "绝句", 
        "yun": "灰"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "徐孺宅前梅乱开，红红白白映苍苔。", 
            "江南倦客初相见，分得春光一半来。"
        ], 
        "title": "乙巳元日折梅", 
        "type": "绝句", 
        "yun": "灰"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "浅白深红映草堂，秋来一种似鹅黄。", 
            "野人心迹从来素，最爱风流学道妆。"
        ], 
        "title": "黄葵", 
        "type": "绝句", 
        "yun": "阳"
    }, 
    {
        "author": "许恕", 
        "era": "元", 
        "subtype": "七言绝句", 
        "text": [
            "海村春日惨无辉，一舸凌风浦上飞。", 
            "我亦归来钓烟雨，烦君先占白鸥矶。"
        ], 
        "title": "送陈思道还乡戊申春二月十六日", 
        "type": "绝句", 
        "yun": "微"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "入夜难分港，归舟不问程。", 
            "渔灯劳远照，野老笑相迎。", 
            "近市仍鼙鼓，连村尚甲兵。", 
            "羁人头欲白，遗恨几时平。"
        ], 
        "title": "三月三日自吴回姚舍别业", 
        "type": "律诗", 
        "yun": "庚"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "水郭军麾满，偷生齿发全。", 
            "秋成思乐岁，世乱感衰年。", 
            "倚杖秋林外，扶犁夕照边。", 
            "馀生沾圣泽，何以答皇天。"
        ], 
        "title": "野老", 
        "type": "律诗", 
        "yun": "先"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "慰眼非无主，相看欲损神。", 
            "一枝初带雪，半树已为薪。", 
            "惨澹黄昏月，荒凉古墓春。", 
            "含情不忍折，老泪一沾巾。"
        ], 
        "title": "乱后省祖茔见梅花", 
        "type": "律诗", 
        "yun": "真"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "黄浦乌溪外，迟迟去路遥。", 
            "风烟何惨澹，门巷亦萧条。", 
            "白鹤三家墅，清霜独木桥。", 
            "兵戈苦未息，奔走愧渔樵。"
        ], 
        "title": "过鹤坡丁酉腊月望日", 
        "type": "律诗", 
        "yun": "萧"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "舟泊朱砂港，萦回路欲迷。", 
            "人家暗杨柳，春渚乱凫鹥。", 
            "兵甲移河内，耕渔忆瀼西。", 
            "地幽堪避世，何似武陵溪。"
        ], 
        "title": "夜泊朱砂港", 
        "type": "律诗", 
        "yun": "齐"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "频年多战斗，渐老更流离。", 
            "江雨春帆重，城云暮鼓低。", 
            "边烽光惨淡，客枕意凄迷。", 
            "此夜还乡梦，春风楚水西。"
        ], 
        "title": "昆山道中", 
        "type": "律诗", 
        "yun": null
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "开荒临水驿，草蔓一何深。", 
            "细雨滋牛力，新晴慰客心。", 
            "稍看田野辟，不畏虎狼侵。", 
            "麦饭香连屋，归耕傍绿阴。"
        ], 
        "title": "田舍写怀", 
        "type": "律诗", 
        "yun": "侵"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "作客何时了，愁深只酒杯。", 
            "鬓毛随日短，胆气逐年衰。", 
            "兵革江边阻，乡关梦里回。", 
            "可怜今夜月，还照北山梅。"
        ], 
        "title": "作客", 
        "type": "律诗", 
        "yun": null
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "一轮沧海月，依旧去年明。", 
            "异县孤村夜，中原万里情。", 
            "声飘芦笛远，光湛铁衣清。", 
            "愿照逃亡屋，乾坤一治平。"
        ], 
        "title": "辛丑中秋", 
        "type": "律诗", 
        "yun": "庚"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "未遂飞腾志，风尘战伐馀。", 
            "漫藏三尺剑，且著十年书。", 
            "江汉还多事，乾坤未定居。", 
            "晚成终大器，留眼看蟾蜍。"
        ], 
        "title": "次张元章见寄韵", 
        "type": "律诗", 
        "yun": "鱼"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "今夜云间月，溪桥照野航。", 
            "因风微有晕，映水惨无光。", 
            "恨满逃亡屋，愁连战伐场。", 
            "思亲不得见，空望白云乡。"
        ], 
        "title": "丁未四月十一夜避地船居沈华甫家下", 
        "type": "律诗", 
        "yun": "阳"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "日照孤城雨，凉生五月风。", 
            "葵榴故园隔，兄弟此杯同。", 
            "佳节三悬艾，浮生一转蓬。", 
            "何时茅屋底，高咏大江东。"
        ], 
        "title": "仁寿南楼午日", 
        "type": "律诗", 
        "yun": "东"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "三泖浪冥冥，幽人渡晚晴。", 
            "水天孤塔小，风渚片帆轻。", 
            "尝稻思农力，飘蓬见客情。", 
            "十年柔橹外，转觉壮心惊。"
        ], 
        "title": "过泖湖", 
        "type": "律诗", 
        "yun": "庚"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "白发新梳见，青云往事嗟。", 
            "西风惊落木，寒雨淡幽花。", 
            "鱼稻村村酒，沤波处处家。", 
            "素怀何必问，一笑数昏鸦。"
        ], 
        "title": "次朱九龄韵", 
        "type": "律诗", 
        "yun": "麻"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "九月秋气清，轻舟移晚汀。", 
            "金风剪乱叶，银汉淡疏星。", 
            "鬼燐依微见，渔歌远近听。", 
            "正思江馆夜，一犬吠林坰。"
        ], 
        "title": "九月一日过东舜夏氏山庄", 
        "type": "律诗", 
        "yun": "青"
    }, 
    {
        "author": "许恕", 
        "era": "元", 
        "subtype": "五言律诗", 
        "text": [
            "水郭春雷后，能无故国思。", 
            "河豚羹玉乳，江鲚鲙银丝。", 
            "闹市烧灯夜，晴郊立马时。", 
            "归心悬旦暮，已办草堂资。"
        ], 
        "title": "故国", 
        "type": "律诗", 
        "yun": "支"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "兵后三年忆素琴，珍藏多藉故人心。", 
            "静中还识无弦趣，梦里犹闻太古音。", 
            "野鹤影寒山月晓，水沈香细草堂深。", 
            "何由为致南塘曲，涧水松风伴独吟。"
        ], 
        "title": "忆太古琴寄蒋士用", 
        "type": "律诗", 
        "yun": "侵"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "愁来心事与谁论，尽室偷生寄此村。", 
            "海燕雏成飞野屋，石榴花发照清樽。", 
            "几时鸥社沧江畔，何日龙舟白下门。", 
            "高咏楚辞茅屋底，汨罗谁吊独醒魂。"
        ], 
        "title": "丁酉午日前陈北庄", 
        "type": "律诗", 
        "yun": "元"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "梦入沧江把钓竿，醒来身世正漫漫。", 
            "榴花雨湿孤城晓，梓树风生五月寒。", 
            "坐久绝怜池阁迥，愁深转觉苧袍宽。", 
            "赏心亭下龙舟日，何得于今载酒看。"
        ], 
        "title": "己亥吴门午日", 
        "type": "律诗", 
        "yun": "寒"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "十年多难苦流离，乔木园林处处非。", 
            "关塞只今孤月在，江湖能得几人归。", 
            "鸥边卜筑茅茨小，雨后开荒苜蓿肥。", 
            "送尔题诗空怅望，小楼乡思乱斜晖。"
        ], 
        "title": "送陈子高兵后马沙复业", 
        "type": "律诗", 
        "yun": "微"
    }, 
    {
        "author": "许桢", 
        "era": "元", 
        "subtype": "七言律诗", 
        "text": [
            "清晨走马碧鸡坊，点检西园数亩塘。", 
            "花柳前川成自乐，轮蹄终日为谁忙？", 
            "钓鱼岸口迎新水，沽酒邻家过短墙。", 
            "半醉莫催翁命驾，月明松影引杯长。"
        ], 
        "title": "和韵", 
        "type": "律诗", 
        "yun": "阳"
    }, 
    {
        "author": "许谦", 
        "era": "元", 
        "subtype": null, 
        "text": [
            "上帘钩，开砚匣，诗兴在风柳。", 
            "磊块胸怀，临镜谩搔首。", 
            "看他冉冉来鸿，匆匆归燕，时不再、且须倾酒。", 
            "钓鳌手。", 
            "无奈万里烟波，空舟竟何有。", 
            "未卜行藏，心事几凭牖。", 
            "最宜野月穿窗，山云拥户，个中乐、有人知否。"
        ], 
        "title": "祝英台近 次韵潘明之秋思", 
        "type": "词", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "杨柳池塘春信早。", 
            "帘卷东风，犹带余寒峭。", 
            "暖透博山红雾绕。", 
            "洞箫扶起歌声杳。", 
            "初试花冠金凰小。", 
            "鬓乱钗横，长怯旁人笑。", 
            "银烛未残尊未倒。", 
            "鸡声漏永频催晓。"
        ], 
        "title": "蝶恋花 正月十一日", 
        "type": "词", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "群山如斗形，华盖气独壮。", 
            "奋身地势高，目极天宇旷。", 
            "周回万象澄，一一来献状。", 
            "中江漾孤屿，濒海横叠嶂。", 
            "楼台市中居，棋列相背向。", 
            "烈风搅沧林，落日鸣白浪。", 
            "蜃气薄浮云，溟濛杳东望。", 
            "长濠浸寒水，短楫起渔唱。", 
            "同游岂特达，竟尔忘得丧。", 
            "山下出蒙泉，夷坐待清涨。", 
            "一掬襟怀空，自谓羲皇上。"
        ], 
        "title": "华盖山", 
        "type": "古风", 
        "yun": "漾"
    }, 
    {
        "author": "许谦", 
        "era": "元", 
        "subtype": null, 
        "text": [
            "孤屿浮中川，昼夜汩潮汐。", 
            "何年地维裂，中断洲渚失。", 
            "两峰峙东西，蔽影互朝夕。", 
            "浮屠据棱层，梵宇绚金碧。", 
            "飞龙迫风雷，曾此一憩息。", 
            "昔时梐枑居，今作大士室。", 
            "了师择灵地，为假蛟鼍窟。", 
            "聚沙合旧港，连亘如片石。", 
            "山扉夜无关，神物便入出。", 
            "乱流携故老，一一访陈迹。", 
            "轩亭倚葭苇，涛浪傍几席。", 
            "豫章号凄风，筱簜翳寒日。", 
            "凭高慨今古，天海相荡激。", 
            "景在人易非，悠悠意何极。"
        ], 
        "title": "中川龙翔兴庆寺", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "秋日常苦短，秋夜不可阑。", 
            "叶鸣迅风晚，虫怨零露寒。", 
            "月白天炯炯，振衣起盘桓。", 
            "山川出浮滓，翳彼明不完。", 
            "幽兴中道绝，百感来无端。", 
            "何当诛丰隆，致身无羽翰。", 
            "清光亦何私，不照方寸丹。"
        ], 
        "title": "遣兴四首 其一", 
        "type": "古风", 
        "yun": "寒"
    }, 
    {
        "author": "许谦", 
        "era": "元", 
        "subtype": null, 
        "text": [
            "猗猗澧有兰，馥馥沅有芷。", 
            "猎猎石上蒲，泛泛水中芰。", 
            "鲜鲜三径菊，旎旎百亩蕙。", 
            "采掇集众芳，粲烂成杂佩。", 
            "佩服何所从，将以待君子。"
        ], 
        "title": "遣兴四首 其二", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "春风荣众芳，秋露悴百草。", 
            "羲和策日月，疾急两飞鸟。", 
            "枯桑号天风，俯仰波浩渺。", 
            "气流物随化，金石不自保。", 
            "人生寄蜉蝣，时迈胡不老。", 
            "天地有终穷，微眇何足道。"
        ], 
        "title": "遣兴四首 其三", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "乾坤无停运，清气日夜生。", 
            "人居覆载閒，所息能不萌。", 
            "握机养天和，持守如捧盈。", 
            "得丧固有命，宠辱何足惊。", 
            "一身磐石重，万钟浮云轻。", 
            "丈夫有志愿，谁为吾无成。"
        ], 
        "title": "遣兴四首 其四", 
        "type": "古风", 
        "yun": "庚"
    }, 
    {
        "author": "许谦", 
        "era": "元", 
        "subtype": null, 
        "text": [
            "薄暮下东津，滩急舟剧箭。", 
            "渔灯互明灭，陇月时隐见。", 
            "清飔从东来，凉气袭我面。", 
            "目送两山青，天长净如练。"
        ], 
        "title": "暮过东津馆", 
        "type": "古风", 
        "yun": "霰"
    }, 
    {
        "author": "许谦", 
        "era": "元", 
        "subtype": null, 
        "text": [
            "悠悠钟山云，朝夕碍我目。", 
            "褰衣试一往，行与云相逐。", 
            "驱马出东门，十里至山麓。", 
            "幽人昔已亡，谁能继芳躅。", 
            "猿鹤乘古林，鼪鼯啸深木。", 
            "彼哉西方人，胡为擅斯谷。", 
            "岂云事幽栖，政尔眩华屋。", 
            "泓泉抱何德，浊热供一沃。", 
            "岩回屐欲倦，小憩倚修竹。", 
            "凉飔自披襟，佳兴亦云足。"
        ], 
        "title": "游钟山至八功德水", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "亭亭北山松，宿蔼荫深碧。", 
            "苍根走虬龙，巨干蟠铁石。", 
            "平生栋梁具，不受霜雪厄。", 
            "兔丝得所附，袅袅挂千尺。", 
            "流脂入九地，千岁化琥珀。", 
            "我欲掇其英，俯仰费搜擿。", 
            "红炉转丹砂，石髓变金液。", 
            "但恐茫昧间，图骥不可索。", 
            "意长时苦促，双鬓日夜白。", 
            "刀圭或可试，习习在两腋。", 
            "蓬莱三万里，讵谓弱水隔。", 
            "他时来山中，故老应不识。"
        ], 
        "title": "采药", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "秋山撼虚林，秋水扬素波。", 
            "缓衣踞蟠石，怡眄庭树柯。", 
            "芳景良可惜，去日亦已多。", 
            "天寒道路远，奈此两鬓何。", 
            "兴来勿引酒，醉饮空悲歌。", 
            "丈夫志有适，慷慨扪太阿。"
        ], 
        "title": "用潘明之韵遣兴", 
        "type": "古风", 
        "yun": "歌"
    }, 
    {
        "author": "许谦", 
        "era": "元", 
        "subtype": null, 
        "text": [
            "冉冉江上芦，离离路傍草。", 
            "霜露侵衣裳，何用涉远道。", 
            "鸿雁方有序，孤飞任林表。", 
            "岂不顾其群，长风翮难矫。"
        ], 
        "title": "舟中杂兴三首 其一", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "亭亭岭上云，玄鹤相与飞。", 
            "俯啄恋故巢，不得从云归。", 
            "秋风飏黄叶，飘飖各何之。", 
            "赢粮事远游，在昔闻断机。", 
            "栖鸟辞茂林，徘徊更依违。", 
            "悠悠两江水，共此明月辉。"
        ], 
        "title": "舟中杂兴三首 其二", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "岚烟紫崔嵬，波月光滉瀁。", 
            "星宿悬虚篷，云雨暗逸桨。", 
            "震泽商气深，雄风驾涛浪。", 
            "白鸥与苍雁，来往同簸荡。", 
            "吴潮海门阔，飞雪喷秋响。", 
            "重重越山迎，汩汩溪流上。", 
            "舟行历旬日，佳景阅万状。", 
            "孤征抱结思，所感重悽怆。", 
            "安得同心人，咏歌共清赏。"
        ], 
        "title": "舟中杂兴三首 其三", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "崦嵫税驾红尘息，玉镜飞空天地白。", 
            "婵娟先得何处多，齐云晕翥高百尺。", 
            "清光无私照寰海，举头千里明长在。", 
            "主人欲擅四时秋，夜夜掀帘为延待。", 
            "人生见月几圆缺，今昔人殊同此月。", 
            "人迷梦觉月晦明，终古相摩宁暂歇。", 
            "倚阑清啸酒莫迟，铜壶催晓轮易敧。"
        ], 
        "title": "题延月楼", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "苍鳞作霖回壑里，竟化长冈飞不起。", 
            "何年老僧飞锡来，强架檐楹万山底。", 
            "碧云石梯如登天，俯视竹树行其巅。", 
            "岩恋起伏呈怪状，壮若群马奔吾前。", 
            "何仙仙去不复返，满壁龙蛇惊醉眼。", 
            "可怜一半委涂泥，况复阽危混苔藓。", 
            "山翁模拓妙入神，永和茧纸且逼真。", 
            "劝君勿辞一日力，为我留为百世珍。", 
            "君不见二王旧帖皆残编，至今不惜千金传。"
        ], 
        "title": "游龙回寺碧云堂有何无适草书", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "层峦叠嶂危相倚，乱若飘风涌秋水。", 
            "寒松荒草閒苍黄，照眼峥嵘三十里。", 
            "初如井底观天门，一峰巍然中独尊。", 
            "萦回百折至绝顶，俯视众岭来儿孙。", 
            "人言此山插霄汉，马不容鞭仆夫叹。", 
            "攀援何异蜀道难，气竭神疲背流汗。", 
            "熟视徐行路觉平，心宽意适步更轻。", 
            "志须预定自远到，世事岂得终无成。", 
            "我来正值穷冬月，倚秋岩前嚼松雪。", 
            "午店烟生野饭香，阳坡日近梅花发。", 
            "寄语悠悠行路人，乾坤设险君勿嗔。", 
            "胸中芥蒂未尽去，须信坦道多荆榛。"
        ], 
        "title": "冯公岭", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "大江断后谁绝前，右踞苍虎龙左蟠。", 
            "英雄角逐三百载，庭花玉树歌声残。", 
            "王气消磨城郭改，荒村古木栖寒烟。", 
            "我来两月不出户，登台始觉天宇宽。", 
            "城中楼观在井底，环视百里皆峰峦。", 
            "烈风拔树云蔽野，飞电霹雳驱蜿蜒。", 
            "虚亭坐视河海涌，平地立见波涛翻。", 
            "天开翳扫群响息，空翠削出滁和山。", 
            "阴阳云雨反覆手，向来喜惧诚无端。", 
            "兴亡世事亦如此，俯仰千岁须臾间。"
        ], 
        "title": "雨花台", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "红楼鼓歇乌轮堕，浅水横舟弄渔火。", 
            "春风生草雉堞青，随处软茵供小坐。", 
            "断烟飞鸟入杳冥，关市行人竞幺么。", 
            "溪城斗大无远趣，目碍云山环琐琐。", 
            "骅骝骋驾路或迷，蜩鸴枪枋计非左。", 
            "归同三子歌考槃，茫茫宇宙谁知我。"
        ], 
        "title": "春城晚步分我字", 
        "type": "古风", 
        "yun": "哿"
    }, 
    {
        "author": "许谦", 
        "era": "元", 
        "subtype": null, 
        "text": [
            "安溪湖平行棹多，黄头竖儿倚棹歌。", 
            "梅花照眼送寒色，酒晕著脸生春和。", 
            "炎凉世态翻覆手，江水长静风吹波。", 
            "出门一笑天万里，白鸥浩荡如吾何。"
        ], 
        "title": "放棹行", 
        "type": "古风", 
        "yun": "歌"
    }, 
    {
        "author": "许谦", 
        "era": "元", 
        "subtype": null, 
        "text": [
            "鸿鹄凌青霄，燕雀巢白屋。", 
            "凌霄志寥廓，巢屋亦云足。", 
            "故人渺天涯，岁月如转烛。", 
            "昔为交手欢，今成断肠曲。", 
            "嵩华日以高，江汉日以卑。", 
            "道异谋不同，何日伤别离。", 
            "书成情未尽，路远梦更迷。", 
            "相思溪水头，犹如送君时。"
        ], 
        "title": "酬潘明之", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "重华陟遐方，马毙车折轴。", 
            "娥英失所天，往殉行且哭。", 
            "黛凝衡山云，泪染湘江竹。", 
            "夫君不可见，异穴叹同谷。", 
            "庙食三千年，境土惠徼福。", 
            "事久竟忘哀，幻化惊耳目。", 
            "音响钧天和，光景清夜烛。", 
            "谁能写新声，如彼涓在濮。"
        ], 
        "title": "题曹提领湘灵庙闻乐见灯诗卷", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "蓬生众麻中，不扶能自直。", 
            "寒窗效蠹钻，孤陋寡闻识。", 
            "古来贵尚友，万善在熏炙。", 
            "古人不可见，今人岂易得。", 
            "千载遥相思，空使我心恻。"
        ], 
        "title": "遣兴五首 其三", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "朔风漠沙白，瘴日越荔丹。", 
            "出门万里道，争似二顷田。", 
            "拜尘素所薄，知命复何言。", 
            "鄙夫竞声利，石火寒无烟。", 
            "清风桐江水，捷径终南山。", 
            "丈夫时用舍，所贵无泚颜。", 
            "得丧固一瞬，芳臭俱百年。", 
            "坦途有覆辙，穷哭谁复怜。", 
            "乾坤渺无际，我身虱其间。", 
            "浩气贯元化，渐著岂不关。", 
            "见可乃合道，行险祗自残。", 
            "平生作霖志，讵肯怀土安。", 
            "风云有嘉会，时至容何难。", 
            "君看激海鹏，振翮青霄端。"
        ], 
        "title": "次韵", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "有朋远方来，倾盖语已契。", 
            "纷纷燕雀间，听此孤鹤唳。", 
            "中扃湛渊水，窥测渺无际。", 
            "接人气虽和，自律言颇厉。", 
            "为言君子交，相与期晚岁。", 
            "珠玉生光辉，顾我形颇秽。"
        ], 
        "title": "赠江行父二首 其一", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "海为百川归，流派各有源。", 
            "清浊岂不异，皆可观其澜。", 
            "威仪动三千，意象非一端。", 
            "要知霄壤隔，乃在毫釐间。", 
            "毕公勤小物，垂训古不刊。"
        ], 
        "title": "赠江行父二首 其二", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "宵漏四十馀，疾急不可驻。", 
            "役夫昧昏夜，戍柝迷夙暮。", 
            "商颂歌悠扬，未足发归趣。", 
            "竹径流疏萤，蕉叶泻清露。", 
            "咿咿远鸡鸣，蝇声无乃误。"
        ], 
        "title": "颍川赵琏从予游逾二载复同夜坐草亭考索理义始至大辛亥十月癸未至皇庆壬子五月癸丑而止诵讲之馀时相与步武庭中倚树凝立仰观俯察莫匪佳趣间以所见辑成韵语得十馀篇于琏之行书以赠之", 
        "type": "古风", 
        "yun": "遇"
    }, 
    {
        "author": "许有壬", 
        "era": "元", 
        "subtype": null, 
        "text": [
            "山鸡唱。", 
            "少年中夜心悲壮。", 
            "心悲壮。", 
            "世间何事，不来眉上。", 
            "迷途未远奚惆怅。", 
            "五湖烟水春摇荡。", 
            "春摇荡。", 
            "谁知平地，拍天风浪。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "长安陌。", 
            "东风杨柳花如雪。", 
            "花如雪。", 
            "青条无数，为君攀折。", 
            "少年刚道轻离别。", 
            "临歧未信心如铁。", 
            "心如铁。", 
            "旧怀新恨，满梁残月。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "山瓢饮。", 
            "太空为幕云为枕。", 
            "云为枕。", 
            "松声万壑，月明风冷。", 
            "人生未老宜先省。", 
            "尘寰尽有清闲境。", 
            "清闲境。", 
            "孤云野鹤，杳无踪影。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "山人笑。", 
            "人间不识山间妙。", 
            "山间妙。", 
            "岚光浮动，半江残照。", 
            "移文莫待山英校。", 
            "烟霞曾结三生好。", 
            "三生好。", 
            "白云深锁，葛洪丹灶。"
        ], 
        "title": "忆秦娥 和希孟张中丞韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "问东来何处，控吴越，壮江淮。", 
            "爱十里萦纡，水云图画，鼓吹风雷。", 
            "回头下临无地，尽朱楼迢隔倚天开。", 
            "酒旆高悬别浦，绣帘低拂长桅。", 
            "疏狂常与世情乖。", 
            "胜地却须来。", 
            "漫怀古长歌，后庭花落，斜日潮回。", 
            "伤心旧时明月，照凄凉亡国恨无涯。", 
            "为问水边鸥鹭，人间几梦庭槐。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "渺西风天地，拂吟袖，出重城。", 
            "正秋满名园，松枯石润，竹瘦霜清。", 
            "扁舟采菱歌断，但一泓寒碧画桥平。", 
            "放眼奇观台上，太行飞入檐楹。", 
            "主人声利一毫轻。", 
            "爱客见高情。", 
            "便芡剥骊珠，莲分冰茧，酒注金瓶。", 
            "风流故家文献，况登高能赋有诸甥。", 
            "清露堂前好月，多应喜我留名。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "春山碧。", 
            "诗成马上应相忆。", 
            "应相忆。", 
            "卢沟桥畔，晚云如织。", 
            "人生有别休多惜。", 
            "但悲后会知何日。", 
            "知何日。", 
            "暮云心绪，断鸿消息。"
        ], 
        "title": "忆秦娥 送牛农师二首 其一", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "记青年充赋，曾射策，对严宸。", 
            "便暮省朝台，才离管辖，又掌丝纶。", 
            "狂愚岂胜时用，幸扁舟归去早知津。", 
            "一任无钱使鬼，犹能有笔通神。", 
            "交游萍水百年身。", 
            "襟袂几回分。", 
            "正雪后花前，江东渭北，嗟我怀人。", 
            "澶渊召棠成颂，肯推扬余韵颂庄椿。", 
            "老矣甘心伏枥，天衢行看翔麟。"
        ], 
        "title": "木兰花慢 次白公岩为寿韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "羡山人结屋，腰碧涧，面丹崖。", 
            "问桂有余香，槐多拥翠，谁种谁栽。", 
            "几年力田勤学，是庆源先世有人开。", 
            "乐地夏弦春诵，浮云暮省朝台。", 
            "半生奔走负山斋。", 
            "何地不尘埃。", 
            "叹老病才归，乡邻幸恕，不忍挤排。", 
            "白眉故人多事，似东门偏更道贤哉。", 
            "但有黄鸡白酒，老夫不倦频来。"
        ], 
        "title": "木兰花慢 次韵马廷彦山居", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "笑予生多癖，非酒病，即书囚。", 
            "任世态翻腾，亥讹成豕，沉变为尤。", 
            "中条有亭无羔，论三休吾更早宜休。", 
            "方外青山故在，镜中白发新收。", 
            "天风锵佩下琼楼。", 
            "心事付东流。", 
            "向一壑云深，三年梦熟，八表神游。", 
            "渊明苦无多语，只高标千古邈难俦。", 
            "老子新衔自署，醉乡谈笑封侯。"
        ], 
        "title": "木兰花慢 次韵薛寿夫见寄", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "叹流光如水，又分破，一年秋。", 
            "柰妒雨痴云，良宵佳节，不遂登楼。", 
            "山川满前图画，幸故乡无复有新愁。", 
            "风物催成老境，乾坤付与双眸。", 
            "几年京国苦淹留。", 
            "今得赋归休。", 
            "况天柱峰头，清辉好在，氛翳俱收。", 
            "身闲更逢全景，是腰钱骑鹤上扬州。", 
            "明日霜天红树，绝胜芦叶汀洲。"
        ], 
        "title": "木兰花慢 和杜德常中秋韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "问东君何意，来几日，便言归。", 
            "怅衰病襟怀，暄妍景物，正欲相依。", 
            "狂风不知人苦，遣万红千紫一时飞。", 
            "却见杨花才思，闲来萦绊晴晖。", 
            "可人应试纻罗衣。", 
            "底事雁书稀。", 
            "望故里关河，云林杳霭，烟水霏微。", 
            "多情已无聊赖，更扁舟孤负鳜鱼肥。", 
            "想见洹溪松竹，绿阴笼满苔矶。"
        ], 
        "title": "木兰花慢 和陈彦章暮春即事韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "五云飞出蓬莱，天香散满人间世。", 
            "龙翔凤翥，千龄一遇，明良庆会。", 
            "节钺重来，士民腾喜，山川增气。", 
            "想四方地远，九重心切，都要见、闾阎事。", 
            "寤寐天颜咫尺，袅秋风、一鞭归骑。", 
            "昔年勋业，乌台倚重，紫垣虚位。", 
            "自顾疏庸，资身无策，敢论经费。", 
            "但儒酸不改，作咸充赋，助和羹味。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "洹堂半月三来，小庭日见添佳致。", 
            "苍稂疏瘦，黄葵高洁，玉簪清丽。", 
            "林影波光，新晴景物，嫩凉天气。", 
            "对溪山如此，田园归去，除诗酒、浑无事。", 
            "烂漫乡邻鸡黍，比当年、鼎烹加味。", 
            "古今都说，浮云春梦，功名富贵。", 
            "何事迷途，直临老境，才寻平地。", 
            "把尘寰休问，菊花行绽，请重来醉。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "几年三到三台，往年不似今年好。", 
            "故人云集，远山屏列，蔚蓝清晓。", 
            "赵舞燕歌，一时奇绝，百壶倾倒。", 
            "对山川如昔，风烟不减，但人比、当时老。", 
            "放眼秋容无际，碧澄澄、雁天霜早。", 
            "曹瞒事业，悠悠斜日，茫茫衰草。", 
            "为问漳流，古来豪杰，浪淘多少。", 
            "有建安遗瓦，张吾笔阵，把奸雄扫。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "结楼高倚晴空，人间何限思亲处。", 
            "白云谁遣，等闲出岫，悠悠来去。", 
            "本是无心，宁知下土，有人延伫。", 
            "怅芒烟衰草，九原难作，空目断、丘陵树。", 
            "见说大鹏变化，趁扶摇、又抟云路。", 
            "朱帘画栋，关山绵邈，梦魂良苦。", 
            "两字行藏，百年忠孝，致君荣祖。", 
            "待更驱屏翳，溥为霖雨，继商家傅。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "历观今古名臣，求如公者人能几。", 
            "平生勋业，行其无事，一诚而已。", 
            "方信名言，臣门如市，臣心如水。", 
            "正乾坤清晏，飘然高蹈，非明哲、安能此。", 
            "太古岁寒松柏，尽春风、闹开桃李。", 
            "傅岩霖雨，苏门风月，无非天理。", 
            "莫讶求闲，从来老眼，阅人多矣。", 
            "待他年，凤诏九重重下，为苍生起。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "可翁点检形骸，关心六事今犹可。", 
            "摩挲老眼，残编细读，小窗危坐。", 
            "信手挥毫，云烟撩乱，波涛掀簸。", 
            "笑蹒跚病足，登山不武，尚能踏、苔痕破。", 
            "便腹还堪容酒，齿牙攻、脯殽蔬果。", 
            "歌声到耳，宫商少误，肯教轻过。", 
            "馋口如门，丁宁告戒，欲须坚锁。", 
            "怕曲生徒众，众群然趋，入困风流我。"
        ], 
        "title": "水龙吟 己丑中秋用韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一亭飞出层霄，昔人似为登高办。", 
            "双眸千里，茫茫宇宙，滔滔江汉。", 
            "一片秋光，青山红树，断云斜雁。", 
            "想人生尘世，难逢开口，但酬节、何多叹。", 
            "细数年年今日，误清欢、半因羁宦。", 
            "迩来心事，无惭猿鹤，更齐鹏鴳。", 
            "华发新添，黄花任笑，乌纱频岸。", 
            "且一尊倾倒，不须醉后，把茱萸看。"
        ], 
        "title": "水龙吟 至顺癸酉九日秋与亭赋", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "浊波浩浩东倾，今来古往无终极。", 
            "经天互地，滔滔流出，昆仑东北。", 
            "神浪狂飙，奔腾触裂，轰雷沃日。", 
            "看中原形胜，千年王气，雄壮势、隆今昔。", 
            "鼓枻茫茫万里，棹歌声、响凝空碧。", 
            "壮游汗漫，山川绵邈，飘飘吟迹。", 
            "我欲乘槎，直穷银汉，问津深入。", 
            "唤君平一笑，谁夸汉客，取支机石。"
        ], 
        "title": "水龙吟 过黄河", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "鼎食不解肥我臞，多病亦为山林驱。", 
            "巾车孤舟任所适，何往不可容微躯。", 
            "莫言五十未为老，纵有七十来须臾。", 
            "今年两耳得差胜，饱听万籁吹笙竽。", 
            "閒人多事迫诗债，野老败兴时招呼。", 
            "小楼今日好风色，目断天末冥鸿孤。", 
            "一时幽兴岂容负，况对蓬岛神仙图。", 
            "篆烟凝坐共心赏，尽醉更把空尊𣂏。", 
            "怀人未免有芥蒂，处世已赏无廉隅。", 
            "分江小鼎煮粟粒，诛茅别墅营屠苏。", 
            "远山但藉一枝杖，中流谁辨千金壶。", 
            "菊篱秋香晚未减，松窗月色寒相纡。", 
            "我行不武分敛迹，安得甘草资蛩驉。"
        ], 
        "title": "小楼对閒閒宗师象因次旧韵寄之", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "在公抱隐忧，出塞得奇观。", 
            "青山万马奔，龙门忽中断。", 
            "地平豁四维，天阔张一幔。", 
            "寄语鸣笳儿，休惊暮鸿散。"
        ], 
        "title": "和虞伯生学士壁间韵", 
        "type": "古风", 
        "yun": "翰"
    }, 
    {
        "author": "许有壬", 
        "era": "元", 
        "subtype": null, 
        "text": [
            "人间蕞尔东南陬，金陵李家无远谋。", 
            "词华欲继后庭曲，不见东风空上楼。", 
            "当时百事尚纤丽，况在画工专末技。", 
            "洪河乔岳昧平生，曲阑幽槛穷清致。", 
            "石头城下无重关，甲马营中有佳气。", 
            "九天飞坠曹将军，尽卷版图充上计。", 
            "小儿造化吁可怜，乾坤又到宣和年。", 
            "君王摇毫自涂抹，片纸落世人争传。", 
            "坐看南北又分裂，遂使两家同一天。", 
            "偶从断缣阅小景，慨念兴亡岂天定。", 
            "而今荡荡混一图，但少侬归理钓艇。"
        ], 
        "title": "题赵干江楼风雨图", 
        "type": "古风", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "亭亭凤宁山，形势若飞动。", 
            "胡为不飞去，仙真此抟控。", 
            "灵迹既不閟，烟霞遂增重。", 
            "城居见其图，清赏时入梦。", 
            "本朝事幽寻，霜风肃飞鞚。", 
            "适与佳节会，更与佳人共。", 
            "危亭搆两翼，飞云连画栋。", 
            "翠柏泻秋声，红树列清供。", 
            "遐观千里近，长歌百杯送。", 
            "洹流嗽其根，俯瞰清可弄。", 
            "陟降自忘疲，酬酢益豪纵。", 
            "牛山何用悲，兹方待鸣凤。"
        ], 
        "title": "九日登凤宁山", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "揽辔春风入骏蹄，两堤烟柳护晴溪。", 
            "黄莺自有留人意，相对残红不忍啼。"
        ], 
        "title": "即席用苏世贤韵送郭子昭", 
        "type": "绝句", 
        "yun": "齐"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "西风冉冉鬓毛侵，凤老梧衰锁夕阴。", 
            "倚遍阑干重回首，断鸿千里暮云深。"
        ], 
        "title": "次韵潘明之秋思", 
        "type": "绝句", 
        "yun": "侵"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "夜深风息水安流，白雁黄芦满眼秋。", 
            "行李萧萧官棹稳，卧看明月过真州。"
        ], 
        "title": "夜过黄泥渡", 
        "type": "绝句", 
        "yun": "尤"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "落花高下弄菲菲，多少离愁付笛吹。", 
            "别后故人休忘却，与君重赋渭城诗。"
        ], 
        "title": "即席用苏世贤韵送郭子昭 其二", 
        "type": "绝句", 
        "yun": "支"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "玄雁离群得意飞，稻梁秋静羽毛微。", 
            "不知何处逢缯缴，云冷空江夜不归。"
        ], 
        "title": "哭空谷师 其一", 
        "type": "绝句", 
        "yun": "微"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "霜入枫林叶已丹，风鸣籁动助悲酸。", 
            "山人归去鹤空怨，清夜月高榕影寒。"
        ], 
        "title": "哭空谷师 其二", 
        "type": "绝句", 
        "yun": "寒"
    }, 
    {
        "author": "许谦", 
        "era": "元", 
        "subtype": "七言绝句", 
        "text": [
            "行人流水共悠悠，雨洒溪风万点愁。", 
            "别棹不来天欲暮，倚舷无语看浮沤。"
        ], 
        "title": "舟中赠琏", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "真龙幻出笑谈间，想像初离十二闲。", 
            "只恐风雷终变化，九天飞去几时还。"
        ], 
        "title": "李将军画马用班彦功韵", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "半生给事五云间，惯作蓬壶富贵仙。", 
            "移入月轮收不住，光风浮出翠孱颜。"
        ], 
        "title": "题崔鉴泉署丞作春山隐秀扇面", 
        "type": "绝句", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "米家神俊不可遏，时学欧阳险劲书。", 
            "只道叔敖无少异，岂知优态未能除。"
        ], 
        "title": "米元章临欧阳询帖", 
        "type": "绝句", 
        "yun": "鱼"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "东门暂别已伤神，驿骑何堪又海门。", 
            "明日洹溪桃李下，春风谁与共清尊。"
        ], 
        "title": "寄李仲舒二首 其一", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "水曹清贵治吴邦，更有风烟助锦囊。", 
            "后夜吴松江上月，多应移照柏台霜。"
        ], 
        "title": "寄李仲舒二首 其二", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "帝王言道不言书，况复时丁板荡馀。", 
            "偶效右军书七月，中原王业定何如。"
        ], 
        "title": "高宗临王羲之七月帖", 
        "type": "绝句", 
        "yun": "鱼"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "鼠须茧纸久消磨，谁信王书世不多。", 
            "片楮多应有神护，永和流播到宣和。"
        ], 
        "title": "王右军屏风帖宣和所收", 
        "type": "绝句", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "房山人品素高贤，流出天机肺腑间。", 
            "一片冰纨才数尺，几重云树几重山。"
        ], 
        "title": "高房山青山白云图为蔡仲谦运使赋", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "极天终古翠巍巍，能聚阴阳赞化机。", 
            "寄与降神申甫辈，出为霖雨莫忘归。"
        ], 
        "title": "题李师孟嵩云堂", 
        "type": "绝句", 
        "yun": "微"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "雪消春意便暄妍，静看天机善斡旋。", 
            "试笔鲸川记风景，青天白日甲申年。"
        ], 
        "title": "甲申元日春帖", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "乱云斜日远冥濛，樵径萦纡一线通。", 
            "可笑无根满林树，春风才发又秋风。"
        ], 
        "title": "再用鲜于伯机郭安道韵题房山画二首 其一", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "杳杳层楼出半山，森森寒木护重关。", 
            "白云不去为霖雨，要与青山一样閒。"
        ], 
        "title": "再用鲜于伯机郭安道韵题房山画二首 其二", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "名品虽殊乐意均，藻香蒲软一湖春。", 
            "莫言惠子非知者，犹胜临渊羡汝人。"
        ], 
        "title": "题群鱼图", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "九十八年犹矍铄，百千万事任浮沈。", 
            "郊原杖屦亲朋酒，此是期颐未了心。"
        ], 
        "title": "安平孙茂实九十八不衰诸公有诗贺其高年耆德", 
        "type": "绝句", 
        "yun": "侵"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "镜中几上共三人，为问先生孰是真。", 
            "自古圣贤皆不死，楮生何足托吾身。"
        ], 
        "title": "题对镜写真图用滕玉霄韵", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "春云护雪未全消，老柏垂冰冷不摇。", 
            "雁柱十三弦上月，酒阑香烬可怜宵。"
        ], 
        "title": "苏彦良西野堂四绝 其一", 
        "type": "绝句", 
        "yun": "萧"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "玳筵红袖不知寒，春在歌喉暖响间。", 
            "我辈年来要陶写，好将西野作东山。"
        ], 
        "title": "苏彦良西野堂四绝 其二", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "筑堂西野事西畴，桃杏才春麦又秋。", 
            "慎勿下堂东向望，禺商毫末拂牙筹。"
        ], 
        "title": "苏彦良西野堂四绝 其四", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "五出凡花一扫空，万重千叠裹春风。", 
            "连昌有竹堪为侣，底事墙头簌簌红。"
        ], 
        "title": "题千叶桃图", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "苇折荷枯水有声，野塘斜日影伶俜。", 
            "鹓鸾班里忽飞去，点破西山一段青。"
        ], 
        "title": "败荷鹭鸶扇面", 
        "type": "绝句", 
        "yun": "青"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "楼居高出白云间，不为求仙只为山。", 
            "领取烟岚无限景，天教吾与子俱閒。"
        ], 
        "title": "题和叔扇头时坐登瀛楼", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "凉飙深殿度飕飕，老柏疏篁已报秋。", 
            "弱水波涛三万里，人间自有小瀛洲。"
        ], 
        "title": "天宁方丈题和叔扇头", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "寒波清浅带霜流，不到溪边不见秋。", 
            "叠嶂层崖三百转，树梢擎出月如钩。"
        ], 
        "title": "陪明初行独乐台溪边得口号", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "任城绿醑侑黄柑，远寄山中岂所堪。", 
            "香雾噀人醒易解，不教飞梦到江南。"
        ], 
        "title": "次白公严韵谢其寄酒与柑", 
        "type": "绝句", 
        "yun": "覃"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "木叶才霜水不波，偷閒今日遂婆娑。", 
            "清秋林壑斜阳好，丰岁郊原乐事多。", 
            "秦塞已隳仍郡县，武城虽小有弦歌。", 
            "却怜一片朱家石，千古泾原臭不磨。"
        ], 
        "title": "游昌平憩县学归过朱都督碑", 
        "type": "律诗", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "京尘汨没已华颠，恰是山居第一年。", 
            "松月照窗诗入圣，竹风吹榻梦游仙。", 
            "随人久作悠悠者，处世方知绰绰然。", 
            "尚愧未能忘口腹，时劳昆季致肥鲜。"
        ], 
        "title": "神山即事", 
        "type": "律诗", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "半空轮奂壮巴丘，消得骚人一系舟。", 
            "云气远携湘雨至，湖光寒入蜀江流。", 
            "山川信美非吾土，天地无穷有此楼。", 
            "三十四年如梦过，可怜华发赋重游。"
        ], 
        "title": "登岳阳楼", 
        "type": "律诗", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "黄陵庙下草萋萋，水远山长听竹枝。", 
            "末路不求同死处，重华宁有再来时。", 
            "霜筠苦泪留千古，野树愁云接九疑。", 
            "珍重韩公修废坠，却怜侥福类神私。"
        ], 
        "title": "黄陵庙", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "平生疏懒是天姿，今岁春来起亦迟。", 
            "好酒或如陶靖节，杜门深愧郑当时。", 
            "向来事业惟供笑，如此风光忍废诗。", 
            "馆阁真才试枚举，鹄山陪预恐难期。"
        ], 
        "title": "和谢敬德学士见寄韵 其一", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "淡霭轻风弄野姿，江天寥廓鸟飞迟。", 
            "从知宇宙多閒地，谁信襟怀胜旧时。", 
            "夜雨不惊逋客梦，暮云犹入故人诗。", 
            "山中亦有阳春曲，拂拭朱弦待子期。"
        ], 
        "title": "和谢敬德学士见寄韵 其二", 
        "type": "律诗", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "江边杨柳翠萦回，柳外人家罨画开。", 
            "一夜东风花落尽，千年华表鹤归来。", 
            "暮云山出远浮黛，春雨水添浓泼醅。", 
            "莫舣扁舟访陈迹，白头怀抱易生哀。"
        ], 
        "title": "过湘潭", 
        "type": "律诗", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "载酒穷跻最上峰，啸歌声撼海涛风。", 
            "得陪五马二千石，独少三生六一翁。", 
            "为问北门红日下，何如南岳白云中。", 
            "寄诗几欲申前约，无奈人生似燕鸿。"
        ], 
        "title": "祝融峰与廷镇觞咏有怀欧阳原功盖尝约同游而予不能待其归也", 
        "type": "律诗", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "相府深沈书若林，牙签插架列森森。", 
            "千枝万叶本根在，二帝三王雨露深。", 
            "椔翳斯文功利学，栋梁来世圣贤心。", 
            "经残百氏纷纭出，慎勿轻栖恶木阴。"
        ], 
        "title": "题武卫段指挥书林", 
        "type": "律诗", 
        "yun": "侵"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "翠樾云深百鸟鸣，彤闱如水嫩凉生。", 
            "雨声自与诗有约，天巧岂容人强名。", 
            "万里秋风黄鹄梦，五湖春水白鸥盟。", 
            "年来不用愁华发，尚有观山老眼明。"
        ], 
        "title": "时雨忽降簿书甚稀独坐王可矩右司有诗次其韵 其一", 
        "type": "律诗", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "西厅东阁总诗鸣，天籁相关触处生。", 
            "京国故人多老病，洛阳才子独声名。", 
            "风云幸际文昌运，松柏休忘岁晚盟。", 
            "他日江湖携手去，尽渠蚊睫有焦明。"
        ], 
        "title": "时雨忽降簿书甚稀独坐王可矩右司有诗次其韵 其二", 
        "type": "律诗", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "鬓发苍浪齿动摇，自知宜退待谁招。", 
            "茶馀引鹤消春昼，酒醒闻鸡记早朝。", 
            "肥截玉肪羹缩项，香翻云子饭长腰。", 
            "尚嫌门有徵诗客，时与山人破寂寥。"
        ], 
        "title": "閒居杂诗 其一", 
        "type": "律诗", 
        "yun": "萧"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "半山云树接修篁，镇日无尘到草堂。", 
            "瓮牖风来书叶乱，胆瓶花落砚池香。", 
            "壶觞自酌教微醉，松菊犹存及未荒。", 
            "护果灌园常不暇，谁知閒里更多忙。"
        ], 
        "title": "閒居杂诗 其二", 
        "type": "律诗", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "鹄山东北接郊墟，郭影岚光画不如。", 
            "九十日春朝暮雨，两三间屋古今书。", 
            "庭花红碍经行处，园竹青回剪伐馀。", 
            "满地苍苔愁踏破，年来深喜故人疏。"
        ], 
        "title": "閒居杂诗 其三", 
        "type": "律诗", 
        "yun": "鱼"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "窃禄多惭号具臣，归田何幸作閒人。", 
            "登山临水今非客，病酒愁花又过春。", 
            "梦断紫霄黄阁远，眼明青镜白头新。", 
            "芥薹竹笋来相续，不道茅柴味更真。"
        ], 
        "title": "閒居杂诗 其四", 
        "type": "律诗", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "江水舟航日夜东，故人音问得常通。", 
            "君才能挽千钧重，我老惟怀一亩宫。", 
            "自古山林容小隐，只今台省有诸公。", 
            "欲知别后诗成处，都在花香竹影中。"
        ], 
        "title": "和傅汝砺寄来韵 其一", 
        "type": "律诗", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "春红园圃眩西东，花下萦纡一径通。", 
            "不向雷门操布鼓，要从人海见珠宫。", 
            "多言浪负三千牍，老梦都忘十八公。", 
            "珍重吾宗有成训，人间何似在山中。"
        ], 
        "title": "和傅汝砺寄来韵 其二", 
        "type": "律诗", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "杏园陈迹梦暄妍，马上相逢岂偶然。", 
            "每忆可人如隔世，不闻新句又经年。", 
            "花迎驿路飞红雨，香到朝山散紫烟。", 
            "王事游方归有日，迟君洹水白鸥前。"
        ], 
        "title": "送张渊亮鍊师（以下别集）", 
        "type": "律诗", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "拂水垂杨贴水荷，圭塘风景正清和。", 
            "岂能奇字□人问，深愧群贤载酒过。", 
            "花露坠红沾杖屦，松云凝翠遏弦歌。", 
            "也知节饮宜衰病，其奈乡情醉更多。"
        ], 
        "title": "四月二十七日庄之渊昆季治具至圭塘醉中赋奉寄一笑", 
        "type": "律诗", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "治曲辛勤夏竟秋，奇功今日遂全收。", 
            "日华煎露成真液，泉脉穿岩咽细流。", 
            "不忍泼醅𣂏瓮面，且教留响在床头。", 
            "老怀磈磊行浇尽，三径黄花两玉舟。"
        ], 
        "title": "秋露白酒熟卧闻槽声喜而得句可行当同赋也", 
        "type": "律诗", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "从军苦乐不难明，肯使毛锥负此生。", 
            "铁骑蹴云秋校猎，油幢敲雨夜论兵。", 
            "发应瘴疠催全白，诗为江山助益清。", 
            "诏下凯还今有日，阿绵闻已候门迎。"
        ], 
        "title": "寄赵秉彝", 
        "type": "律诗", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "万虑攻催雪满头，还乡才得纵遨游。", 
            "太行云尽青浮晓，洹水霜馀碧染秋。", 
            "渐老始知閒有味，此回真与世无求。", 
            "溪山好处鸱夷满，况有风流老郡侯。"
        ], 
        "title": "出郭", 
        "type": "律诗", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "丹霞圆锁翠潭潭，仰面青天镜出函。", 
            "解组已能辞好爵，判山还欲署新衔。", 
            "冷传霜信风生谷，清透云根月满岩。", 
            "却忆瓈江旧林壑，几多烟雾护松杉。"
        ], 
        "title": "墨灶寺追和缑山先生韵", 
        "type": "律诗", 
        "yun": "咸"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "相望不隔一牛鸣，尊俎过从见至情。", 
            "荷露清涵芳酒气，松云寒遏艳歌声。", 
            "高车驷马初无意，白酒黄鸡旧有盟。", 
            "醉脱乌纱从露顶，绝胜前日缚尘缨。"
        ], 
        "title": "次和可行乡友具宴谩成", 
        "type": "律诗", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言律诗", 
        "text": [
            "卜筑何如履道坊，千红万绿浸银塘。", 
            "要回衰境为全盛，却使閒人号最忙。", 
            "活水清围容膝屋，新篁高出及肩墙。", 
            "烟霞遮断尘埃路，才觉山林白昼长。"
        ], 
        "title": "次和可行赴圭塘", 
        "type": "律诗", 
        "yun": "阳"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "相逢嗟久别，归路复匆匆。", 
            "我愧今原宪，君非旧阿蒙。", 
            "山风惊落木，江日数飞鸿。", 
            "舟飏西流水，明朝定向东。"
        ], 
        "title": "萧兄临行索诗即席赋赠", 
        "type": "律诗", 
        "yun": "东"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "汲汲时能几，蘧蘧梦未醒。", 
            "自怜头染白，谁解眼垂青。", 
            "心事沾泥絮，生涯逐浪萍。", 
            "何人可私淑，诸老渐彫零。"
        ], 
        "title": "次韵丘以道", 
        "type": "律诗", 
        "yun": "青"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "月落窗仍暗，灯残卷未收。", 
            "家人催杼柚，稚子问更筹。", 
            "冷露虫专夜，悽风树怯秋。", 
            "百年一瞬目，万虑几搔头。"
        ], 
        "title": "秋夜二首 其一", 
        "type": "律诗", 
        "yun": "尤"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "志大空怀璧，交疏少断金。", 
            "半生成白首，十载对青衿。", 
            "朝市灰心久，山林托兴深。", 
            "红尘多汩没，清夜几沈吟。"
        ], 
        "title": "秋夜二首 其二", 
        "type": "律诗", 
        "yun": "侵"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "行行多胜事，石窦溅流泉。", 
            "白鸟浮云外，青山落日边。", 
            "风平花委地，野迥草连天。", 
            "春事成牢落，人生一梦然。"
        ], 
        "title": "暮春郊外", 
        "type": "律诗", 
        "yun": "先"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "风日景飕飕，松阴系紫骝。", 
            "白云千载寺，黄叶四山秋。", 
            "地胜楼台接，林深虎豹游。", 
            "人生自可乐，此外复何求。"
        ], 
        "title": "游智者寺", 
        "type": "律诗", 
        "yun": "尤"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "板桥横古渡，村野带平林。", 
            "野鸭寒塘静，山禽晓树深。", 
            "雨微风栗烈，云暗雪侵寻。", 
            "安道门前水，清游岂独吟。"
        ], 
        "title": "花溪道中 其一", 
        "type": "律诗", 
        "yun": "侵"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "天寒道路远，此去复何求。", 
            "适意真为乐，浮生底用忧。", 
            "云容低野树，风力逆溪流。", 
            "喜见梅花笑，相迎傍驿楼。"
        ], 
        "title": "花溪道中 其二", 
        "type": "律诗", 
        "yun": "尤"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "百里来为学，违亲半载馀。", 
            "暮云飞故里，秋露浥行车。", 
            "红叶蝉声老，黄花雁影疏。", 
            "汉朝尊吏事，何必业诗书。"
        ], 
        "title": "浦川方仲观入城从学继入公门今归侍亲求诗", 
        "type": "律诗", 
        "yun": "鱼"
    }, 
    {
        "author": "许谦", 
        "era": "元", 
        "subtype": "五言律诗", 
        "text": [
            "周回万水入，远近数州环。", 
            "南极疑无地，西浮真际山。", 
            "三江归汉表，一径界河间。", 
            "白浪秋风疾，渔舟意尚閒。"
        ], 
        "title": "过太湖", 
        "type": "律诗", 
        "yun": "删"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "夜深来此倚阑干，千里楼台俯首看。", 
            "月到中天花影正，露零平地草光寒。", 
            "气清更觉山川近，意远从知宇宙宽。", 
            "长啸一声云外落，几家儿女梦初残。"
        ], 
        "title": "三月十五夜登迎华观", 
        "type": "律诗", 
        "yun": "寒"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "乱峰尽处接浮云，东望悠悠万事陈。", 
            "百里江流萦缟带，满城居室比鱼鳞。", 
            "野僧倚竹啸留客，山鸟穿林啼唤人。", 
            "落日亭中一杯酒，何年复此对晴春。"
        ], 
        "title": "西山万象亭", 
        "type": "律诗", 
        "yun": "真"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "梵宇峥嵘枕石头，倚风极目立荒丘。", 
            "黄花覆地初经雨，白雁横云带远秋。", 
            "城郭已非山故在，江淮失险水空流。", 
            "衲僧八十仍多病，抆泪殷勤说故侯。"
        ], 
        "title": "九月十七日登清凉寺翠微亭故址", 
        "type": "律诗", 
        "yun": "尤"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "十二阑干倚翠微，露华寒重逼罗衣。", 
            "碧天连水思空远，衰草满庭人未归。", 
            "秋雨楼台几寂寞，春风院落自芳菲。", 
            "冥鸿应有青霄侣，为隔閒云尚独飞。"
        ], 
        "title": "秋暮有怀", 
        "type": "律诗", 
        "yun": "微"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "饥乌惊鹊起南枝，梦入槐柯觉亦悲。", 
            "花里楼台春到早，竹间窗户月来迟。", 
            "篝熏翠被炉存火，灯落红星砚污池。", 
            "可惜风光半尘土，明朝火急报君知。"
        ], 
        "title": "春夜次韵二首 其一", 
        "type": "律诗", 
        "yun": "支"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "两部蛙声似打衙，披衣清坐夜纷哗。", 
            "门同靖节日长闭，家近相如酒可赊。", 
            "低幕风生翻宿燕，小檐雨歇落轻花。", 
            "玉琴声断寻幽梦，回首西窗月未斜。"
        ], 
        "title": "春夜次韵二首 其二", 
        "type": "律诗", 
        "yun": "麻"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "骨肉斯文气味投，春风芹藻忆同游。", 
            "故人别后无青眼，此日相逢尽白头。", 
            "匣剑光横南斗夜，凤梧阴冷岘山秋。", 
            "惟应且试连鳌手，未许江干下直钩。"
        ], 
        "title": "赠王斗山", 
        "type": "律诗", 
        "yun": "尤"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "榕影扶疏路九回，仙家那复著尘埃。", 
            "山间田在牛终隐，石上巢空鹤下来。", 
            "丹灶无灰惟白草，剑锋遗迹自苍苔。", 
            "洞中道士今何处，三扣云关杳莫开。"
        ], 
        "title": "青田大鹤洞", 
        "type": "律诗", 
        "yun": "灰"
    }, 
    {
        "author": "许谦", 
        "era": "元", 
        "subtype": "七言律诗", 
        "text": [
            "曾醉危楼坐石坡，弹筝击缶醉婆娑。", 
            "蓬飞已改流年鬓，木老犹存旧日柯。", 
            "红树参差秋水远，碧山高下夕阳多。", 
            "此时还纵西风眼，共倚阑干起浩歌。"
        ], 
        "title": "次韵王中斋登拱翠楼", 
        "type": "律诗", 
        "yun": "歌"
    }, 
    {
        "author": "许衡", 
        "era": "元", 
        "subtype": null, 
        "text": [
            "我生爱林泉，俗事常鞅掌。", 
            "十年苦烦剧，一念愈倾仰。", 
            "峰峦看画图，云烟入想像。", 
            "久成心上癖，欲忍不可强。", 
            "荷有敬斋公，恒以善相长。", 
            "携我游黄华，一洗尘虑爽。", 
            "行行叹奇绝，举目皆胜赏。", 
            "镜台耸百崄，瀑布落千丈。", 
            "石苔积重痕，溪风动幽响。", 
            "使我躁竞息，使我心志广。", 
            "恍如梦中身，翱翔千古上。", 
            "回首声利场，谁能脱尘网。", 
            "我老得仁心，动作皆可像。", 
            "还家拟邻居，求田冀接壤。", 
            "便许朴钝质，于此静中养。"
        ], 
        "title": "游黄华", 
        "type": "古风", 
        "yun": "养"
    }, 
    {
        "author": "许衡", 
        "era": "元", 
        "subtype": null, 
        "text": [
            "干戈恣烂熳，无人救时屯。", 
            "中原竟失鹿，沧海变飞尘。", 
            "我自揣何能，能存乱后身。", 
            "遗芳藉远祖，阴理出先人。", 
            "俯仰意油然，此乐难拟伦。", 
            "家无儋石储，心有天地春。", 
            "况对汝二子，岂复知吾贫。", 
            "大儿愿如古人淳，小儿愿如古人真。", 
            "平生乃亲多苦辛，愿汝苦辛过乃亲。", 
            "身居畎亩思致君，身在朝廷思济民。", 
            "但期磊落忠信存，莫图苟且功名新。", 
            "斯言殆可书诸绅。"
        ], 
        "title": "训子", 
        "type": "古风", 
        "yun": "真"
    }, 
    {
        "author": "许衡", 
        "era": "元", 
        "subtype": null, 
        "text": [
            "娇儿未成人，病苦不肯退。", 
            "忧伤动中怀，惨惨心欲碎。", 
            "老妻情更恶，中夜泣相对。", 
            "何如早还归，山阳坟陇在。", 
            "平生所愿心，展转不得遂。", 
            "十年误同游，回首只多愧。", 
            "病连肝肺深，因觉妻子累。", 
            "悠悠故乡情，滴滴眼中泪。"
        ], 
        "title": "有感 其一", 
        "type": "古风", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "狐死知首丘，人生恋乡土。", 
            "我心久焦劳，宿疾安能愈。", 
            "所贵还故乡，微骸近先祖。", 
            "他事足叹嗟，西风动寰宇。"
        ], 
        "title": "有感 其二", 
        "type": "古风", 
        "yun": "麌"
    }, 
    {
        "author": "许衡", 
        "era": "元", 
        "subtype": null, 
        "text": [
            "归兴不可遏，归程待何时？", 
            "悠悠故乡心，一夕千里驰。", 
            "西风动霄汉，惨惨令人悲。", 
            "况我多病身，天涯久栖迟。", 
            "交游义难忘，岂忍轻别离。", 
            "重念丘陇远，娇儿正愚痴。", 
            "因循死异邑，后世将何遗。", 
            "所愿经营日，及此未全衰。", 
            "树桑墙以下，开畦水之湄。", 
            "既得舒困难，且可为镃基。"
        ], 
        "title": "有感 其三", 
        "type": "古风", 
        "yun": "支"
    }, 
    {
        "author": "许衡", 
        "era": "元", 
        "subtype": null, 
        "text": [
            "幼无孝悌称，老无恩泽施。", 
            "唯有近先茔，一死乃其宜。", 
            "诸君苦留连，雅意金兰期。", 
            "我自无遐福，形骸变焦痿。", 
            "生平尚求友，得友还差池。", 
            "中怀起愁叹，欲别难为辞。", 
            "试将问吾庐，何日当西之？", 
            "缓急有拟议，行止更无疑。", 
            "作诗叙恳款，为报吾亲知。"
        ], 
        "title": "有感 其四", 
        "type": "古风", 
        "yun": "支"
    }, 
    {
        "author": "许衡", 
        "era": "元", 
        "subtype": null, 
        "text": [
            "初来识君面，此行见君心。", 
            "匡时有长策，虑远忧且深。", 
            "俗情取近效，雅意入幽沈。", 
            "人生贵所依，所依贵知音。", 
            "知音得长布，身将比黄金。", 
            "我本贫贱士，多思委相寻。", 
            "未得办一饭，胡为遽分襟。", 
            "征鸿出远塞，西风动疏林。", 
            "去去渺万里，何年酒同斟？", 
            "含情望无极，白云障孤岑。"
        ], 
        "title": "送窦清淑", 
        "type": "古风", 
        "yun": "侵"
    }, 
    {
        "author": "许衡", 
        "era": "元", 
        "subtype": null, 
        "text": [
            "贵德德乃显，尚力力为优。", 
            "二者各有时，天运非人谋。", 
            "举世皆好义，贫贱固可羞。", 
            "天下方事强，声誉将何求。", 
            "人生会此意，出处皆无忧。", 
            "但恐利欲驱，由非所当由。", 
            "足蹑虎狼尾，手撩虺蛇头。", 
            "一触祸患机，相寻遽难休。", 
            "新闻李侯子，快意复父雠。", 
            "雄名与英概，一日倾九州。", 
            "美事固可羡，犹当究源流。", 
            "掘地得深泽，积土为高丘。", 
            "造端起不平，是果谁之尤？", 
            "君子慎谋始，责躬重以周。", 
            "弱德较强力，明知势难侔。", 
            "驰马走峻坂，中间岂容收。", 
            "颠越既莫救，岂得乘桴浮。", 
            "君不见群雀满树急喧啾，隋侯有珠不肯投。", 
            "一鸦死时一珠碎，得轻失重非良筹。", 
            "友之直谅仁可辅，药之瞑眩疾易瘳。", 
            "不知当日谁与乃父为交游？"
        ], 
        "title": "读东门行", 
        "type": "古风", 
        "yun": "尤"
    }, 
    {
        "author": "许衡", 
        "era": "元", 
        "subtype": null, 
        "text": [
            "大山如蹲龙，小山如踞虎。", 
            "烟岚郁苍翠，远近互吞吐。", 
            "我来苏门居，遨游成乐土。", 
            "策杖望朝云，捲帘看暮雨。", 
            "佳意豁尘腥，胜概入谈麈。", 
            "使我郁陶消，使我劳瘵愈。", 
            "生平鄙吝心，一洗出千古。", 
            "回首声名人，何殊坐囹圄。", 
            "远役非素怀，况有跋涉苦。", 
            "吟鞭袅春风，迟迟如去鲁。", 
            "芳菲二三月，追游盛梅坞。", 
            "归来愿无违，一觞相对举。"
        ], 
        "title": "别西山二首 其一", 
        "type": "古风", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "我爱林虑山，不处要路津。", 
            "兹焉几千古，绝彼朝市尘。", 
            "我来成素交，澹澹日益亲。", 
            "形骸两相忘，谁主复谁宾。", 
            "充然乐我饥，怡然栖我神。", 
            "朝光连暮色，佳意含馀春。", 
            "心境一融会，世味殊未真。", 
            "奕奕草木光，熙熙禽鸟驯。", 
            "众物欣有托，吾庐行亦新。", 
            "诗书咏而归，况有耆德邻。"
        ], 
        "title": "别西山二首 其二", 
        "type": "古风", 
        "yun": "真"
    }, 
    {
        "author": "许衡", 
        "era": "元", 
        "subtype": null, 
        "text": [
            "山风突起凌碧虚，怪状奇态成须臾。", 
            "惊风急雨迸飞雹，飘骤散落千万珠。", 
            "半空光冷掣电火，平地声走轰雷车。", 
            "神龙奋怒乃若此，不识造化将何如？", 
            "默知嘉禾半漂没，坐看积潦横穿窬。", 
            "小民咨嗟复愁叹，谩执俗议尤当途。", 
            "当途于今藐房杜，机略自知天下无。", 
            "有才足使人羡慕，有势足使人奔趋。", 
            "暇考阴阳论调燮，暇纾徵敛矜号呼。", 
            "今年金缯满千驮，明年好上登封书。"
        ], 
        "title": "和吴行甫雨雹韵 其一", 
        "type": "古风", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "青山偃蹇与世疏，只将秀色供吾徒。", 
            "知君如我有山癖，深探远讨吾不如。", 
            "金灯峰上诗千首，挂镜台前一杯酒。", 
            "人间万事尽浮云，故人曾为相思否？", 
            "云边鸾凤玉鞭鸣，跛鳖蹒跚叠茧生。", 
            "天末碧云凝远思，夕阳无语下西城。"
        ], 
        "title": "和吴行甫雨雹韵 其二", 
        "type": "古风", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "行路纷如缕，间关权与数。", 
            "翻成拙者谋，一往竟不悟。", 
            "我始窥其端，居宽尚盘桓。", 
            "盘桓非怯尔，后事当无难。"
        ], 
        "title": "观物 其一", 
        "type": "古风", 
        "yun": null
    }, 
    {
        "author": "许衡", 
        "era": "元", 
        "subtype": null, 
        "text": [
            "万物备吾身，身贫道未贫。", 
            "观时见物理，主静得天真。", 
            "心爽星辰夜，情欣草木春。", 
            "自怜离乱后，能作太平人。"
        ], 
        "title": "观物 其二", 
        "type": "古风", 
        "yun": "真"
    }, 
    {
        "author": "许衡", 
        "era": "元", 
        "subtype": null, 
        "text": [
            "事物形虽同，中间势各异。", 
            "推迁无宁期，倏忽已易位。", 
            "智者识机微，安焉处平易。", 
            "人生贵无私，莫使闻见累。"
        ], 
        "title": "观物 其三", 
        "type": "古风", 
        "yun": "寘"
    }, 
    {
        "author": "许衡", 
        "era": "元", 
        "subtype": "五言绝句", 
        "text": [
            "永怀不得遂，偃卧惜分阴。", 
            "沁北田园计，山东故旧心。"
        ], 
        "title": "别友人", 
        "type": "绝句", 
        "yun": "侵"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "三丈危城日暮登，暑威殊不霁凭陵。", 
            "何时太华高峰上，细嚼松阴六月冰。"
        ], 
        "title": "大暑登东城", 
        "type": "绝句", 
        "yun": "蒸"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "南山已见雾昏昏，便合潜身不出门。", 
            "直到半途风雨横，仓惶何处觅前村。"
        ], 
        "title": "风雨图", 
        "type": "绝句", 
        "yun": "元"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "寒釭挑尽火重生，竹有清声月自明。", 
            "一夜客窗眠不稳，却听山犬吠柴荆。"
        ], 
        "title": "宿卓水二首 其一", 
        "type": "绝句", 
        "yun": "庚"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "山水年来满意看，只无幽竹伴幽閒。", 
            "从君愿乞龙孙去，栽向西城空隙间。"
        ], 
        "title": "宿卓水二首 其二", 
        "type": "绝句", 
        "yun": "删"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "一天雷雨诚堪畏，千载风云漫企思。", 
            "留取閒身卧田舍，静看蝴蝶挂蛛丝。"
        ], 
        "title": "辞召命作", 
        "type": "绝句", 
        "yun": "支"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "楼阁荆榛几变更，登临祗见古人情。", 
            "当年胜迹无人问，依旧春风草又生。"
        ], 
        "title": "登天王台", 
        "type": "绝句", 
        "yun": "庚"
    }, 
    {
        "author": "许衡", 
        "era": "元", 
        "subtype": "七言绝句", 
        "text": [
            "水自清声竹有风，我来端欲豁尘蒙。", 
            "明朝杖履西城路，怅望家山翠霭中。"
        ], 
        "title": "宿卓水 其二", 
        "type": "绝句", 
        "yun": "东"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "雨水添新涨，陂湖没旧痕。", 
            "人迷堤口路，船上树头村。", 
            "岁事知前误，秋耕未可论。", 
            "谁怜徭役外，天亦吝深恩。"
        ], 
        "title": "北门观涨", 
        "type": "律诗", 
        "yun": "元"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "一病连三载，孤身萃百忧。", 
            "干戈良未已，妻子若为谋。", 
            "生可陪诸弟，归当老故丘。", 
            "难忘终始义，忍死更迟留。"
        ], 
        "title": "病卧", 
        "type": "律诗", 
        "yun": "尤"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "秋宵初感慨，展转不成眠。", 
            "老况青灯外，羁愁白发边。", 
            "蹉跎嗟往事，安稳忆归年。", 
            "却起开门望，霜清月满天。"
        ], 
        "title": "不寐", 
        "type": "律诗", 
        "yun": "先"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "良朋不易得，此去复谁群？", 
            "别酒无劳劝，浓愁已自醺。", 
            "间关花外鸟，冷淡日边云。", 
            "莫唱《阳关》彻，离声忍更闻。"
        ], 
        "title": "别友人", 
        "type": "律诗", 
        "yun": "文"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "苦雨伤秋稼，朝云忽放晴。", 
            "碧空云尽捲，沧海日初升。", 
            "久客天涯兴，耕夫陇上情。", 
            "鸡豚并社酒，处处是欢声。"
        ], 
        "title": "喜秋晴", 
        "type": "律诗", 
        "yun": null
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "霁色开晴望，春风破客颜。", 
            "绿纡东去水，青起北来山。", 
            "魏府方期往，共城已梦还。", 
            "芳菲梅坞盛，要醉竹花间。"
        ], 
        "title": "喜晴", 
        "type": "律诗", 
        "yun": "删"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "晓起北窗凉，清谈戢羽觞。", 
            "入帘花气重，落地燕泥香。", 
            "梦里青山小，吟边白日长。", 
            "秋风载书籍，相对筑茆堂。"
        ], 
        "title": "赵氏南庄", 
        "type": "律诗", 
        "yun": "阳"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "苦雨变秋霖，潇潇入夜深。", 
            "乱敲惊叶脱，清响杂蛩吟。", 
            "往事十年梦，故乡千里心。", 
            "西风助凄切，不管客难任。"
        ], 
        "title": "夜雨", 
        "type": "律诗", 
        "yun": "侵"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "贾君清介士，吾辈鲜能群。", 
            "守志王元伯，甘贫范史云。", 
            "铜台书废读，东郡酒方醺。", 
            "何日寻先约，青灯共夜分。"
        ], 
        "title": "忆贾君玉", 
        "type": "律诗", 
        "yun": "文"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "益友重曹君，标孤出世氛。", 
            "壮怀期远术，高谊薄层云。", 
            "恶乱求山隐，亲贤愿德薰。", 
            "我生良有幸，岁晚此同群。"
        ], 
        "title": "拟赠曹彦泽", 
        "type": "律诗", 
        "yun": "文"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "步履上东城，秋风晚更清。", 
            "乱云随日下，荒草过堤平。", 
            "野迥宽凝伫，诗成促后生。", 
            "何当常似此，慰我病中情。"
        ], 
        "title": "登东城", 
        "type": "律诗", 
        "yun": "庚"
    }, 
    {
        "author": "许衡", 
        "era": "元", 
        "subtype": "五言律诗", 
        "text": [
            "扶杖古城荒，飘然意可伤。", 
            "道宫烟锁树，农舍雨颓墙。", 
            "捕吏翻疑寇，平人却笑狂。", 
            "长吁空仰首，天际正苍苍。"
        ], 
        "title": "游北观", 
        "type": "律诗", 
        "yun": "阳"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "戎葵花色耀深浓，偏称脩丛映短丛。", 
            "绛脸有情争向日，锦苞无语细含风。", 
            "舒开九夏天真秀，压倒千年画史工。", 
            "但恨主人贫且窭，不教相对舞衣红。"
        ], 
        "title": "继人葵花韵", 
        "type": "律诗", 
        "yun": "东"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "拨去尘机得暂閒，秋蟾思比去年看。", 
            "谁知黯黯阴云合，故作凄凄夜色寒。", 
            "好友不来倾绿蚁，诗人徒想凭阑干。", 
            "世间万事难前定，付与无心却较安。"
        ], 
        "title": "中秋不见月继窦先生韵", 
        "type": "律诗", 
        "yun": "寒"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "花递香风入短棂，草抽新绿倚柴荆。", 
            "正忧多病作身累，还喜幽居见物情。", 
            "花为可观遭夭折，草因无用得欣荣。", 
            "世间巧拙俱相半，不许区区智力争。"
        ], 
        "title": "病中杂言五首 其一", 
        "type": "律诗", 
        "yun": "庚"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "莫怪新贫压旧贫，贫来尤觉此心真。", 
            "自怜孤力膺邪议，常欲幽居远市尘。", 
            "千里烟霞山障晓，一竿风月野桥春。", 
            "凭谁寄问乡间老，我去何人愿卜邻？"
        ], 
        "title": "病中杂言五首 其二", 
        "type": "律诗", 
        "yun": "真"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "但愿吾儿会读书，不妨贫苦一钱无。", 
            "头颅有肉元难厚，项颈生筋自合粗。", 
            "暗里乘除皆造化，分中操守是良图。", 
            "年来识尽荣枯理，却笑苏张见趣迂。"
        ], 
        "title": "病中杂言五首 其三", 
        "type": "律诗", 
        "yun": "虞"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "直须眼孔大如轮，照得前途远更真。", 
            "光景百年都是我，华夷千载亦皆人。", 
            "痴阴冷堕云间雪，和气幽生地底春。", 
            "此意若教贤会得，也甘颜巷乐吾贫。"
        ], 
        "title": "病中杂言五首 其四", 
        "type": "律诗", 
        "yun": "真"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "春来秋去客中情，转首光阴十岁经。", 
            "学苦鍊成心下赤，愁多消却鬓边青。", 
            "眼前世事翻棋局，梦里家山忆画屏。", 
            "何日归同林下友，笑谈书史有宁馨。"
        ], 
        "title": "病中杂言五首 其五", 
        "type": "律诗", 
        "yun": "青"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "闻道孙家别业新，招呼诸子共寻春。", 
            "红韬瘦藟花初动，黄染轻梢柳未匀。", 
            "兴况便为生意好，风光殊比画图真。", 
            "何当对此常无事，慰我年来老病身。"
        ], 
        "title": "游孙氏别墅", 
        "type": "律诗", 
        "yun": "真"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "十载天涯客寄身，今年憔悴不堪闻。", 
            "病来与死传消息，老去无家遗子孙。", 
            "故里欢游频入梦，春城凝眺独消魂。", 
            "如何藉我知音力，五亩归耕沁北村。"
        ], 
        "title": "病中有感", 
        "type": "律诗", 
        "yun": null
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "闻道黄华山水好，我来一览气增豪。", 
            "镜台对耸千峰起，瀑水惊喷万仞高。", 
            "晓色云烟生洞府，霁天霏霭散林皋。", 
            "凭谁早遂终焉计，日月登临不惮劳。"
        ], 
        "title": "游黄华宫", 
        "type": "律诗", 
        "yun": "豪"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "玉尘如糁满东风，人道天教兆岁丰。", 
            "麦已埋深郊外绿，花都封却树头红。", 
            "半年枯槁从今润，千里芳菲是处空。", 
            "为问王孙与农叟，忧欢应见两难同。"
        ], 
        "title": "春雪", 
        "type": "律诗", 
        "yun": "东"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "拉友西溪往步联，西溪佳景丽秋天。", 
            "日回林影苍烟外，风转滩声白鸟前。", 
            "迅走双轮机磨巧，连安独木小桥偏。", 
            "老年活计寻幽隐，须拟冈头置一廛。"
        ], 
        "title": "晚步西溪", 
        "type": "律诗", 
        "yun": "先"
    }, 
    {
        "author": "贯云石", 
        "era": "元", 
        "subtype": null, 
        "text": [
            "晚来碧海风沉，满楼明月留人住。", 
            "璚花香外，玉笙初响，修眉如妒。", 
            "十二阑干，等闲隔断，人间风雨。", 
            "望画桥檐影，紫芝尘暖，又唤起、登临趣。", 
            "回首西山南浦。", 
            "问云物、为谁掀舞。", 
            "关河如此，不须骑鹤，尽堪来去。", 
            "月落潮平，小衾梦转，已非吾土。", 
            "且从容对酒，龙香涴茧，写平山赋。"
        ], 
        "title": "水龙吟 咏扬州明月楼", 
        "type": "词", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "新秋至，人乍别，顺长江水流残月。", 
            "悠悠画船东去也！", 
            "这思量起头儿一夜。"
        ], 
        "title": "落梅风", 
        "type": "词", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "楚怀王，忠臣跳入汨罗江。", 
            "《离骚》读罢空惆怅，日月同光。", 
            "伤心来笑一场，笑你个三间强，为甚不身心放？", 
            "沧浪污你？", 
            "你污沧浪？"
        ], 
        "title": "殿前欢", 
        "type": "词", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "灯意留人云自列。", 
            "六市轻帘，斗露钱塘月。", 
            "十二修鬟流翠结。", 
            "东风摇落仙肌雪。", 
            "浅浅银壶催晓色。", 
            "兰影香中，总是江南客。", 
            "去国一场春梦灭。", 
            "关情不记分吴越。"
        ], 
        "title": "蝶恋花 钱塘灯夕", 
        "type": "词", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "长亭柳，长亭春色浓如酒。", 
            "柔条细叶乱风烟，年年尽属离人手。", 
            "汴水河堤空复春，朝元宫阙已成尘。", 
            "何似长亭管离别，常送东西南北人。", 
            "我家扬子江头住，忆捲疏帘看飞絮。", 
            "几时折赠北郭生？归卧君山最佳处。"
        ], 
        "title": "长亭柳", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "边塘树，从来生在边塘路。", 
            "千船万船百尺牵，潮去潮来几朝暮。", 
            "树身截如刀锯痕，半身刻镂半身存。", 
            "生成亦蒙雨露泽，枝叶丛茂烦深根。", 
            "可怜托身不得地，销尽凌云浩然气。", 
            "深林自有栋梁材，废质宜为人所弃。"
        ], 
        "title": "边塘树", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "茅檐燕，过海辞山心恋恋。", 
            "田家破屋百年馀，年年无事长相见。", 
            "近城亦有小红楼，朱帘翠箔锁春愁。", 
            "衔泥恐把琴书污，结巢那复主人留。", 
            "五月蒿莱翳环堵，引雏翻飞近窗户。", 
            "不似百禽畏网罗，艾而高张将奈何！"
        ], 
        "title": "茅檐燕", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "彩云满湖莲叶多，佳人荡舟湖上歌。", 
            "盈盈玉腕卷香罗，清声入云扬翠蛾。", 
            "隔花双桨出复入，风露满身香气湿。", 
            "手中摘得青藕子，肯把芳心向人掷。", 
            "妾家住在南湖西，南风送船北风归。", 
            "日暮风高浪不息，鸳鸯在梁戢左翼。"
        ], 
        "title": "采莲曲", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "西域紫驼高硉兀，不见肉峰惟见骨。", 
            "左顾右盼如乞怜，欲行不行还勃窣。", 
            "向来负重曾千斤，识风知水灵于人。", 
            "长鸣蹴踏塞北雪，矫首振迅江南春。", 
            "只今多病兼衰老，疮皮剥落毛色槁。", 
            "秋沙苜蓿三尺长，空向墙头龁枯草。"
        ], 
        "title": "病橐驼行", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "妾本良家女，嫁为荡子妻。", 
            "荡子远从军，戍北又征西。", 
            "井梧叶黄秋露白，络纬悲啼玉阶侧。", 
            "家家刀尺动寒衣，妾守空房閒不得。", 
            "自开故箧为检寻，含情和泪捣秋砧。", 
            "愿将有限平生力，碎尔天涯铁石心。", 
            "凉风凄凄月皎皎，千声万声天未晓。", 
            "作劳无意数更深，独有残灯照人老。"
        ], 
        "title": "捣衣篇", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "小船凫雁翔，大船火龙骧。", 
            "船头翠旓舞，船尾綵旗张。", 
            "水师跳浪健如虎，彷佛冯夷来击鼓。", 
            "奔走先后出复没，银涛蹴山洒飞雨。", 
            "棹歌满江声入云，醉狂不畏河伯嗔。", 
            "撇波急桨电光掣，夺得锦标如有神。", 
            "灵均孤忠照今古，土俗犹能继端午。", 
            "湘魂不来心独苦，归咏《离骚》酹蒲醑。"
        ], 
        "title": "竞渡曲", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "君不见天人手中三尺冰，乃翁授之赤帝精。", 
            "白蛇斫断天始惊，川原流血野草腥。", 
            "天荒地老泣素灵，炎刘帝业一扫成。", 
            "归来歌风八极清，吴钩巨阙皆虚名。", 
            "流传典午气未平，精光彻天奋如霆。", 
            "郁攸扇妖武库倾，化为霹雳凌紫冥。", 
            "壮士感时涕泪零，剑兮剑兮何由得汝跨海斩长鲸。"
        ], 
        "title": "斩白蛇剑", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "铜驼铜驼何壮哉，是谁铸尔负重致远之奇才。", 
            "三十六宫五云里，金光射日天门开。", 
            "千官出入多如雨，荣顾纷纷何足数。", 
            "老夫无眼识英雄，圣主明王一今古。", 
            "索靖真天人，洞见皆天真。", 
            "海波尚变桑田土，武陵独驻桃花春。", 
            "昔人避世向金马，至今大笑千载下。", 
            "达士何须叹铜驼，柏梁废址今巍峨。"
        ], 
        "title": "铜驼叹", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "张家宅前萧寺桥，侵晨发船江雾消。", 
            "村鸡三唱屋角树，柔橹数声沙际潮。", 
            "此时飞上海底日，锦云满江光荡摇。", 
            "水声㶁㶁绕滩转，霜气烈烈随风飘。", 
            "人生各各有所役，岂水有渔山有樵。", 
            "干戈正集沙塞战，环佩已退天门朝。", 
            "嗟予久作江海客，往来自叹乡关遥。", 
            "石田茅屋傥可遂，白日醉眠吹短箫。"
        ], 
        "title": "萧寺早行", 
        "type": "古风", 
        "yun": "萧"
    }, 
    {
        "author": "许恕", 
        "era": "元", 
        "subtype": null, 
        "text": [
            "有脚不踏东华尘，有眼不看长安春。", 
            "翛然天地至清气，多在丛篁流水滨。", 
            "轩名翠筠俯空谷，个个梢长如立玉。", 
            "一秋明月照潇湘，六月凉风洒淇澳。", 
            "轩中之人清且閒，心不在乎山水间。", 
            "左图右史移白日，四檐环佩声珊珊。", 
            "不可一日无君子，澹然风致颇相似。", 
            "翠实常分丹凤雏，箨冠曾奉青霞士。", 
            "北郭道人静者徒，爱看黄岩烟雨图。", 
            "拟约嵩溪听萧瑟，醉来题遍青珊瑚。"
        ], 
        "title": "题朱九龄翠筠轩", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "忆昔家住蓉城东，周遭乌臼杂青枫。", 
            "一春门巷绿阴雨，六月林塘清昼风。", 
            "时当收藏未黄落，景因壮观还青红。", 
            "织成谁似天孙巧，染出岂非青女工。", 
            "十年无家寄吴市，一日舣棹来穹窿。", 
            "人家隐见流水绕，树林绚烂孤村通。", 
            "赤城丹霞映绝巘，西山落日回苍穹。", 
            "杂花秋明步障外，归鸦暮落天机中。", 
            "高情作传忆郭偻，浮华戏人悲石崇。", 
            "题诗曾流御沟水，剪綵何烦西苑宫。", 
            "人生渐老归未得，秋色虽好将成空。", 
            "何当唤起赵松雪，写我秋林倚瘦筇。"
        ], 
        "title": "锦树行", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "放旷北郭生，好作云水游。", 
            "忆昔渡彭蠡，一棹夷犹桑落洲。", 
            "桑落之洲清且泚，水光摇摇山靡靡。", 
            "沤前直与银河通，日出风生见金鲤。", 
            "东南五老之高峰，坐卧常对乎舟中。", 
            "屏风九叠烂云锦，金阙照耀青芙蓉。", 
            "悬崖瀑布泻寒碧，玉龙倒挂三千尺。", 
            "群仙鹄立紫霞里，思欲从之漱琼液。", 
            "是时卸帆野阴暮，水气空濛杂烟雾。", 
            "乾坤多事逾十年，今之画图犹故步。", 
            "此图作者房山公，后来继之松雪翁。", 
            "经营惨淡千万状，点缀毫末无遗踪。", 
            "房山松雪总萧瑟，远客无家空叹息。", 
            "拔剑高歌行路难，落日寒云惨无色。"
        ], 
        "title": "题赵松雪桑落洲望庐山图", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": null, 
        "text": [
            "平生爱花惟爱菊，幽栖曾傍沧浪曲。", 
            "春苗剩分三百本，参差稍映江蓠绿。", 
            "小径还将蔓草除，一春最畏风雨触。", 
            "常时灌溉汲清流，几度扶持斩丛竹。", 
            "秋花不愁不烂熳，粲粲金钱照茅屋。", 
            "只今避地东海头，飞梦夜度君山麓。", 
            "朝来下马过名园，秾花嫩蕊纷如簇。", 
            "或染猩红疑剪綵，或缀鹅翎同刻玉。", 
            "或似芙蓉映秋水，或如牡丹眩晴旭。", 
            "众中一种出宫黄，叠叠香罗淡妆束。", 
            "嗟予托君同隐逸，步绕夕阳看不足。", 
            "漫将乡泪落西风，自对孤芳伤局促。", 
            "客边有轩名太古，颇似陶潜能避俗。", 
            "醉拈秃笔写云笺，秋色能分慰幽独。"
        ], 
        "title": "求菊", 
        "type": "古风", 
        "yun": null
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "梵王宫殿倚青冥，先帝旌幢拥百灵。", 
            "宝网自鸣空里乐，琅函时出赐来经。", 
            "近山凤去花仍碧，遥海龙归树独青。", 
            "玉辇宸游竟寥廓，行人挥泪读新铭。"
        ], 
        "title": "龙翔寺", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "太白题诗凤游处，古台萧索换流年。", 
            "风流偶出齐梁后，文藻犹含晋宋前。", 
            "淮水夜明沧海月，石城春暗秣陵烟。", 
            "古来宫殿俱无迹，风雨凭高独黯然。"
        ], 
        "title": "凤凰台", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "旅馆天寒尽日空，绣衣临访走儿童。", 
            "已闻俗客惊题凤，更访邻人失避骢。", 
            "短刺实愁归后见，清樽虚拟别时同。", 
            "明朝挟策秦淮道，惆怅燕云隔断虹。"
        ], 
        "title": "送笃御史之南台", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "天涯游子日思归，行李何时发帝畿？", 
            "司马未论金换赋，买臣终欲锦为衣。", 
            "紫驼车动秋尘合，黄犬书回暮雪飞。", 
            "我亦乡心满江浦，千山烟树正霏微。"
        ], 
        "title": "次韵曾士敏寄其子经筵典书元杰", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "游子江南生事微，五年京国梦柴扉。", 
            "弹冠总为王阳在，乘櫜虚随陆贾归。", 
            "藜藿已秋仍寄食，芰荷当暑未成衣。", 
            "诸公也念求升斗，日夜高堂白发稀。"
        ], 
        "title": "寄王君实", 
        "type": "律诗", 
        "yun": "微"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "文章御史久为郎，南赴金陵道路长。", 
            "百粤云山连楚大，六朝烟树入隋荒。", 
            "清秋按郡行骢马，落日登台咏凤凰。", 
            "新喜诸公振风采，早闻当道去豺狼。"
        ], 
        "title": "送赵仲礼御史兼呈王侍御五首 其一", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "都门相送意踌躇，别路秋生白羽车。", 
            "霜雪总看雕去疾，风烟那问雁来疏。", 
            "岭南斥堠愁烽燧，江左诛求畏简书。", 
            "白面少年空解事，绣衣行县定何如。"
        ], 
        "title": "送赵仲礼御史兼呈王侍御五首 其二", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "建业城头鸟乱啼，知君感古夜闻鸡。", 
            "荆扬贡赋元趋鲁，晋宋文章渐入齐。", 
            "草疏或依松影坐，哦诗应就竹阴题。", 
            "书来宜忆京华客，日日长衢听马嘶。"
        ], 
        "title": "送赵仲礼御史兼呈王侍御五首 其三", 
        "type": "律诗", 
        "yun": "齐"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "衮衮晴云塞要津，终闻圣主用儒臣。", 
            "蜀都文物来西汉，奎阁图书近北辰。", 
            "此日赐冠簪獬豸，暮年留像画麒麟。", 
            "极知风俗须扬激，肯使贤才但隐沦。"
        ], 
        "title": "送赵仲礼御史兼呈王侍御五首 其四", 
        "type": "律诗", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "赐车南粤初归日，驻节秦淮欲暮天。", 
            "啸咏偶经梁旧寺，登临犹忆晋诸贤。", 
            "谢安别墅虫鸣里，王导新台鸟去前。", 
            "多谢府中贤侍御，别时能作送行篇。"
        ], 
        "title": "送赵仲礼御史兼呈王侍御五首 其五", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "北去频闻霜雪多，驿程犹是过滦河。", 
            "悲风绝幕回苍隼，落日穹庐卧紫驼。", 
            "行色且谋寒夜饮，别怀休忆醉时歌。", 
            "都门已隔千行柳，况复乡山老薜萝。"
        ], 
        "title": "送孙伯起掾岭南", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "日边双节下沧溟，云际千艘赴驿亭。", 
            "直为邦畿须转粟，也因江海念流萍。", 
            "玉京永夜瞻卿月，银汉清秋识使星。", 
            "待尽西风始相见，客愁如酒一时醒。"
        ], 
        "title": "闻张吏部督海运归咏怀奉简", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "南极诸星映赤霄，东风二月满青条。", 
            "焚香凤阁春开宴，鸣玉龙墀午散朝。", 
            "但使经纶齐稷契，不劳服食慕松乔。", 
            "日长自度升平曲，閒听云间合《九韶》。"
        ], 
        "title": "寿王左丞", 
        "type": "律诗", 
        "yun": "萧"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "弟兄终岁长羁旅，南北何时却定居。", 
            "春至每瞻衡岳雁，秋来犹食武昌鱼。", 
            "每愁年长须经事，即恐家贫废读书。", 
            "仲氏应门独辛苦，平安消息近何如。"
        ], 
        "title": "寄鄂季弟幼霖并寄仲弟次舟 其一", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "吾亲双鬓日纷纷，为客艰难不使闻。", 
            "养老只须常善饭，生儿何必总能文。", 
            "书同洛下思黄耳，心似河阳见白云。", 
            "季弟还家报兄好，归期犹恐过春分。"
        ], 
        "title": "寄鄂季弟幼霖并寄仲弟次舟 其二", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "仙城近接众山回，宪府遥临百粤开。", 
            "海上喜通持节使，幕中兼得济时材。", 
            "鲛宫织罢鱼龙出，蜑户珠还蚌蛤来。", 
            "预想到官多暇日，清诗题遍岭头梅。"
        ], 
        "title": "送卢茂实之广南宪幕", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "天子开朝策治安，近臣每入漏初残。", 
            "香飘紫殿回金雀，仗下彤庭度玉鸾。", 
            "御苑纵田春正乐，边城吹角夜犹酸。", 
            "腐儒未省经邦计，直道休歌《行路难》。"
        ], 
        "title": "和危山臞寄弟四首 其一", 
        "type": "律诗", 
        "yun": "寒"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "画戟连云甲第高，内官如雨送春醪。", 
            "贡金半铸分封印，赐锦多裁侍宴袍。", 
            "自古圣明非独治，至今材武系相遭。", 
            "文章且共安微命，廊庙由来录旧劳。"
        ], 
        "title": "和危山臞寄弟四首 其二", 
        "type": "律诗", 
        "yun": "豪"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "故园兄弟总相思，久客怀归屡失期。", 
            "司马却惭题柱早，东方翻恨上书迟。", 
            "都门树暗愁中见，乡国花繁别后知。", 
            "昨日南桥访春水，望云回首独多时。"
        ], 
        "title": "和危山臞寄弟四首 其三", 
        "type": "律诗", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "天涯骨肉久离居，京国风尘鬓欲疏。", 
            "娱日强倾开岁酒，忆家频看隔年书。", 
            "路通一水花开里，门掩千峰木秀初。", 
            "便拟邀君此时发，归舟同食楚江鱼。"
        ], 
        "title": "和危山臞寄弟四首 其四", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "太史临文笔最精，一闻往事独伤情。", 
            "每怜对镜窥鸾舞，犹怪吹箫逐凤鸣。", 
            "列女未终刘向传，故妻虚瘗柳州铭。", 
            "书成定寄湘江浦，预拟《招魂》学楚声。"
        ], 
        "title": "寄陈维祯兼呈揭公公许为故妻作传", 
        "type": "律诗", 
        "yun": null
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "蓬莱员峤对嵯峨，知有群仙日日过。", 
            "琪树晓通云气湿，羽轮秋会月明多。", 
            "秦人采药空依海，汉使乘槎但入河。", 
            "谁识高斋有仙岛，不劳万里涉风波。"
        ], 
        "title": "方壶", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "涔阳极浦远帆多，忆昨狂游是处过。", 
            "今日送君如梦寐，少年为客莫蹉跎。", 
            "沅湘日落明秋叶，江汉风回乱夕波。", 
            "若过楚累凭借问，沙头芳草近如何。"
        ], 
        "title": "送何时学游湖南北", 
        "type": "律诗", 
        "yun": "歌"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "恒仙宅前江水盈，凤凰山下野禽鸣。", 
            "犹闻采药辞空谷，无复焚香礼上清。", 
            "雪里并游金节冷，月中同载羽轮轻。", 
            "登临尽日多惆怅，欲倚鸾箫和楚声。"
        ], 
        "title": "同孔学敏游仙游观", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "西来一水浮襄汉，上有群峰截杳冥。", 
            "层构回临沙渚白，乱帆斜映石林青。", 
            "地雄缥缈连嶓冢，天险微茫带洞庭。", 
            "咫尺风烟应万里，无因一上岘山亭。"
        ], 
        "title": "汉江衔山图", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "楚客之官汎蜀船，画图盈尺见山川。", 
            "九江树色潇湘外，三峡猿声滟滪前。", 
            "方译渐通巴俗语，国书新绝汉人传。", 
            "岂无好事能携酒，问字时时集讲筵。"
        ], 
        "title": "题书船入蜀图送黄尚质赴夔州蒙古教授", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "双阙除书下玉阶，三湘回棹拂珠厓。", 
            "天垂铜柱南低海，地入金陵北近淮。", 
            "江国雁来秋肃肃，驿楼鸡动晓喈喈。", 
            "大家定有东征赋，鲑菜随船慰老怀。"
        ], 
        "title": "送姚子微", 
        "type": "律诗", 
        "yun": "佳"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "江雪寒连驿树遥，鹤裘清坐听萧萧。", 
            "中天月避光芒出，南国云含瘴疠消。", 
            "因忆玉田春种石，乍疑银汉夕通桥。", 
            "使君辛苦迎骢马，也念幽居客阒寥。"
        ], 
        "title": "和余太守对雪见怀", 
        "type": "律诗", 
        "yun": "萧"
    }, 
    {
        "author": "贯云石", 
        "era": "元", 
        "subtype": null, 
        "text": [
            "美人一别三千年，思美人兮在我前。", 
            "桃花染雨入白兆，信知尘世逃神仙。", 
            "空山亭亭伴朝暮，老树悲啼发红雾。", 
            "为谁化作神仙区，十丈风烟挂淮浦。", 
            "暖翠流香春自活，手撚残霞皆细末。", 
            "几回云外落清啸，美人天上骑丹鹤。", 
            "神游八极栖此山，流水杳然心自閒。", 
            "解剑狂歌一壶外，知有洞府无人间。", 
            "酒酣仰天呼太白，眼空四海无纤物。", 
            "明月满山招断魂，春风何处求颜色。"
        ], 
        "title": "桃花岩", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "仙风雕雪玲珑温，吴姬剪月纤纤昏。", 
            "行云补髻翠光滑，凤凰叫落空山月。", 
            "手摘閒愁八字分，春山恨重画不伸。", 
            "肌浓汗腻朱粉匀，背人挥泪妆无痕。", 
            "霜刀自制石榴裙，闭门不识诸王孙。", 
            "绿烟熏透蓝田玉，罗带随风换装束。", 
            "飞鸟衔怨过长门，芳菲不忍韶华屋。", 
            "连环步窄玉佩响，霓裳袖阔春风长。", 
            "钏松腕瘦觉多情，举手搔天天亦痒。", 
            "锦香帐冷兰灯沈，落花不入芙蓉衾。", 
            "三山路杳银河深，彩鸾高诉愁人心。", 
            "天与美人倾国色，不如更与美人节。", 
            "梦里梅花梦外身，万古千年对明月。"
        ], 
        "title": "美人篇", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "北溟鱼背几千里，负我大梦游弱水。", 
            "蓬莱隔眼不盈拳，碧落香销吹不起。", 
            "茜裙女儿怀远游，远人不归明月羞。", 
            "宝钗绾髻翠欲流，凤鬟十二照暮秋。", 
            "女娲炼石补天手，手拙石开露天丑。", 
            "琼楼玉宇亦人间，直指示君君见不。", 
            "斯须鱼去梦亦还，白云与我游君山。"
        ], 
        "title": "君山行", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "老墨糊天霹雳死，手擘明珠换眸子。", 
            "一潜渊泽久不跃，泥活风须色深紫。", 
            "虬髯老子家燕城，怒吹九龙无馀灯。", 
            "手提百尺阴山冰，连云涂作苍龙形。", 
            "槎牙爪角随风生，逆鳞射月干戈声。", 
            "人间仰视玩且听，参辰散落天人惊。", 
            "潇湘浮黛蛾眉轻，太行不让蓬莱青。", 
            "烈风倒雪银河倾，珊瑚盏阔堪不平。", 
            "吸来喷出东风迎，春色万国生龙庭。", 
            "七年旱绝尧生灵，九年涝涨舜不耕。", 
            "尔来化作为霖福，为吾大元山海足。"
        ], 
        "title": "画龙歌", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "六龙受鞭海水热，夜半金乌变颜色。", 
            "天河蘸电断鳌膊，刀击珊瑚碎流雪。", 
            "朔方野客随云间，乘风来游海上山。", 
            "飞骧拖空渡香水，地避中原杂圣凡。", 
            "壮鳌九尺解霜鼓，瘦纹巨犬自掀舞。", 
            "惊看月下墨花鲜，欲作新诗授龙女。", 
            "人生行此丈夫国，天吴立涛欺地窄。", 
            "乾坤空际落春帆，身在东南忆西北。"
        ], 
        "title": "观日行", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "采石山头日颓色，采石山下江流雪。", 
            "行客不过水无迹，难以断魂招太白。", 
            "我亦不留白玉堂，京华酒浅湘云长。", 
            "新亭风雨夜来梦，千载相思各断肠。"
        ], 
        "title": "采石歌", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "吁别离之苦兮，苍梧之野春草青，黄陵庙前春水生。", 
            "日暮湘裙动轻翠，玉树亭亭染红泪。", 
            "又闻垓下虞姬泣，斗帐初惊楚歌毕。", 
            "佳人阁泪弃英雄，剑血不销原草碧。", 
            "何物谓之别离情，肝肠剥剥如铜声。", 
            "不如斫其竹，剪其草，免使人生谓情老。"
        ], 
        "title": "别离情", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "朝来策杖轻天涯，东风落脚山人家。", 
            "悠哉野服弃俗态，萧然未受豪华加。", 
            "儿兮子兮嬉且悲，灯昏小帐连依依。", 
            "山人已有春微微，吾侪必欲留新题。"
        ], 
        "title": "题练川书隐壁", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "雄雷怨别雌雷老，云海镘沙地无草。", 
            "□尘不受紫檀风，三寸芦中元气巧。", 
            "微声辚辚喘不栖，魑魅梦哭猩猩饥。", 
            "壮声九漏雪如铁，酥灯燄冷春风灭。", 
            "神妻夜传髑髅杯，倒解昆仑饮腥血。", 
            "紫台云散月荒凉，归路人稀腔更长。"
        ], 
        "title": "筚篥乐为西瑛公子", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "西风吹我登斯楼，剑光影动乾坤浮。", 
            "青山对客有馀瘦，游子思君无限愁。", 
            "昨夜渔歌动湖末，一分天地十分秋。"
        ], 
        "title": "岳阳楼", 
        "type": "古风", 
        "yun": "尤"
    }, 
    {
        "author": "贯云石", 
        "era": "元", 
        "subtype": null, 
        "text": [
            "锦袍兮乌帻，神清兮气逸。", 
            "凌铄兮万象，麾斥兮八极。", 
            "我思古人兮李太白，孰为使之朝禁林而暮采石也。", 
            "其天宝之嬖倖欤，公则何所于欣戚。"
        ], 
        "title": "当涂郡有脱靴亭以谪仙采石得名乃绘之图而赞以诗", 
        "type": "古风", 
        "yun": null
    }, 
    {
        "author": "贯云石", 
        "era": "元", 
        "subtype": null, 
        "text": [
            "幅巾兮野服，貌腴兮神肃。", 
            "孤鶱兮风雅，唾视兮爵禄。", 
            "我思古人兮黄山谷，曷为使之六年僰道而九日姑孰也。", 
            "其符绍之朋党欤，公则何所于荣辱。"
        ], 
        "title": "山谷守当涂方九日而被谤谪宜州遂作返棹图而系之诗", 
        "type": "古风", 
        "yun": null
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "百年身世一浮沤，又见新凉入郡楼。", 
            "何处砧声连野哭，旧时月色照边愁。", 
            "吴姬怅望芙蓉浦，宛马骁腾苜蓿秋。", 
            "壮志不随天地老，几回风雨梦神州。"
        ], 
        "title": "新秋客怀", 
        "type": "律诗", 
        "yun": "尤"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "南塘之水水西头，最爱田庐野意幽。", 
            "浮世百年如昨梦，殊方六月似深秋。", 
            "酒醒林下闻啼鸟，老去山中学饭牛。", 
            "疏懒已无轩冕想，故园归去复何求。"
        ], 
        "title": "六月", 
        "type": "律诗", 
        "yun": "尤"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "秋帆冲暑过荆扉，喜得山人采药归。", 
            "青蔓引瓜茅屋小，白花吹稻海田肥。", 
            "萧条烟火三家墅，浩荡风尘一布衣。", 
            "我亦与君同避世，暮年踪迹莫相违。"
        ], 
        "title": "寄沈仲参架阁", 
        "type": "律诗", 
        "yun": "微"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "东吴战斗几时休，老我飘蓬十二秋。", 
            "剩水残山馀野意，落花飞絮乱春愁。", 
            "归田空羡张平子，下泽长怀马少游。", 
            "倦鸟孤云还自在，几家春雨送归舟。"
        ], 
        "title": "漫兴", 
        "type": "律诗", 
        "yun": "尤"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "笑折茱萸宴友朋，艰虞历尽总难胜。", 
            "酒从此日殊方醉，山向明年故国登。", 
            "白露黄花秋冉冉，碧云红树晚层层。", 
            "仲宣回首思乡切，更觉清霜两鬓增。"
        ], 
        "title": "丁未九日", 
        "type": "律诗", 
        "yun": "蒸"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "喜无车马过柴门，弦诵琅琅竹树村。", 
            "鱼跃乱流时倚杖，莺啼新绿昼移尊。", 
            "长才自有高人识，清事还同野老论。", 
            "回首故乡春色外，风烟寥落几家存。"
        ], 
        "title": "次张大年韵", 
        "type": "律诗", 
        "yun": "元"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "懒性长违雨露边，此生何意叹流连。", 
            "石田茅屋我所适，锦树夕阳秋可怜。", 
            "几处村舂来别墅，数声渔唱落晴川。", 
            "邻家有酒清如玉，不负黄花满意妍。"
        ], 
        "title": "次朱九龄感怀韵", 
        "type": "律诗", 
        "yun": "先"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "黄山之南江水西，麦秋天气野阴低。", 
            "隔溪雨过催花落，绕屋云归伴鹤栖。", 
            "涤荡新愁须浊酒，扶持残醉有枯藜。", 
            "寄来妙句能相忆，那得樽前手共携。"
        ], 
        "title": "次承文焕黄山醉归诗韵", 
        "type": "律诗", 
        "yun": "齐"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "珠树亭亭绝垢氛，忆君几度立斜曛。", 
            "坐餐紫府丹霞气，行傍青田白鹤群。", 
            "道馆石枰敲落月，仙坛宝剑决浮云。", 
            "几时一泛稽山棹，写遍《黄庭内景》文。"
        ], 
        "title": "次张士衡员外韵为越上道士赋", 
        "type": "律诗", 
        "yun": "文"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "男儿跃马锦为衣，顾我生还岂见机。", 
            "镜里光阴毛发古，樽前朋旧简书稀。", 
            "千村积雪和天老，几片閒云与雁飞。", 
            "上水河豚长一尺，故园何事不思归？"
        ], 
        "title": "次吕宗望韵", 
        "type": "律诗", 
        "yun": "微"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "去年今日雨丝丝，犹记登高步屧迟。", 
            "老境又逢重九节，深情还枉故人诗。", 
            "重岩细菊筋骸倦，落木西风鬓发知。", 
            "赖有好怀相慰藉，主人况是郑当时。"
        ], 
        "title": "癸丑九日次江城南见寄韵", 
        "type": "律诗", 
        "yun": "支"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "秾花纤柳石湖春，春色晴光欲醉人。", 
            "野鸟不知今古恨，山僧堪證去来因。", 
            "鸥前远水疑无地，马首微风不动尘。", 
            "许结茅堂看青碧，烟霞从此是閒身。"
        ], 
        "title": "次朱赏静游上方韵", 
        "type": "律诗", 
        "yun": "真"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "百年多难寄殊方，江草江花满意芳。", 
            "避地不知茅屋小，到家应念石田荒。", 
            "东吴秋夜思莼切，南国春来浸种忙。", 
            "野老倘分红稻粒，黄云应绕杜陵庄。"
        ], 
        "title": "为友人求稻种", 
        "type": "律诗", 
        "yun": "阳"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "青葱榆树荫庭除，白日迟迟昼景舒。", 
            "满地落花凉雨后，数声幽鸟黑甜馀。", 
            "越罗剪水新成服，海燕衔泥偶污书。", 
            "座上赓吟无俗客，时时烧笋荐江鱼。"
        ], 
        "title": "题绿阴清昼", 
        "type": "律诗", 
        "yun": "鱼"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "日日怀人坐草堂，娄江一别已三霜。", 
            "花明古寺春联辔，雨滴空阶夜对床。", 
            "感旧未将心事白，忧时同惜鬓毛苍。", 
            "东吴蚕老樱桃熟，作伴还乡共野航。"
        ], 
        "title": "寄俞瀛山", 
        "type": "律诗", 
        "yun": "阳"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "浮空积雪拥千鬟，山崦人家俯碧湾。", 
            "飞阁捲帘高鸟外，夕阳流水古松间。", 
            "岂无隐者携家入，亦有仙翁采药还。", 
            "借我高眠萝屋里，月明风静听潺湲。"
        ], 
        "title": "题潘氏画壁", 
        "type": "律诗", 
        "yun": "删"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "吴王台殿耸高寒，坏址遗垣落照间。", 
            "香径花残春漠漠，长洲雪尽水潺潺。", 
            "祗馀麋鹿相邻近，亦有渔樵自往还。", 
            "一代繁华犹昨梦，不堪登眺损愁颜。"
        ], 
        "title": "次王仲礼都事登姑苏台韵", 
        "type": "律诗", 
        "yun": "删"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "长松落落拥旌𣄢，怒奋龙髯气莫降。", 
            "万壑云涛翻石枕，半空风雨度山窗。", 
            "高居只许仙人独，清梦还同野鹤双。", 
            "旋煮春茶燃柏子，不须丝竹酒盈缸。"
        ], 
        "title": "题徐子舟听松楼", 
        "type": "律诗", 
        "yun": "江"
    }, 
    {
        "author": "许恕", 
        "era": "元", 
        "subtype": "七言律诗", 
        "text": [
            "冉冉光阴赴壑蛇，别来相忆漫咨嗟。", 
            "风吹落花野阴暮，燕语空城春日斜。", 
            "北郭诗成时自改，西邻酒熟夜能赊。", 
            "丈夫出处会有日，不负平生书五车。"
        ], 
        "title": "寄黄叔彝", 
        "type": "律诗", 
        "yun": "麻"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "天涯芳草亦婆娑，三釜凄凉奈我何。", 
            "细较十年衣上泪，不如慈母线痕多。"
        ], 
        "title": "思亲", 
        "type": "绝句", 
        "yun": "歌"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "山上清风山下尘，碧沙流水浅如春。", 
            "不知松外谁敲月？惊动南华梦里人。"
        ], 
        "title": "题庐山太平宫", 
        "type": "绝句", 
        "yun": "真"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "天远岳阳楼影孤，下窥梦泽渺平芜。", 
            "城南老树依然在，试问仙童重到无。"
        ], 
        "title": "题岳阳楼", 
        "type": "绝句", 
        "yun": "虞"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "秋鸣无数醉秦娥，却把轻风惹扇罗。", 
            "明月碧澄天似水，此山云气动纤波。"
        ], 
        "title": "题陈北山扇五首 其一", 
        "type": "绝句", 
        "yun": "歌"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "红旭如铅海上来，苍苍烟雾小蓬莱。", 
            "东风昨夜醇如酒，吹得桃花满树开。"
        ], 
        "title": "题陈北山扇五首 其二", 
        "type": "绝句", 
        "yun": "灰"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "翠幕低垂护午阴，碧瓶里面水痕深。", 
            "东风截断人间热，勾引清凉养道心。"
        ], 
        "title": "题陈北山扇五首 其三", 
        "type": "绝句", 
        "yun": "侵"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "一帘明月倚阑干，宇宙尤宜就夜看。", 
            "飞上仙槎河汉近，手招沆瀣海铜盘。"
        ], 
        "title": "题陈北山扇五首 其四", 
        "type": "绝句", 
        "yun": "寒"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "功成不用服丹砂，笑指云霞总是家。", 
            "清晓山中三尺雪，道人神气是梅花。"
        ], 
        "title": "题陈北山扇五首 其五", 
        "type": "绝句", 
        "yun": "麻"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "风外丁当响佩环，玉人依约凭湖山。", 
            "侍儿报有君王命，月下轻轻整翠鬟。"
        ], 
        "title": "宫词", 
        "type": "绝句", 
        "yun": "删"
    }, 
    {
        "author": "贯云石", 
        "era": "元", 
        "subtype": "七言绝句", 
        "text": [
            "洞花幽草结良缘，被我瞒他四十年。", 
            "今日不留生死相，海天明月一般圆。"
        ], 
        "title": "辞世诗", 
        "type": "绝句", 
        "yun": "先"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "采得芦花不涴尘，翠蓑聊复藉为茵。", 
            "西风刮梦秋无际，夜月生香雪满身。", 
            "毛骨已随天地老，声名不让古今贫。", 
            "青绫莫为鸳鸯妒，欸乃声中别有春。"
        ], 
        "title": "芦花被", 
        "type": "律诗", 
        "yun": "真"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "澄净秋江一舸轻，不堪踪迹乐平生。", 
            "西风两鬓山河在，落日满船鸿雁声。", 
            "村酒尚存黄阁醉，短檠犹照玉关情。", 
            "料应今夜怀乡梦，残月萧萧月二更。"
        ], 
        "title": "秋江感", 
        "type": "律诗", 
        "yun": "庚"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "三尺青青古太阿，舞风斫碎一川波。", 
            "长桥有影蛟龙惧，流水无声日夜磨。", 
            "两岸带烟生杀气，五更弹雨和渔歌。", 
            "秋来只恐西风恶，销尽锋棱恨转多。"
        ], 
        "title": "蒲剑", 
        "type": "律诗", 
        "yun": "歌"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "茅栋萧萧水石间，放怀终日对林峦。", 
            "梦回不觉丹临砌，吟罢始知身倚阑。", 
            "药碓夜舂云母急，石瓶秋迸井花寒。", 
            "群鱼亦得逍遥乐，何用机心把钓竿。"
        ], 
        "title": "三一庵", 
        "type": "律诗", 
        "yun": "寒"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "沧海茫茫叙远音，何人不发故乡吟。", 
            "十年故旧三生梦，万里乾坤一寸心。", 
            "秋水夜看灯下剑，春风时鼓壁间琴。", 
            "迩来自愧头尤黑，赢得人呼小翰林。"
        ], 
        "title": "神州寄友", 
        "type": "律诗", 
        "yun": "侵"
    }, 
    {
        "author": "贯云石", 
        "era": "元", 
        "subtype": "七言律诗", 
        "text": [
            "路隔苍苔卒未通，泉花如发玉濛濛。", 
            "蛟浮海近云窗湿，蚊怯山寒葛帐空。", 
            "高枕不知秋水上，开门忽见暮帆东。", 
            "物华万态俱忘我，北望惟心一寸红。"
        ], 
        "title": "初至江南休暑凤凰山", 
        "type": "律诗", 
        "yun": "东"
    }, 
    {
        "author": "许谦", 
        "era": "元", 
        "subtype": null, 
        "text": [
            "长松生冈陵，质与风木异。", 
            "春和犹凛然，况处风霜地。", 
            "尘埃飞六月，岂足为我秽。", 
            "一雨洗苍苍，凌空气尤厉。"
        ], 
        "title": "送李荣甫知事迁淮西 其一", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "淮水出桐柏，浙江发东阳。", 
            "期会至沧海，千里遥相望。", 
            "源澄挠不浊，水德固可量。", 
            "愿将此清泠，溥施彼一方。"
        ], 
        "title": "送李荣甫知事迁淮西 其二", 
        "type": "古风", 
        "yun": "阳"
    }, 
    {
        "author": "许谦", 
        "era": "元", 
        "subtype": null, 
        "text": [
            "木叶红欲落，野草青未枯。", 
            "健犊起跳浪，脱梏行江隅。", 
            "牧人善防闲，为择牧与刍。", 
            "母牛徐掉尾，喣妪鸣相呼。", 
            "阿童得所托，静中乐华胥。", 
            "岂惟置蓑笠，乾坤一蘧庐。", 
            "苟能物付物，拱默湛如愚。"
        ], 
        "title": "放牛图", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "玄楼矗城端，檐影堕水涯。", 
            "凭阑对堤草，鸣橹飞浪花。", 
            "旧闻会昌湖，一望十里赊。", 
            "藩篱孰定地，相入如犬牙。", 
            "河间寻丈波，仅可通行艖。", 
            "芙蕖已销落，寒水浮枯葭。", 
            "佳景不及远，兴思重咨嗟。", 
            "夫人各有思，所异正与邪。", 
            "潮汐荡漓薄，郑卫生淫哇。", 
            "君子善发虑，身通心则遐。", 
            "徘徊兴未已，古木啼昏鸦。"
        ], 
        "title": "思远楼", 
        "type": "古风", 
        "yun": "麻"
    }, 
    {
        "author": "许谦", 
        "era": "元", 
        "subtype": null, 
        "text": [
            "东阳有佳士，簪盍钟山下。", 
            "变文摛风云，论事共樽斝。", 
            "为言诸孙行，二妙皆作者。", 
            "有怀不可见，情若江流泻。", 
            "今此逢少君，秋月澄霁野。", 
            "儒术久不振，屏弃如土苴。", 
            "泮林虽储材，樲棘乱梧槚。", 
            "固当距陂行，扶植归大雅。", 
            "太末古名邦，生才今岂寡。", 
            "善性水同趋，范模待良冶。"
        ], 
        "title": "送胡秋白衢州学正", 
        "type": "古风", 
        "yun": "马"
    }, 
    {
        "author": "许谦", 
        "era": "元", 
        "subtype": null, 
        "text": [
            "青松如秧针，植在山之蹊。", 
            "岂惟娱心目，岁寒以为期。", 
            "未饱雨露恩，那识栋梁姿。", 
            "蓬蒿塞三径，埋没谁复知。", 
            "秋风陨百草，秀色不少衰。", 
            "虽然咫尺根，已见佳种奇。", 
            "君看二十年，腰大数十围。", 
            "雪霜挺坚操，云汉擎高枝。", 
            "时有白鹤来，凡鸟那堪栖。", 
            "兔丝与凌霄，冉冉相附依。", 
            "青松本贞固，不逐众物移。", 
            "大器固晚成，何用嫌暮迟。", 
            "愿言坚汝节，黾勉待岁时。"
        ], 
        "title": "种松", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "主人树脩竹，近在桃李场。", 
            "赋性虽不同，相友庸何伤。", 
            "阳春破桃李，红白争低昂。", 
            "无言自成蹊，相媚色与香。", 
            "何心伴幽独，徒引蝶蜂忙。", 
            "此君心本虚，宁逐春风狂。", 
            "咄嗟桃与李，开落那能常。"
        ], 
        "title": "对竹", 
        "type": "古风", 
        "yun": "阳"
    }, 
    {
        "author": "许谦", 
        "era": "元", 
        "subtype": null, 
        "text": [
            "丹凤止高冈，众鸟甘戢羽。", 
            "昂昂九皋鹤，下上得所附。", 
            "江南竹实多，朝阳自轩翥。", 
            "延颈戛然鸣，四顾失其侣。", 
            "岂不念相从，天阔无处所。", 
            "凤兮归何时，耻与燕雀伍。"
        ], 
        "title": "寄友人", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "华亭谷深紫烟湿，老鹤唳空眼垂碧。", 
            "功名千岁衣染墨，辽阳骨换今几日。", 
            "华表时来语消息，九皋胎化顶未丹。", 
            "海门云冷高飞难，嘎然长鸣饮清湍。", 
            "何当天风吹羽翰，方壶圆峤同盘桓。"
        ], 
        "title": "酬潘明之", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "兰皋惨碧烟萋萋，徘徊不忍竟与违。", 
            "欲穷目力望江水，江风故挟双舟飞。", 
            "归来复对呶呶者，思才俯首西窗下。", 
            "厩中骏足逐春风，执策临之尽凡马。", 
            "拂砚挑灯披竹素，朝昏总是怀人处。", 
            "有时独倚西南楼，不见冥鸿北征路。"
        ], 
        "title": "立秋日寄赵琏", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "北风萧萧吹江芦，清霜载道冰在须。", 
            "奚奴束书催上车，政成卷旆归京都。", 
            "暨阳眇处天一隅，里闾凋瘵烦爬梳。", 
            "负戈攘臂众暴寡，探囊胠箧争捐躯。", 
            "天民秉彝同好德，椎牛端为饥寒驱。", 
            "倅州宽惠别淑慝，瘅恶岂必连妻孥。", 
            "甘棠蔽芾有馀荫，百里宁谧无援桴。", 
            "存心忠孝本天性，为政固与常人殊。", 
            "寿昌自乐归河中，希文隐忧居江湖。", 
            "白云舍近毕至愿，青霄路迥宁踌躇。"
        ], 
        "title": "送诸暨俞州判", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "姑苏城上姑苏台，青山百里娥眉开。", 
            "平郊如掌思清远，昔人乐极曾生哀。", 
            "大雠未复敌不死，壮志消磨侈心起。", 
            "会稽捷甲功自多，种蠡深谋诚未已。", 
            "不知佳冶能倾国，暮暮朝朝醉春色。", 
            "勋臣抉眼视东门，越女还为越人得。", 
            "只今兴废总成空，惟馀碧草摇凄风。", 
            "可怜千古台前水，不洗当年甬东耻。"
        ], 
        "title": "题姑苏台", 
        "type": "古风", 
        "yun": null
    }, 
    {
        "author": "许谦", 
        "era": "元", 
        "subtype": null, 
        "text": [
            "狞风恶雨消馀春，春归到处成清阴。", 
            "万枝浓绿幻春色，绛葩丹蕊俄森森。", 
            "祝融行部过九地，误纵炬火烧园林。", 
            "艳妆炙日色更好，泠泠著雨红尤深。", 
            "浩歌相对作痛饮，有花为伴非孤斟。", 
            "支颐半醉不成梦，恍惚参错供微吟。", 
            "只愁明日便摇落，徘徊欲去还重临。", 
            "会须秋风折珠实，当载樽酒相追寻。"
        ], 
        "title": "友人招饮榴花下", 
        "type": "古风", 
        "yun": "侵"
    }, 
    {
        "author": "许有壬", 
        "era": "元", 
        "subtype": null, 
        "text": [
            "此身就健宜闲，莫教七十才休致。", 
            "招谗贾怨，声名烜赫，文章雄丽。", 
            "三纪红尘，一簪华发，消磨豪气。", 
            "有清泉白石，实闻吾语，吾衰矣、毋多事。", 
            "世故真如嚼蜡，数年来、已知无味。", 
            "寻常有句，人为宰相，闲方是贵。", 
            "洹水秋清，无边风月，无穷天地。", 
            "看奋髯箕踞，苍苔浊酒，为青山醉。"
        ], 
        "title": "水龙吟 次前韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一生白浪红尘，得归才见乾坤阔。", 
            "三升无分，如何料理，文园消渴。", 
            "衰病禁持，不教杖履，经丘寻壑。", 
            "记平生怀抱，曾逢恶处，都不似、今年恶。", 
            "见说圭塘如旧，赖山英、好看猿鹤。", 
            "梦中斗室，蠹残图史，尘凝铛杓。", 
            "蟾桂香多，莫将长笛，等闲吹落。", 
            "问嫦娥，我辈何时还又，享清平乐。"
        ], 
        "title": "水龙吟 寿静公右平章", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "四郊禾稼如云，方惊数日甘霖好。", 
            "吾皇有德，老天能事，非因人祷。", 
            "一夜风雷，玄云撩乱，银河倾倒。", 
            "问田间消息，年年气象，更催得、秋成早。", 
            "压尽东华尘土，湛冰壶、九重清晓。", 
            "晴光渐放，瀛洲波定，御沟声小。", 
            "绿野春回，黄扉昼静，篆烟萦绕。", 
            "愿鱼羹有饭，避贤归去，向山林老。"
        ], 
        "title": "水龙吟 喜雨用郑彦章韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "半生人海风波，谤书盈箧从文致。", 
            "归来结构，且图跧伏，敢求华丽。", 
            "朝暮娱人，水声山色，柳阴花气。", 
            "笑彤闱紫闼，浮沉十载，更几载、成何事。", 
            "好是西成咫尺，秫田风、已飘香味。", 
            "安排小瓮，从今不怕，邻翁酒贵。", 
            "更筑诗坛，陪君游刃，周旋余地。", 
            "但有人来问，金銮旧话，便昏昏醉。"
        ], 
        "title": "水龙吟 游三台", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "归欤正宜早，动也贵研几。", 
            "夜深山月飞出，何地不扬辉。", 
            "休说采山钓水，正尔切风批月，底用朵吾颐。", 
            "万事一尊酒，身外复何为。", 
            "笑年来，人与我，不相知。", 
            "投林已分垂翅，犹劝九天飞。", 
            "敢效归乡锦绣，且就盘铃傀儡，终日看儿嬉。", 
            "但恐子掀举，谁与话襟期。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "徒阳记同署，三十四年过。", 
            "朝台暮省踪迹，赢得鬓双皤。", 
            "相别又逾一纪，百岁都能几见，尘事日蹉跎。", 
            "今夕复何夕，旌节照山阿。", 
            "笑年来，洹水上，试渔蓑。", 
            "迂疏久厌城市，其柰故人何。", 
            "浩荡云山烟水，寥落晨星霜木，如子已无多。", 
            "邂逅一尊酒，忍负醉时歌。"
        ], 
        "title": "水调歌头 即席赠河南廉使高辛甫", 
        "type": "词", 
        "yun": "歌"
    }, 
    {
        "author": "许有壬", 
        "era": "元", 
        "subtype": null, 
        "text": [
            "春来久无雨，都作艳阳天。", 
            "天公素念民事，其忍秽良田。", 
            "鞭起九渊浓睡，散作两间膏泽，生意发天然。", 
            "听得老农语，大有是今年。", 
            "玉堂深，金阙近，乱云烟。", 
            "乾坤放眼无际，何物不鲜妍。", 
            "休把圣功收敛，要使人心满慰，万事此为先。", 
            "我老归农好，宜买潞河船。"
        ], 
        "title": "水调歌头 和郑彦章韵", 
        "type": "词", 
        "yun": "先"
    }, 
    {
        "author": "许有壬", 
        "era": "元", 
        "subtype": null, 
        "text": [
            "他山一卷石，何意效时妆。", 
            "天生偶然斑驳，兰麝不能香。", 
            "甃作陈家宫井，浇出后庭玉树，直使国俱亡。", 
            "故邑久眢废，陈迹草茫茫。", 
            "叹人间，才璇室，又阿房。", 
            "丽华鬒发如鉴，曾此笑相将。", 
            "一旦江山瓶坠，犹欲夫妻同穴，甚矣色成荒。", 
            "五色补天缺，万世仰娲皇。"
        ], 
        "title": "水调歌头 胭脂井次汤碧山教授韵", 
        "type": "词", 
        "yun": "阳"
    }, 
    {
        "author": "许有壬", 
        "era": "元", 
        "subtype": null, 
        "text": [
            "山水据全胜，消得独清人。", 
            "神仙定在何处，此处可寻真。", 
            "山有蓬莱气象，水有瀛洲风物，人是葛天民。", 
            "玩得紫芝老，吟尽碧桃春。", 
            "四时花，千日酒，一溪云。", 
            "回头下望浊世，无地不红尘。", 
            "忆昔乘轺江右，目断丹霞翠壁，底事走踆踆。", 
            "今日送君语，聊聊自移文。"
        ], 
        "title": "水调歌头 题萧独清山水胜处", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "梦扬州。到扬州。", 
            "明月长街十二楼。珠帘不上钩。", 
            "为谁忧。为谁愁。", 
            "愁得春风人白头。见花应自羞。"
        ], 
        "title": "长相思", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "昆吾铁。", 
            "神物千年不灭。", 
            "时出匣、摇荡碧空，闪闪寒芒电光掣。", 
            "细看是巨阙。", 
            "三尺。", 
            "斜明隙月。", 
            "新丰旅，弹尔醉歌，也胜毛锥校平侧。", 
            "沉埋土花碧。", 
            "向坚石寒泉，重砺霜雪。", 
            "一天星斗昏无色。", 
            "因起舞为乐，崆峒试倚，魑魅胆寒石自裂。", 
            "免丰狱羁绁。", 
            "勋业。", 
            "几英杰。", 
            "是曾馘奸邪，腥渍余血。", 
            "今方四海边尘绝。", 
            "佩服处，闲伴金鱼宝玦。", 
            "只愁灵化，雷雨暗，水云国。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "清风林下寺，爱三友联翩，世无能四。", 
            "凌波仙子香魂散，此地是谁招此。", 
            "万红千紫，惟矾弟梅兄二子。", 
            "堪共领岁晚高寒，来成花部新史。", 
            "佳人玉洁冰清，纵仿佛肌肤，异香难似。", 
            "醉吟无次。", 
            "花应笑，彼此消融渣滓。", 
            "春空雁字。", 
            "不带到、江南情思。", 
            "还自笑，今日相看，袁家有姊。"
        ], 
        "title": "玉烛新 题李伯瞻一香图次韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "雪晴天似水。", 
            "风清月白，萧然三子。", 
            "天巧难名，镂玉锼冰无此。", 
            "却是同心异种，解敛聚、山林高致。", 
            "谁不喜。", 
            "花中隐德，人间真味。", 
            "邂逅粲者相逢，似琼佩霓旌，九霄飞坠。", 
            "移入铜瓶，付与野人凭几。", 
            "满意挼香嚼蕊，有浊酒、微吟相继。", 
            "休唤起。", 
            "明日此觥重洗。"
        ], 
        "title": "玉漏迟 同前次张梦臣韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "足趼尘嚣，目厌纷华，扰扰蜂蝶。", 
            "击壶未了长歌，又听阳关三叠。", 
            "平生湖海，可怜牢落新丰，蓬山回首烟霞隔。", 
            "鹏鴳不同天，任焦明蚊睫。", 
            "愁绝。", 
            "停杯为问羲娥，几度东生西灭。", 
            "俯仰金台，陈迹千年谁接。", 
            "天空秋老，倚阑南北悠悠，暮云汀树人长别。", 
            "想见苦吟诗，满吴江枫叶。"
        ], 
        "title": "石州慢 次张凝道韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "少日襟期，不信儒冠，能把身误。", 
            "长歌拂袖南来，眼底云霄平步。", 
            "黄金散尽，三年流落京华，区区又上并州路。", 
            "官冷坐无毡，任齑盐朝暮。", 
            "今古。", 
            "男儿万里封侯，休叹云萍羁旅。", 
            "我亦苍黄，明日携书北去。", 
            "居庸关下，萧萧风振驼铃，酒醒梦觉君何处。", 
            "画出断肠时，满斜阳烟树。"
        ], 
        "title": "石州慢 送牛农师赴石州学正", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "谁把清风领受。", 
            "寻得岁寒心友。", 
            "霜月玉亭亭，恰似老夫诗瘦。", 
            "诗瘦。", 
            "诗瘦。", 
            "无柰碧云怀旧。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "桃李东风不耐。", 
            "好在西山如黛。", 
            "杖策看山来，正尔青青相待。", 
            "无柰。", 
            "无柰。", 
            "却被暮云妨碍。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "墙角黄葵都谢。", 
            "开到玉簪花也。", 
            "老子恰知秋，风露一庭清夜。", 
            "潇洒。", 
            "潇洒。", 
            "高卧碧纱窗下。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "火榻只宜春早。", 
            "纸张不知天晓。", 
            "枕上问山童，门外雪深多少。", 
            "休扫。", 
            "休扫。", 
            "收拾老夫茶灶。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "昨夜庭梧陨翠。", 
            "诗思尤便爽气。", 
            "无事要生悲，可笑宋家多事。", 
            "衰矣。", 
            "衰矣。", 
            "但校邻翁酒味。"
        ], 
        "title": "如梦令", 
        "type": "词", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "野马何决骤，飞云何悠飏。", 
            "商岩不足稽此士，又欲东略宋与梁。", 
            "青山不知老，白山乃许忙。", 
            "菊潭之水清泠渊，野人饮之得长年。", 
            "芳醲不买寿，淡泊差可久。", 
            "北山峨峨苍翠巅，丹崖石老生紫烟。", 
            "灵芝秋杞老霜骨，黄精茯苓饱新斸。", 
            "望君崭崭病以癯，酌之食之可以还肤腴。", 
            "况有刘荆州、元丹丘，子宁舍之汗漫游。", 
            "凉秋佳月酒一杯，送子东下心徘徊。", 
            "半山亭前一茅屋，岁寒霜劲君当来。"
        ], 
        "title": "送杜仲梁东游（仲梁先称善夫）", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "关中行，我持一杯酒，送君西入秦。", 
            "秦川郁相望，渭水流沄沄。", 
            "黄河中折倏复来，太华倚天青壁开。", 
            "我送君兮渺何许，春风不肯吹君回。", 
            "举酒酹五陵，浩歌登高台。", 
            "终南之山何崔嵬，长安旧游安在哉！", 
            "百年繁华成劫灰，千古英雄沈草莱。", 
            "风尘澒洞豺狼墓，天地茫茫入烟雾。", 
            "我载歌，送君去，太华终南宜有深绝处。", 
            "岩扃人迹所不到，石壁苍苔老烟雨。", 
            "草堂挂女萝，充腹多薯蓣。", 
            "玉井莲开十丈花，茯苓根结千年树。", 
            "白雪青松良可老，鹿门有庞商有皓。", 
            "不然凌云学轻举，呼取安期羡门语。", 
            "忆昨与君友，相逢日日酬杯酒。", 
            "酒阑起舞肝胆开，小桃唱罢歌杨柳。", 
            "晋语狎秦癯，秦谈惊晋叟。", 
            "秦晋之交那可无，胡为不作双飞凫。", 
            "碧草离离生早春，哀歌望断西南云。", 
            "求君于终南之上不可得，太华峰头会见君。"
        ], 
        "title": "关中行送李显卿", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "爱山久成癖，得山真隽永。", 
            "太华隔风尘，五年梦幽境。", 
            "传闻十丈莲，拟扣玉仙井。", 
            "雪花忽迷漫，苍巅堕昏暝。", 
            "蹇余世缘深，方外久自屏。", 
            "意是希夷君，俗驾疏造请。", 
            "行行风撼林，稍稍云度岭。", 
            "云间三峰面，隐约露芒颖。", 
            "初如滟滪堆，屹起势奔猛。", 
            "渐如倚天剑，万仞铁花冷。", 
            "烟霞半明灭，瞬息变光景。", 
            "乃知造化心，相哀亦相警。", 
            "归鞭晚匆匆，回首心耿耿。", 
            "浩歌夜深寒，孤月挂峰顶。"
        ], 
        "title": "阻雪华下", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "怀抱久不写，兀坐如絷囚。", 
            "永怀西山胜，浩荡成兹游。", 
            "岩壑互窈窕，丛萝郁深幽。", 
            "飞烟入虚无，长风跨昆丘。", 
            "楚甸散林莽，商颜亦绸缪。", 
            "雷雨天地空，景气入夜浮。", 
            "况当节律变，万物飒以秋。", 
            "云来白日惨，天澹清江流。", 
            "西望渺关河，沈沈生暮愁。", 
            "兰苕暗幽谷，芰荷老芳洲。", 
            "一笑举酒觞，浩歌聊自酬。", 
            "幽赏兴未极，慨叹心悠悠。", 
            "世事苍茫外，寒沙明白鸥。"
        ], 
        "title": "置酒半山亭得秋字", 
        "type": "古风", 
        "yun": "尤"
    }, 
    {
        "author": "麻革", 
        "era": "元", 
        "subtype": null, 
        "text": [
            "逃渊鱼深处，避弋鸿冥飞。", 
            "古来贤达士，亦复歌《采薇》。", 
            "南山先庐在，兵尘怅暌违。", 
            "山空无人居，惟见草木肥。", 
            "翩然千岁鹤，一朝复来归。", 
            "新筑临浑水，行径窈以微。", 
            "清流鸣前除，白云入晨扉。", 
            "回顾陵谷迁，万事倏已非。", 
            "著书入理奥，得句穷天机。", 
            "前路政自迫，此道傥可几。", 
            "殷勤抱中璧，黾勉留馀辉。", 
            "第恐遁世志，还负习隐讥。", 
            "永怀泉上石，一觞与君挥。", 
            "惜无凌风翰，遐举非所希。"
        ], 
        "title": "归潜堂为刘京叔赋", 
        "type": "古风", 
        "yun": "微"
    }, 
    {
        "author": "麻革", 
        "era": "元", 
        "subtype": null, 
        "text": [
            "读书不务博，造道当入微。", 
            "一理贯万理，一歧会众歧。", 
            "譬彼庖丁刀，騞然解牛时。", 
            "节间即有得，肯綮宁复疑。", 
            "道丧向千载，圣远孰可期。", 
            "养勇敌所忾，养气动以随。", 
            "心非安如山，遇变鲜不移。", 
            "吾门有圣学，观心乃其师。", 
            "宴坐一室中，自得寔在兹。", 
            "胡为滞纷感，紬绎如茧丝。", 
            "人生矧多欲，事物日以滋。", 
            "牛羊践径蹊，虎豹攻藩篱。", 
            "我尝叩天理，诚明不容欺。", 
            "第恐达者事，还为狷者嗤。"
        ], 
        "title": "守约斋为吕仲和作", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "古人相马不相肉，画工画马亦画骨。", 
            "淡淡生绡一片云，眼中群龙何突兀。", 
            "飞菟汗血天骥种，笔墨之间见飞动。", 
            "前趋后逐互有态，涉齧行留分向背。", 
            "丰草长林性本真，駉駉駜駜相与驯。", 
            "开元天子盛监牧，四十万匹锦绣屯。", 
            "人言息马战所重，风鬣霜蹄惜无用。", 
            "君不见幽燕飞鞚时，中原流血成渊池。", 
            "祇令征讨苦未休，金鞍铁甲弥山丘。", 
            "安得放归如此马，饮水求刍恣閒暇。"
        ], 
        "title": "杨将军坰马图", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": null, 
        "text": [
            "吾闻李谪仙，一斗诗百篇，酒家眠。", 
            "又闻阳谏议，月廪尽以送酒钱。", 
            "伯伦《酒德颂》，无功醉乡仙。", 
            "说到饮中理，兹世何渺然。", 
            "古来贤达士，以酒全其天。", 
            "所以陶靖节，浩歌归园田。", 
            "独余醉翁之意不在酒，乐在山水静所便。", 
            "古人已矣不可作，今人纷纷亦能贤。", 
            "北里富熏天，高楼歌舞筵。", 
            "千金结客多少年，哀吹豪竹，倒倾玉船。", 
            "以酒互为市，地势相婵嫣。", 
            "焉知贫士贫到骨，健倒仰天歌《黄鹄》。", 
            "《黄鹄》歌罢无翼飞，妻啼儿号书一束。", 
            "借问主人翁，心迹谁与同。", 
            "我亦颇解饮，圣贤时一中。", 
            "酒酣击尊破，两耳生春风。", 
            "安得园绮遇，携我入山去。", 
            "清泉为酿碧溪深，醉卧溪头弄云月。"
        ], 
        "title": "题李氏寓酒轩", 
        "type": "古风", 
        "yun": null
    }, 
    {
        "author": "麻革", 
        "era": "元", 
        "subtype": "五言排律", 
        "text": [
            "北极长虹掣，西垣太白高。", 
            "千年知运圮，四海共兵鏖。", 
            "雾黑龙蛇斗，山昏虎豹嘷。", 
            "石伤填海羽，波动负山鳌。", 
            "遗介潜寒渚，惊鼯走夜牢。", 
            "江山留惨黯，天地入焄蒿。", 
            "众折思枝柱，初寒俟茧缫。", 
            "明良逢庆会，乡曲得名豪。", 
            "梁栋因人出，艅艎为世操。", 
            "安流欣鼓枻，奔浪独能篙。", 
            "日出戈挥景，江翻弩射涛。", 
            "风声连澒洞，裁鉴悉纤毫。", 
            "桃李勤封植，茅菅日薙薅。", 
            "猎场游麂鹿，鱼渚动鳅鱽。", 
            "井邑生春色，禾麻饫土膏。", 
            "民歌乌绕屋，士喜马腾槽。", 
            "朔塞閒刁斗，天山拥节旄。", 
            "岱嵩何落落，江汉自滔滔。", 
            "大宝珠仍璧，长城雉与壕。", 
            "崇牙分棨戟，大壤属鞬櫜。", 
            "日月依龙德，风云挟豹韬。", 
            "夹山群战骑，黑水泳轻舠。", 
            "落日观鱼浦，秋风射雉皋。", 
            "化行家置塾，役简里停鼛。", 
            "歌奏投壶室，文閒治狱曹。", 
            "西庵谈性理，东阁会奇髦。", 
            "森爽开璜琥，纵横列雁羔。", 
            "礼容新泮宇，物性遂庄濠。", 
            "牧唱闻朝起，樵音听暮号。", 
            "孤婴收坎阱，流滞起蓬蒿。", 
            "屡下陈蕃榻，谁空北海醪。", 
            "却军敦礼乐，曹馆富风骚。", 
            "客望龙门聚，雏从凤穴翱。", 
            "世知三窟隘，人可二天逃。", 
            "雨露承恩命，山河袭世劳。", 
            "功名高卫霍，辅弼慕伊咎。", 
            "鞍马怜髀肉，簪缨视鬓毛。", 
            "雅申张仲德，颂入鲁侯昭。", 
            "有客伤沦落，无阶写郁陶。", 
            "太行云羃羃，代北雨骚骚。", 
            "去国心将折，怀人首独搔。", 
            "身如伏枥骥，情似失林猱。", 
            "涸辙将安往，穷途况所遭。", 
            "幸今逢匠石，直欲啖醨糟。", 
            "忖己诚无有，登门亦已叨。", 
            "沐薰良备至，感激欲号咷。", 
            "已客冯驩舍，犹伤范叔袍。", 
            "锷须开匣剑，割欲试铅刀。", 
            "杞梓容山木，包羞荐沼芼。", 
            "每思休困顿，佳荫有兰䔌。"
        ], 
        "title": "上云内帅贾君", 
        "type": "排律", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "冰绡桂襡缕金裙，浮动红芳乱綵云。", 
            "捲却六铢春沁骨，荀郎无复事炉熏。"
        ], 
        "title": "题弄花香满衣图", 
        "type": "绝句", 
        "yun": "文"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "常笑秦皇与汉皇，一生徒梦白云乡。", 
            "东南蕞尔垂亡国，犹说金丹事渺茫。"
        ], 
        "title": "其一 理宗书金丹诗", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "田翁招饮不须沽，时事多忧一醉除。", 
            "天子乘骡蜀山险，浣花溪上分骑驴。"
        ], 
        "title": "理宗书金丹诗 其二 杜子美骑驴醉归图", 
        "type": "绝句", 
        "yun": "鱼"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "玉立萧森几百竿，阴晴风雨各平安。", 
            "石兄节操不可转，宜与此君同岁寒。"
        ], 
        "title": "理宗书金丹诗 其三 竹", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "画虎不成常类狗，伊谁画狗却如狮。", 
            "世方取貌不求实，猛兽满山知不知。"
        ], 
        "title": "理宗书金丹诗 其四 虎", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "楼上烟霏暝欲无，楼前车马正驰驱。", 
            "幽人不为晨昏迫，只看天然水墨图。"
        ], 
        "title": "其一 城楼暮霭", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "玄都道士不栽桃，却爱生红闹树梢。", 
            "此去东风吹不散，仙家自有凤麟胶。"
        ], 
        "title": "城楼暮霭 其二 杏苑初春", 
        "type": "绝句", 
        "yun": "肴"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "纷纷毂击复肩摩，有此清涟万柄荷。", 
            "沈水香中宜早赏，秋声不似雨声多。"
        ], 
        "title": "城楼暮霭 其三 灞莲香雨", 
        "type": "绝句", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "琳宫寥阒子声频，树影初圆局几新。", 
            "门外茫茫名利海，可怜柯烂竟无人。"
        ], 
        "title": "城楼暮霭 其四 洞阳午棋", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "秋容淡淡映疏云，聊向苍苔散屐痕。", 
            "欲采紫芝心万里，斜阳尽处是昆崙。"
        ], 
        "title": "城楼暮霭 其五 西圃晚眺", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "霜清水落静无埃，邀得西山入座来。", 
            "爽气已供朝拄笏，烟光更助暮衔杯。"
        ], 
        "title": "城楼暮霭 其六 延翠秋晴", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "千雉琼瑶琢不开，隐然凹凸混皑皑。", 
            "皇州寒尽春如海，不似秦淮月过来。"
        ], 
        "title": "城楼暮霭 其七 女墙积雪", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "树梢斜日下迟迟，啼破荒烟㨂一枝。", 
            "不为上林无著处，寒林宜画更宜诗。"
        ], 
        "title": "城楼暮霭 其八 寒林噪鸦", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "玉堂学士日攻文，不识郊原有好春。", 
            "得见杏花千百树，却因东郭送行人。"
        ], 
        "title": "调赵子期二首 其一", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "春来频约赵崇文，同避红尘踏暖云。", 
            "底事相逢却归去，杏花今日雪纷纷。"
        ], 
        "title": "调赵子期二首 其二", 
        "type": "绝句", 
        "yun": "文"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "芸阁风清昼景迟，楮生毛颖侍多时。", 
            "吾皇游艺超今古，能事犹推智永师。"
        ], 
        "title": "题经筵安仝译史新刻千文赐本二首 其一", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "隋僧变灭等浮云，七十三行墨尚新。", 
            "阁本重翻铁门字，圣恩均到石渠人。"
        ], 
        "title": "题经筵安仝译史新刻千文赐本二首 其二", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "千崖楼阁湿青红，一水盘回万壑通。", 
            "不为风烟有佳色，紫阳道气在山中。"
        ], 
        "title": "题段吉甫助教武夷山图", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "曹韩遗迹已无多，松雪堂中见小坡。", 
            "珍重双龙莫飞去，人间铜式久消磨。"
        ], 
        "title": "题赵仲穆二马图 其一", 
        "type": "绝句", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "房星沦彩渥洼竭，神物谁令画得成。", 
            "幸自天闲异虞□，忍教立仗不教鸣。"
        ], 
        "title": "题赵仲穆二马图 其二", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "家贫身壮赘它门，有志浑如不赘人。", 
            "致乐致哀终子职，肯教秦法变彝伦。"
        ], 
        "title": "题单父宋希贤孝友诗卷", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "光风霁月不可见，奔轶谁能继绝尘。", 
            "看取芙渠菂中薏，一番花发一图新。"
        ], 
        "title": "题爱莲图用卷中鲁子翚韵二首 其一", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "昭昭无极发天倪，底事之人路尚迷。", 
            "但使爱莲知所爱，世间何水不濂溪。"
        ], 
        "title": "题爱莲图用卷中鲁子翚韵二首 其二", 
        "type": "绝句", 
        "yun": "齐"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "忆昔登楼得句新，君山湘水共无尘。", 
            "而今见画思陈迹，深愧先忧后乐人。"
        ], 
        "title": "题岳阳楼图（为鄂诺参议赋）", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "蹛林云雾护皇州，贝阙珠宫远似浮。", 
            "骢马归时人尽道，槐花开遍上林秋。"
        ], 
        "title": "和神保钦之御史监试上京韵四首 其一", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "滦水天家第一州，赤霄楼观紫烟浮。", 
            "因君记我昔此役，二十五番鸿雁秋。"
        ], 
        "title": "和神保钦之御史监试上京韵四首 其二", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "茫茫九点认齐州，大地如舟日夜浮。", 
            "龙虎台前新雨露，人间无此一天秋。"
        ], 
        "title": "和神保钦之御史监试上京韵四首 其三", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "醉眼曾空十二州，肯随人海共沈浮。", 
            "白头不用悲陈迹，木落霜清恰见秋。"
        ], 
        "title": "和神保钦之御史监试上京韵四首 其四", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "赐麻帝子久无闻，南浦西山自雨云。", 
            "遂使阁名传不朽，却因骈俪一篇文。"
        ], 
        "title": "题滕王阁图", 
        "type": "绝句", 
        "yun": "文"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "曚昽晓雾勒晨光，一样隆寒两月强。", 
            "欲和阳春呵冻砚，老夫持酒手犹僵。"
        ], 
        "title": "次巴克实彦卿雪中见示韵六首 其一", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "残雪虚窗夜有光，小斋清话意差强。", 
            "江南不寄梅花信，冷眼空看万水僵。"
        ], 
        "title": "次巴克实彦卿雪中见示韵六首 其二", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "东华射圃接天光，日日趋朝看晚强。", 
            "白发无能思补报，肯矜霜简几人僵。"
        ], 
        "title": "次巴克实彦卿雪中见示韵六首 其三", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "曾向骚坛接步光，将虽云老尚兵强。", 
            "莫言白战无英气，百足商蚷死不僵。"
        ], 
        "title": "次巴克实彦卿雪中见示韵六首 其四", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "晃朗江天炫日光，玉峰寒立斗高强。", 
            "自然有类昌黎笔，籍湜谁能走且僵。"
        ], 
        "title": "次巴克实彦卿雪中见示韵六首 其五", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "谁因景物竞流光，为学终身贵自强。", 
            "身立程家门下雪，从知寒气岂能僵。"
        ], 
        "title": "次巴克实彦卿雪中见示韵六首 其六", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "骑上扬州不可招，一朝蜕影入冰绡。", 
            "凡夫岂敢留仙骥，却遣衔书赴九霄。"
        ], 
        "title": "谢淮东廉司经历马九霄画鹤见寄", 
        "type": "绝句", 
        "yun": "萧"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "西风凉动早秋天，小雀何须畏杜宣。", 
            "见说微形多变化，好为布谷莫为鹯。"
        ], 
        "title": "题澹然平章鹞子", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "广文庭下草青青，绛帐秋风一夕生。", 
            "诗思莫教乡思搅，江湖华发我同声。"
        ], 
        "title": "题明初扇", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "倚空寒立翠孱颜，楼在重云缥缈间。", 
            "松下罢琴人未去，夕阳应待鹤飞还。"
        ], 
        "title": "题明初所藏暮云楼阁图", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "不成苍狗不成衣，添出峰峦一段奇。", 
            "云去云来山自若，笑它前日作霖时。"
        ], 
        "title": "题明初所藏青山白云图", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "夜来风雨不成寒，似念幽人在考槃。", 
            "老夫老态月应道，明镜明朝君自看。"
        ], 
        "title": "中秋可行招饮因诵东坡明月明年何处看之句座中请明初可行各和其韵予得二首皆用三叠体仍命祯赋 其一", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "夜深风露恰知寒，风在絺衣月在盘。", 
            "一樽浊酒对明月，千里佳人应共看。"
        ], 
        "title": "中秋可行招饮因诵东坡明月明年何处看之句座中请明初可行各和其韵予得二首皆用三叠体仍命祯赋 其二", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "坡仙戏墨是信手，松雪晚年深得之。", 
            "两竿瘦竹一片石，中有古今无尽诗。"
        ], 
        "title": "题子昂竹石", 
        "type": "绝句", 
        "yun": "支"
    }, 
    {
        "author": "麻革", 
        "era": "元", 
        "subtype": "七言绝句", 
        "text": [
            "柳色侵寻映短篱，竹梢零乱挂残晖。", 
            "山禽自识忘机客，飞下庭柯更不飞。"
        ], 
        "title": "竹林院同张之纯赋二首 其一", 
        "type": "绝句", 
        "yun": "微"
    }, 
    {
        "author": "麻革", 
        "era": "元", 
        "subtype": "七言绝句", 
        "text": [
            "稍稍林间布谷声，村南村北水云平。", 
            "偶来竹寺看山坐，閒听清溪绕舍鸣。"
        ], 
        "title": "竹林院同张之纯赋二首 其二", 
        "type": "绝句", 
        "yun": "庚"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "僮马戒晨装，新霜木叶黄。", 
            "嗟余无壮节，送子惨离肠。", 
            "林虑荒秋色，清漳下夕阳。", 
            "遥知一尊酒，吊古邺城傍。"
        ], 
        "title": "送李端卿之邺台", 
        "type": "律诗", 
        "yun": "阳"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "砥柱中流折，藏舟半夜移。", 
            "世贤高允相，人叹叔孙仪。", 
            "未拜荆州面，尝蒙国士知。", 
            "无阶陪引绋，万里望灵輀。"
        ], 
        "title": "中书大丞相耶律公挽词二首（甲辰五月十四日） 其一", 
        "type": "律诗", 
        "yun": "支"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "文献群公表，东丹八叶传。", 
            "圭璋贻嗣德，兰藻霭遗编。", 
            "禁籍虚青琐，神游定玉泉。", 
            "太常千字诔，谁有笔如椽？"
        ], 
        "title": "中书大丞相耶律公挽词二首（甲辰五月十四日） 其二", 
        "type": "律诗", 
        "yun": "先"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "刘子山中秀，相逢气自同。", 
            "箕裘门户计，菽水古人风。", 
            "折节岂为辱，苦心应有终。", 
            "平生湖海志，未用哭途穷。"
        ], 
        "title": "赠刘伯威", 
        "type": "律诗", 
        "yun": "东"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "郁郁佳城闭，翩翩铭旐开。", 
            "风悲信陵墓，雨入孝王台。", 
            "万古伤渠坏，千年望鹤来。", 
            "平明国门外，箫鼓不胜哀。"
        ], 
        "title": "密国公挽词二首 其一", 
        "type": "律诗", 
        "yun": "灰"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "汉制隆恩礼，周封列屏翰。", 
            "人知尊帝冑，我但识儒冠。", 
            "零落伤兰桂，孤高叹凤鸾。", 
            "从今门下客，长铗向谁弹？"
        ], 
        "title": "密国公挽词二首 其二", 
        "type": "律诗", 
        "yun": "寒"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "老境欢娱少，愁怀感叹长。", 
            "世途多险阻，归兴渺苍茫。", 
            "疏雨梧桐夜，西风蟋蟀床。", 
            "平明揽青镜，衰鬓又添霜。"
        ], 
        "title": "秋夜感怀", 
        "type": "律诗", 
        "yun": "阳"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "憔悴杜陵客，悲凉王仲宣。", 
            "四围晴立壁，一突午无烟。", 
            "病卧秋风里，愁吟夜雨边。", 
            "明朝谁裹饭？万一使君怜。"
        ], 
        "title": "云中夜雨", 
        "type": "律诗", 
        "yun": "先"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "泉石经行久，林丘弭望间。", 
            "溪鸣风荡水，谷暗雨含山。", 
            "淡淡轻鸥没，飞飞倦鸟还。", 
            "世缘良自苦，空羡野云閒。"
        ], 
        "title": "渡洛", 
        "type": "律诗", 
        "yun": "删"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "浩浩春风里，悠悠倦客情。", 
            "天寒花寂寞，冰泮水纵横。", 
            "念远心将折，闻兵梦亦惊。", 
            "江山憔悴久，倚杖叹馀生。"
        ], 
        "title": "浩浩", 
        "type": "律诗", 
        "yun": "庚"
    }, 
    {
        "author": "麻革", 
        "era": "元", 
        "subtype": "五言律诗", 
        "text": [
            "辽海遗珠在，黄华秀未空。", 
            "百年书法里，万事酒杯中。", 
            "耿耿此心在，悠悠吾道穷。", 
            "好贤明达事，独喜与君同。"
        ], 
        "title": "赠王明伯", 
        "type": "律诗", 
        "yun": "东"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "闻道王师阻渭津，卢山以后陷兵尘。", 
            "军行万里速如鬼，风惨一川愁杀人。", 
            "乱后仅知家弟在，书来疑与故人亲。", 
            "梦中亦觉长安远，回首关河泪满巾。"
        ], 
        "title": "卢山兵后得房希白书知弟谦消息", 
        "type": "律诗", 
        "yun": "真"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "地入荒芜过客稀，村深门巷暮山围。", 
            "悠悠独鸟穿云下，策策寒乌掠日飞。", 
            "人事百年梧叶老，秋风万里稻花肥。", 
            "兵尘河朔迷归路，惆怅平沙送夕晖。"
        ], 
        "title": "晚步张巩田间", 
        "type": "律诗", 
        "yun": "微"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "篁竹潇潇野水滨，光风过眼与时新。", 
            "阴崖积雪犹含冻，远树浮烟已带春。", 
            "世故未应悲古道，岁华聊得伴閒身。", 
            "蕨芽笋稚行当好，莫拟山中问主人。"
        ], 
        "title": "板桥道中", 
        "type": "律诗", 
        "yun": "真"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "万古津茅据上游，崤函西去接秦头。", 
            "悲风鼓角重城暮，落日关河百战秋。", 
            "形胜古来须上策，尘埃岁晚只羁愁。", 
            "豺狼满地荆榛合，目断中条是故丘。"
        ], 
        "title": "过陕", 
        "type": "律诗", 
        "yun": "尤"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "百年人物惜彫零，尚喜衣冠见老成。", 
            "数口齑盐忧桂玉，一川风雨独柴荆。", 
            "红颜未羡方春好，黄发应从此夜生。", 
            "异日华林讲殊礼，不妨鸠杖从公行。"
        ], 
        "title": "为王德新寿", 
        "type": "律诗", 
        "yun": "庚"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "功名万里驾龙荒，不作当年陛楯郎。", 
            "颜角久瞻天上日，鬓毛未点镜中霜。", 
            "衣沾暑雨千秋润，扇引薰风六月凉。", 
            "见说长年出冲静，海山求药本微茫。"
        ], 
        "title": "为秦人梁帅寿", 
        "type": "律诗", 
        "yun": "阳"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "寒山漠漠日初曛，过尽潇潇雁鹜群。", 
            "百代高歌馀《白雪》，一朝飞步上青云。", 
            "倚门肮脏谁怜我，满腹精神独见君。", 
            "看取扶摇便鹏翼，临歧且莫叹离分。"
        ], 
        "title": "送申生取新赴中书", 
        "type": "律诗", 
        "yun": "文"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "塞上愁多云易阴，故人虽在雁无音。", 
            "交情念子黄金重，世故稽人白发深。", 
            "芳草春风千里梦，青灯夜雨两乡心。", 
            "岱宗入眼东南秀，怅望云山泪满襟。"
        ], 
        "title": "寄杜仲梁", 
        "type": "律诗", 
        "yun": "侵"
    }, 
    {
        "author": "麻革", 
        "era": "元", 
        "subtype": "七言律诗", 
        "text": [
            "朔云阴雪晚重重，日入寒芜塞草空。", 
            "沂水东回无去翼，天山南断有哀鸿。", 
            "三年远别交情外，一夜相思客梦中。", 
            "明日关河对双泪，祇将幽愤寄秋风。"
        ], 
        "title": "寄元裕之", 
        "type": "律诗", 
        "yun": "东"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "桃溪风景写横披，浑似秦人避乱时。", 
            "万树春红罗锦绮，一湾晴碧捲琉璃。", 
            "饮中更听琴声雅，静里初无俗事羁。", 
            "他日君侯归此隐，肯容閒客日追随。"
        ], 
        "title": "学题武郎中桃溪归隐图二首 其一", 
        "type": "律诗", 
        "yun": "支"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "门外鞦韆摆翠烟，篱边鸡犬亦閒閒。", 
            "更教烂熳花千树，对著萦纡水一湾。", 
            "好景已凭摩诘画，他年重约长卿还。", 
            "寻思此世人心别，又爱功名又爱山。"
        ], 
        "title": "学题武郎中桃溪归隐图二首 其二", 
        "type": "律诗", 
        "yun": "删"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "屈指年华四十三，归来憔悴百无堪。", 
            "远怀未得生前遂，俗事多因困后谙。", 
            "百亩桑麻负城邑，一轩花竹对烟岚。", 
            "纷纷世态终休论，老作山家亦分甘。"
        ], 
        "title": "偶成", 
        "type": "律诗", 
        "yun": "覃"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "磊落青山万仞高，虚崖绝险骇猿猱。", 
            "从谁得上岩龛住，免我从来俗事劳。", 
            "晓日烟霞明涧壑，霁天霏霭散林皋。", 
            "休言只好宽凝伫，满地干戈学善逃。"
        ], 
        "title": "病中杂言二首 其一", 
        "type": "律诗", 
        "yun": "豪"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "蛟鼍不肯脱渊深，鸟雀还知宿茂林。", 
            "笑我羁孤成蹇蹇，于今衰老复骎骎。", 
            "愁多未易追前事，病久犹当屈壮心。", 
            "闻道西溪田可得，安栖从此得追寻。"
        ], 
        "title": "用行甫韵", 
        "type": "律诗", 
        "yun": "侵"
    }, 
    {
        "author": "许衡", 
        "era": "元", 
        "subtype": "七言律诗", 
        "text": [
            "何人竖起掌中坚，檐稳推高与顷连。", 
            "涉世更谁如我拙，保身从昔慕君贤。", 
            "青山有约期终老，白日无功阅旧编。", 
            "惭负新诗酬未得，祗容竭力效耕田。"
        ], 
        "title": "答董瑞卿", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "身逐征帆赴海涯，道逢行李问京华。", 
            "涓人解致燕王马，卜史工占蜀客槎。", 
            "冠盖早朝星在树，管弦春宴月当花。", 
            "盛时繁丽应如昨，把酒闻莺肯忆家。"
        ], 
        "title": "送张秀才北上时将赴海", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "洞庭秋气满龙堆，为客偏惊节序催。", 
            "铁笛乍闻云外过，琼楼应傍月中开。", 
            "越裳重译三年至，溟海浮槎八月来。", 
            "忽忆旧游今万里，天涯长见雁飞回。"
        ], 
        "title": "岳阳中秋值安南贡使因怀旧游", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "洞庭十日风势号，沙头客舟如系匏。", 
            "沅湘九道白波立，衡霍千峰玄雾交。", 
            "神龙欲蛰无定窟，黄鹄将归愁故巢。", 
            "咫尺城楼不得上，何因一望楚江郊。"
        ], 
        "title": "归舟阻风", 
        "type": "律诗", 
        "yun": "肴"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "相师之山云杳冥，千崖万壑倚空青。", 
            "上方雷雨藏天井，南极风烟落洞庭。", 
            "溪客去迷花蔼蔼，野人居爱竹泠泠。", 
            "何时遂买登山屐，乘兴还来叩石扃。"
        ], 
        "title": "王氏相师山庄", 
        "type": "律诗", 
        "yun": "青"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "江上孤城映水回，市中层构出尘开。", 
            "衡庐树入青天尽，章贡波翻白日来。", 
            "每曰陈登门有客，最传王粲赋多才。", 
            "阑干百尺应能借，乘兴谁同月下杯。"
        ], 
        "title": "高明楼", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "清秋为客依僧寺，落日逢君过客窗。", 
            "并座总看人似玉，临觞翻畏酒如江。", 
            "曲终别院归银烛，钟罢回廊闭石幢。", 
            "已去却还仍不恶，论诗未觉寸心降。"
        ], 
        "title": "周尚志同归寓所适寺门已闭会宿张伯龙宅", 
        "type": "律诗", 
        "yun": "江"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "山人爱山如李白，幽栖还在碧云深。", 
            "松杉绕屋清宵响，雷雨悬崖白昼阴。", 
            "石上每同仙客坐，花间犹恐世人寻。", 
            "京华日日多尘土，终拟投簪话夙心。"
        ], 
        "title": "题栖碧山为淦龚舜咨赋", 
        "type": "律诗", 
        "yun": "侵"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "天门晓启黄金锁，路马遥翻碧玉蹄。", 
            "银烛荧荧花外出，翠蕤冉冉柳边迷。", 
            "千官剑佩屯云合，五卫旌旗拥日齐。", 
            "后夜龙沙驻清跸，侍臣不寝听晨鸡。"
        ], 
        "title": "驾发（以下补遗）", 
        "type": "律诗", 
        "yun": "齐"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "紫殿风云会缙绅，荣光又逐岁华新。", 
            "近时铁马清南海，昨夜金鸡动北辰。", 
            "法令已行秦郡县，礼仪仍见汉君臣。", 
            "独劳圣主哀黔首，还以殊恩慰远人。"
        ], 
        "title": "元日朝贺后闻赦", 
        "type": "律诗", 
        "yun": "真"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "南越名香屑异才，远人持赠比璚瑰。", 
            "采经铜柱秋云湿，薰对珠崖夕照开。", 
            "入朝喜见朱鸢定，充贡还随白雉来。", 
            "久忆诸公喜分送，却愁薏苡误相猜。"
        ], 
        "title": "安南使馈香分送诸公", 
        "type": "律诗", 
        "yun": "灰"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "奎宿凝华协帝符，龟图呈画照坤舆。", 
            "衣冠治定通重译，竹帛文词变六书。", 
            "分教已从官独冷，致身宁论术犹疏。", 
            "朝来鼓棹潇湘去，处处秋粳荐白鱼。"
        ], 
        "title": "送蒙古潘学士", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "茅堂闻在断厓居，耕凿真疑与世疏。", 
            "黄石洞依秋树冷，子房祠映古苔虚。", 
            "山人自述《潜夫论》，吏部空留处士庐。", 
            "见说田间多野兴，每惭为客负犁锄。"
        ], 
        "title": "王氏山庄", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "北望衣冠忆省郎，又随车驾幸滦阳。", 
            "苑中苜蓿空骐骥，池上梧桐起凤凰。", 
            "中使有时传送酒，近臣何处避含香。", 
            "上林此日无来雁，吟罢题诗欲断肠。"
        ], 
        "title": "寄王君实", 
        "type": "律诗", 
        "yun": "阳"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "中使传香下玉墀，儒臣代祀出金闺。", 
            "幡幢北起开恒岳，舟楫东回入会稽。", 
            "望海也知晨驻马，渡江休信夜燃犀。", 
            "名山见说多仙气，应得从容散杖藜。"
        ], 
        "title": "送林彦广祠南北镇", 
        "type": "律诗", 
        "yun": "齐"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "宫漏沈沈晓仗移，衮衣当殿听朝时。", 
            "风含鸡舌飘青琐，日射龙鳞动赤墀。", 
            "奏对御筵多密近，退趋春院总委蛇。", 
            "喜闻近日稀游幸，閤下儒臣出每迟。"
        ], 
        "title": "和孔学文从奏延春閤", 
        "type": "律诗", 
        "yun": "支"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "使者徵行立晓风，宰臣传诏守离宫。", 
            "关中旧忆留萧相，江左今看起谢公。", 
            "路经琴峡秋声满，天绕滦河御气通。", 
            "闻说至尊劳睿想，莫令行色后宾鸿。"
        ], 
        "title": "送贺尚书致仕后赴召", 
        "type": "律诗", 
        "yun": "东"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "湘皋烟草碧纷纷，泪洒东风忆细君。", 
            "浪说嫦娥能入月，虚传神女解为云。", 
            "花阴昼坐閒金剪，竹里春游冷翠裙。", 
            "留得旧时残锦在，伤心不忍读回文。"
        ], 
        "title": "忆内", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "断山数里见浮屠，水树微茫映日疏。", 
            "舟楫遍经危石过，人烟稍近白云居。", 
            "朱陈县远思遗俗，楚汉台荒想故墟。", 
            "万古风帆自来往，新诗吟罢独踌躇。"
        ], 
        "title": "徐州", 
        "type": "律诗", 
        "yun": "鱼"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "长沙上游山水窟，郴阳自古说名邦。", 
            "天围翠岳连三楚，地合清湘赴九江。", 
            "归去收书经石室，坐来拄版对云窗。", 
            "西风惨淡都门别，莫爱青楼倒玉缸。"
        ], 
        "title": "送湘中李从事赴郴幕", 
        "type": "律诗", 
        "yun": "江"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "晴光缥缈汎青春，远色氤氲动紫尘。", 
            "出郭自因芳意早，寻溪兼得野情新。", 
            "花边古寺翔金爵，树底高坟卧石麟。", 
            "却倚层丘望城阙，上方云气绕龙鳞。"
        ], 
        "title": "出郭", 
        "type": "律诗", 
        "yun": "真"
    }, 
    {
        "author": "许有壬", 
        "era": "元", 
        "subtype": null, 
        "text": [
            "门外雪花飘洒。", 
            "坐上乌丝方写。", 
            "秋露白泠泠，更着玉人亲把。", 
            "三雅。", 
            "三雅。", 
            "取醉莫论多寡。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "有泪绿窗偷洒。", 
            "有恨锦笺难写。", 
            "消瘦不胜春，玉骨都无一把。", 
            "风雅。", 
            "风雅。", 
            "正值文君新寡。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "老子风神清洒。", 
            "好句自然传写。", 
            "立雪赋梅花，更折绿条成把。", 
            "闲雅。", 
            "闲雅。", 
            "莫道吉人辞寡。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "岁暮天寒时节。", 
            "满意相看冰雪。", 
            "不遣野人归，谁慰此君清绝。", 
            "清绝。", 
            "清绝。", 
            "添上一方明月。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一片苍苔凿破。", 
            "百折清泉分过。", 
            "长日午阴圆，自挈胡床来坐。", 
            "斯可。", 
            "斯可。", 
            "从此闲身属我。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "为问蕃厘道士。", 
            "今日琼花开未。", 
            "老子偶然闲，要向花间游戏。", 
            "游戏。", 
            "游戏。", 
            "莫待清阴满地。"
        ], 
        "title": "如梦令", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "三日琼瑶飞洒。", 
            "天巧岂容摹写。", 
            "佳客不曾来，有酒定从谁把。", 
            "文雅。", 
            "文雅。", 
            "应笑珉多玉寡。"
        ], 
        "title": "如梦令 次郭子敬韵四首", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "柳梢烟重滴春娇。", 
            "傍天桥。", 
            "住兰桡。", 
            "吹暖香云，何处一声箫。", 
            "天上广寒宫阙近，金晃朗，翠岧峣。", 
            "谁家花外酒旗高。", 
            "故相招。", 
            "尽飘摇。", 
            "我正悠然，云水永今朝。", 
            "休道斜街风物好，才去此，便尘嚣。"
        ], 
        "title": "江城子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "懒于沙鸟拙于鸠。", 
            "为无求。", 
            "得无忧。", 
            "底事疏狂，却效子长游。", 
            "毕竟无求何用出，求不得，亦宜休。", 
            "西风真解酿羁愁。", 
            "试登楼。", 
            "望南州。", 
            "黄叶疏云，摇荡一川秋。", 
            "更被谁家多事笛，吹不尽，思悠悠。"
        ], 
        "title": "江城子 次韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "璧月香云，小院重门。", 
            "办诗愁、多是黄昏。", 
            "梨花淡淡，柳絮纷纷。", 
            "对古铜炉，神品画，靓妆人。", 
            "半醉多羞，一笑欺春。", 
            "有丹青、描写难真。", 
            "秋波侧媚，云岫轻颦。", 
            "是蕊珠仙，巫峡女，洛川神。"
        ], 
        "title": "行香子 同李元镇晚酌张氏小阁", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "深宫傅粉，江东主肥，鲜养成娇软。", 
            "北望中原，自分秦越，尽付马蹂车碾。", 
            "神州天远。", 
            "笑六代封疆，一毫无展。", 
            "更着荒淫，月明琼树照同辇。", 
            "长虹谁驾千尺，要等闲尽跨，人海深浅。", 
            "名袭东都，侯封违命，赢得兴亡流转。", 
            "年光冉冉，又匹马南来，片时宫苑。", 
            "独倚阑干，夕阳鸦万点。"
        ], 
        "title": "齐天乐 天津桥次韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "草木无情，不问寒喧，开时便开。", 
            "只黄花多事，偏怜隐逸，白头何补，愿避贤才。", 
            "老友相逢，清谈绝倒，休校刘郎去后栽。", 
            "尊中物，胜他年千里，漫寄寒梅。", 
            "神仙合住蓬莱。", 
            "柰老母思儿忍不回。", 
            "任耿庄槐老，休为痴梦，梅家酒熟，且浣愁怀。", 
            "渭北江东，暮云春树，何日扁舟更此来。", 
            "公知否，便连朝觞咏，能几徘徊。"
        ], 
        "title": "沁园春 临清舟中即席，次韩伯高见赠韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "俯仰乾坤，傲睨羲皇，优游快哉。", 
            "看平湖秋碧，净随天去，乱峰烟翠，飞入窗来。", 
            "鸿鹄翱翔，云霄寥廓，斥鴳蓬蒿莫见猜。", 
            "门常闭，怕等闲踏破，满院苍苔。", 
            "人间暮省朝台。", 
            "柰鸟兔堂堂挽不回。", 
            "爱小轩月落，梦惊风竹，空江岁晚，诗到寒梅。", 
            "两鬓清霜，一襟豪气，举世相知独此杯。", 
            "京华客，问九街何处，堪避风埃。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "老子当年，壮志凌云，巍科起家。", 
            "被尘嚣沸耳，鏖成重听，簿书眯眼、攻作昏花。", 
            "天上归来，山中绝倒，部曲黄牛鼓吹蛙。", 
            "闲宫好，判园丁牧竖，一日三衙。", 
            "平生几度天涯。", 
            "恰舣住飘飘泛海槎。", 
            "向竹林苔径，时来教鹤，山泉石鼎，自为烹茶。", 
            "庭下花开，楼头雨霁，尽着春风笑鬓华。", 
            "功名事，问西山爽气，多少烟霞。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "采诗洹水，清秋兴来，不暇求工。", 
            "致行云流水，虽违高古，亦无浮丽，更有佳人。", 
            "韶音同韵，芝兰同气，笑高山□□□中。", 
            "宰相倡酬，余力判酒，政兼花事。", 
            "休教阮家三品，但身闲便。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "坎止流行，行止非人，何劳用心。", 
            "羡枝巢居士，泥涂轩冕，时斋老子，城市山林。", 
            "富贵何常，荣枯递转，惟有高名不陆沉。", 
            "他休问，只清风一榻，多少黄金。", 
            "神仙方外难寻。", 
            "更可笑牛山泪满襟。", 
            "且清尊素瑟，半庭花影，芒鞋竹枝，十里松阴。", 
            "归去成辞，闲居留赋，梁父安能抱膝吟。", 
            "迷途者，听云闲高唱，谁嗣鸿音。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "弱冠离家，浪走人间，馀三十年。", 
            "柰救时才短，虚尘政府，读书功少，深负经筵。", 
            "风月西清，冰霜柏署，一岁中间漫几迁。", 
            "君恩重，便不教覆餗，直许归田。", 
            "丰碑高表洹阡。", 
            "又飞上吴头万里船。", 
            "把家传图史，拂除尘蠹，旧栽松竹，收贮云烟。", 
            "大别嵯峨，鹄逢缥缈，尽在先生几案前。", 
            "闲人事，但登楼小酌，闭户高眠。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "天相吾家，箧笥无金，诗书有人。", 
            "看发挥胸臆，辞锋凛凛，薰陶气质，韦佩申申。", 
            "师友渊源，贤才衡鉴，胄馆光华近帝宸。", 
            "男儿事，便尽输心力，难报君亲。", 
            "读书第一当勤。", 
            "只孝弟书中是大伦。", 
            "况人生为学，百年在幼，田家得计，一岁惟春。", 
            "科占龙头，名高雁序，好与皇家作凤麟。", 
            "都休问，是地钟河岳，天应星辰。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "顶有丹砂，服具玄明，云胡作奴。", 
            "想风霜搏击，不如一鹗，云霄变化，复愧双凫。", 
            "尔雅无史，山经不志，多识惭予问学孤。", 
            "今知汝，肯自为卑下，甘事勤劬。", 
            "蟹奴鱼婢然乎。", 
            "笑多事文人善矫诬。", 
            "爱汝从仙侣，每能谦仰，日陪食饮，惟取残余。", 
            "赤壁飞来，云龙放去，守舍应门属眇躯。", 
            "无多语，似王家便了，有约休渝。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "四海之间，难弟劣兄，白头二人。", 
            "记昌期瑞旦，行年在卯，善门余庆，维岳生申。", 
            "科第佳名，祠宗优秩，常奉天香降紫宸。", 
            "身通贵，只贫安分定，老益书亲。", 
            "简编不负辛勤。", 
            "羡进德扬名迈等伦。", 
            "任家无厚积，融融度日，诗多好句，蔼蔼回春。", 
            "明月清风，交梨火枣，竹里行厨脯擘麟。", 
            "吾何事，但问花携酒，专竞芳辰。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "钱塘江上又秋风，老友沦亡梦不通。", 
            "胜槩肯教同羽化，山河写在月轮中。"
        ], 
        "title": "题班彦功山水扇图", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "一曲清波不受尘，倚阑长日玩奫沦。", 
            "风烟莫道翁收尽，撞透烟楼更有人。"
        ], 
        "title": "咏徐氏竹溪之景八首 其一 溪上楼", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "高居已是脱卑凡，况在萧森冷翠间。", 
            "欲识此君清绝处，尽遮尘俗不遮山。"
        ], 
        "title": "咏徐氏竹溪之景八首 其二 竹间楼", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "陆居无屋舟无水，得似先生屋作舟。", 
            "人海茫茫我何有，且教满载一天秋。"
        ], 
        "title": "咏徐氏竹溪之景八首 其三 扁舟亭", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "辋川丘壑蔓寒藤，境异心同有此名。", 
            "见说主人惟种德，不须石子玉还生。"
        ], 
        "title": "咏徐氏竹溪之景八首 其四 蓝田别墅", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "翁家多桂郁成堆，几度秋风几世栽。", 
            "好是麟儿成宅相，蟾宫又折一枝回。"
        ], 
        "title": "咏徐氏竹溪之景八首 其五 桂墩", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "石岩云矗俯深溪，下有清风动一丝。", 
            "我亦忘鱼聊复尔，可怜温水误昌黎。"
        ], 
        "title": "咏徐氏竹溪之景八首 其六 钓台", 
        "type": "绝句", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "郿坞金多竟不存，清坚输与老云根。", 
            "潭中鳣鲔知多少，已有飞腾过禹门。"
        ], 
        "title": "咏徐氏竹溪之景八首 其七 石坞潭", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "昔年屯聚亦偷生，今日柴扉夜不扃。", 
            "却羡此山能领会，时危时泰一般青。"
        ], 
        "title": "咏徐氏竹溪之景八首 其八 军山", 
        "type": "绝句", 
        "yun": "青"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "卯君为我凿圭塘，荆棘化为云水乡。", 
            "昨夜荷香新雨过，一年劳费尽销忘。"
        ], 
        "title": "酒间得口号二十八字", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "一夜银河泻欲乾，桑田几似海漫漫。", 
            "岸颓墙仆吾无憾，栽活苍筤数百竿。"
        ], 
        "title": "大雨两昼夜僮屋尽仆惟轩前新竹绰有生意得二十八字以为口号", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "洹溪混混源头活，分得枝流入小塘。", 
            "怪底凝云吹不散，管弦声满水中央。"
        ], 
        "title": "其一 作乐导水", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "一斝才空一曲随，胼胝今日顿忘疲。", 
            "年来怀抱须陶写，敢笑长安众富儿。"
        ], 
        "title": "作乐导水 其二 槜榼落成", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "万条金缕袅长身，勾引迁乔语意新。", 
            "休向建章誇百转，陶家门径有馀音。"
        ], 
        "title": "作乐导水 其三 柳下听莺", 
        "type": "绝句", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "禅定联拳敛素裳，岂知船上载红妆。", 
            "主人有约休相负，多少鱼儿要汝忘。"
        ], 
        "title": "作乐导水 其四 舟中对鹭", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "野人饮具谢玻璃，自有天然软玉卮。", 
            "荡漾翠涛擎不定，有人谋笑任淋漓。"
        ], 
        "title": "作乐导水 其五 荷觞酌酒", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "骚乡缣楮寓芭蕉，翠莹尤宜运紫毫。", 
            "风致于诗真有助，卯君才调况清高。"
        ], 
        "title": "作乐导水 其六 蕉叶题诗", 
        "type": "绝句", 
        "yun": "豪"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "柳阴多处著方床，万柄无尘各有香。", 
            "危坐悠然受清供，风声摵摵更秋凉。"
        ], 
        "title": "作乐导水 其七 荷净纳凉", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "一时清响闹新荷，其奈龙公不肯多。", 
            "窗外风光吾不校，四郊禾黍定如何。"
        ], 
        "title": "作乐导水 其八 开窗看雨", 
        "type": "绝句", 
        "yun": "歌"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "半世京华困鼎茵，高风时复梦玄真。", 
            "可怜缘木求鱼者，今日君其问水滨。"
        ], 
        "title": "作乐导水 其九 松阴独钓", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "欸乃声中动画桡，不须舟子更相招。", 
            "而今赤壁荒寒里，试问何人有洞箫。"
        ], 
        "title": "作乐导水 其十 与客泛舟", 
        "type": "绝句", 
        "yun": "萧"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "林虑千仞翠岩岩，罨画工夫在暮岚。", 
            "徙倚崇台观未足，红轮西北月东南。"
        ], 
        "title": "作乐导水 其十一 日夕观山", 
        "type": "绝句", 
        "yun": "覃"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "小亭何用赤阑桥，细柳新荷绿四遭。", 
            "落日胡床更东望，碧天如水月轮高。"
        ], 
        "title": "作乐导水 其十二 西堤晚眺", 
        "type": "绝句", 
        "yun": "豪"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "山人聚景作池台，移得龙孙带雨栽。", 
            "顷刻云开晴日上，便教阴过酒樽来。"
        ], 
        "title": "作乐导水 其十三 雨中移竹", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "空明云水碧摇沙，疏影尤宜竹外斜。", 
            "为我殷勤谢伧父，莫疑繁李玉川家。"
        ], 
        "title": "作乐导水 其十四 月下观梅", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "鱼乐江湖自不知，非鱼非我敢相欺。", 
            "卮言我不如庄惠，终日观鱼只有诗。"
        ], 
        "title": "作乐导水 其十五 倚槛观鱼", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "纷纷红紫厌相看，老境才将蔗倒餐。", 
            "不向四堤皆种菊，风霜谁与共高寒。"
        ], 
        "title": "作乐导水 其十六 绕堤种菊", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "翠寒深处覆苍苔，香雾霏霏晚自开。", 
            "从此一筇双不借，寻诗迎客几徘徊。"
        ], 
        "title": "作乐导水 其十七 竹间开径", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "幽栖长物一张琴，时对清流自写心。", 
            "老子兴阑童子去，月明悬溜有馀音。"
        ], 
        "title": "作乐导水 其十八 水口听琴", 
        "type": "绝句", 
        "yun": "侵"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "绿阴清昼矢鸣壶，庆马何烦用酒娱。", 
            "有主无宾聊一笑，却呼僮仆煮皋卢。"
        ], 
        "title": "作乐导水 其十九 独坐投壶", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "老眼常疑万象低，凭高远景更萋迷。", 
            "只从此地观吾圃，便觉江湖是小溪。"
        ], 
        "title": "作乐导水 其二十 登台纵目", 
        "type": "绝句", 
        "yun": "齐"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "仙姿皎洁映圆台，真见凌波恣意开。", 
            "却是圭塘宜产汝，朝阳东照玉成堆。"
        ], 
        "title": "作乐导水 其二十一 调白莲", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "南土风宜陆地莲，移根培植不能妍。", 
            "世间久绝司花手，却道殷韩是偶然。"
        ], 
        "title": "作乐导水 其二十二 调水芙蓉不花", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "一卷千古碧崔巍，阅尽人间紫与绯。", 
            "老子未能兄事汝，醉来聊用挂絺衣。"
        ], 
        "title": "作乐导水 其二十三 调湖石", 
        "type": "绝句", 
        "yun": "微"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "冰弦轰列倚歌轻，弦外无声却有声。", 
            "我自忘情聊过耳，几人闻此发狂醒。"
        ], 
        "title": "作乐导水 其二十四 听筝", 
        "type": "绝句", 
        "yun": null
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "忆昨移栽怕雨乾，岂期平地水瀰漫。", 
            "此君于我真无负，摧折犹堪作钓竿。"
        ], 
        "title": "雨后观竹乃有堙垫摧折者数丛因用前韵", 
        "type": "绝句", 
        "yun": "寒"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "桥梓天殊棣有华，良心初不间幽遐。", 
            "何年四海无旌表，尽化忠臣孝子家。"
        ], 
        "title": "题西域木唐卿旌表孝义卷", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "明珠金缕烂萦回，香玉连环剪不开。", 
            "不把肺肝都织出，将军惟识赵阳台。"
        ], 
        "title": "织锦回文图", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "删后骚馀代有闻，集成惟许杜陵人。", 
            "凭谁寄语沿流者，流到江西不是春。"
        ], 
        "title": "杜子美象", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "凉入帘帏夜色轻，瑶台添月更虚明。", 
            "一壶天地浑无迹，只有清风动竹声。"
        ], 
        "title": "琳宫词次安南王韵 其一", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "山中活计只餐霞，世事茫茫日自斜。", 
            "谪到玉堂无好况，夜深犹草侍中麻。"
        ], 
        "title": "琳宫词次安南王韵 其二", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "赏心亭上双柏树，看我往来今十年。", 
            "柏树青青宛如昔，当时游子已华颠。"
        ], 
        "title": "赏心亭", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "蒲鞯盘膝胜安舆，人讶形骸与世疏。", 
            "却笑徙居三十乘，恰如牛背一编书。"
        ], 
        "title": "牛背观书图", 
        "type": "绝句", 
        "yun": "鱼"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "肥充列鼎健充车，厚养专为簿领驱。", 
            "千古清风梓人传，凭谁书继丙家图。"
        ], 
        "title": "丙吉问牛图", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "洞深春早透兰芽，窗晓云香乱海霞。", 
            "万丈红尘飞不到，紫箫吹绽碧桃花。"
        ], 
        "title": "和康里子山韵", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "李陵台下驻分台，红药金莲遍地开。", 
            "斜日一鞭三十里，北山飞雨逐人来。"
        ], 
        "title": "李陵台", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "娇儿幼女逐山妻，争解行囊看赐衣。", 
            "颠倒海图裨短褐，可怜杜老北征归。"
        ], 
        "title": "上都归口号", 
        "type": "绝句", 
        "yun": "微"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "造物知余素爱山，一官故调万山间。", 
            "山深民朴官无事，却为观山日不閒。"
        ], 
        "title": "信笔", 
        "type": "绝句", 
        "yun": "删"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "纸窗铺月白溶溶，炉火欺灯照室红。", 
            "万籁声沈人语定，好诗都在杳冥中。"
        ], 
        "title": "冬夜即事", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "涨潦留泥粪稻畦，石渠分水灌麻池。", 
            "醉翁社散忘归路，行过柴门尚不知。"
        ], 
        "title": "行县书所见", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "天台不折一枝归，晴日明窗有所思。", 
            "流水乱山迷去路，案图无语立多时。"
        ], 
        "title": "谢祐之桃花折枝", 
        "type": "绝句", 
        "yun": "支"
    }, 
    {
        "author": "许古清", 
        "era": "元", 
        "subtype": null, 
        "text": [
            "夔府羁怀悲病柏，更寻庙柏摩牲石。", 
            "惠陵遗恨国三分，丞相英姿身八尺。", 
            "伊人虽往寸心在，大义未伸千载惜。", 
            "月暗丛祠鬼火青，霜寒藓树龙鳞白。", 
            "巴江滔滔日夜东，荆榛萧瑟永安宫。", 
            "虎蛇行阵顽不动，鱼水际会俱成空。", 
            "老柯暗泣英雄雨，香叶尚鼓旌旗风。", 
            "乃知扶持殆天意，未必呵护勤神功。", 
            "侯生合作明堂栋，侯没犹为雪山重。", 
            "魏宫晋殿总销沈，楚舞巴歌代迎送。", 
            "悠悠华表愁归鹤，黯黯苍梧栖老凤。", 
            "犹恐风霆撼石根，卧龙奋起当天用。"
        ], 
        "title": "先生命题追和古柏行", 
        "type": "古风", 
        "yun": null
    }, 
    {
        "author": "章彬", 
        "era": "元", 
        "subtype": "七言绝句", 
        "text": [
            "草暖蘋香月上迟，白鹇黄鹤往来时。", 
            "云山隔断一千里，日日相过人不知。"
        ], 
        "title": "白鹇诗", 
        "type": "绝句", 
        "yun": "支"
    }, 
    {
        "author": "章凯", 
        "era": "元", 
        "subtype": null, 
        "text": [
            "过了秋风，梅口渐开，山人好归。", 
            "问近来何事，半成迂阔，半添疏懒，半带憨痴。", 
            "学剑不成，学书无味，却要寻仙入武夷。", 
            "这些事，莫粗忒煞，恐是难为。", 
            "分明说与人知。", 
            "老谷子胸中奇尽奇。", 
            "有真炉真鼎，龙盘虎踞，真离真坎，兔走乌飞。", 
            "待办数椽，山中静坐，却向无中生个儿。", 
            "休轻笑，看他年华表，鹤有来时。"
        ], 
        "title": "沁园春 武夷行迹", 
        "type": "词", 
        "yun": null
    }, 
    {
        "author": "盛熙明", 
        "era": "元", 
        "subtype": "七言律诗", 
        "text": [
            "惊起东华尘土梦，沧洲到处即为家。", 
            "山人自种三株树，天使长乘八月槎。", 
            "梅福留丹赤似橘，安期送枣大于瓜。", 
            "金仙对面无言说，春满幽岩小白花。"
        ], 
        "title": "游补陀", 
        "type": "律诗", 
        "yun": "麻"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "雪尽官河春水生，移家还出凤凰城。", 
            "竹间退食古灵鹊，花外题诗听早莺。", 
            "益井青烟晨缥缈，漕沟素月夜分明。", 
            "京华久客遥相忆，欲托音书不称情。"
        ], 
        "title": "寄河间赵运使", 
        "type": "律诗", 
        "yun": "庚"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "仪真城下菖蒲节，晴日江头锦绣文。", 
            "旗影送船侵树过，笛声催鼓隔花闻。", 
            "双龙镜化閒风雨，五马歌沈暗水云。", 
            "日暮故人期未至，谁家看舞石榴裙。"
        ], 
        "title": "候友人不至戏作", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "凤凰城中花若烟，客游多是感流年。", 
            "春生江汉思南国，雪尽幽并见北边。", 
            "远使岂贪归有橐，微官仍苦坐无毡。", 
            "相逢未恨今晨别，满把骊珠慰目前。"
        ], 
        "title": "答何好礼", 
        "type": "律诗", 
        "yun": "先"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "凤音亭下草如熏，谁见仙娥倚翠裙。", 
            "环佩忽疑游处得，笙箫犹想去时闻。", 
            "湘江竹暗连春雨，衡岳花开隔暮云。", 
            "千古游人自来往，登高回首思纷纷。"
        ], 
        "title": "同孔学敏游仙游观", 
        "type": "律诗", 
        "yun": "文"
    }, 
    {
        "author": "傅若金", 
        "era": "元", 
        "subtype": "七言律诗", 
        "text": [
            "闻君卧疾近如何，闭户时应赋短歌。", 
            "安石或能携妓出，子猷常拟棹船过。", 
            "微风倚槛宜脩竹，落日临池爱绿荷。", 
            "也念湖边未归客，秋山回首白云多。"
        ], 
        "title": "寄方君恕", 
        "type": "律诗", 
        "yun": "歌"
    }, 
    {
        "author": "盛景年", 
        "era": "元", 
        "subtype": null, 
        "text": [
            "春水淡无姿，垂杨雨方绿。", 
            "送人南浦岸，飞下双鸲鹆。", 
            "鸲鹆羽衣短，只过溪南宿。", 
            "征帆顺风去，万里随鸿鹄。", 
            "趍名莫惮劳，既荣还虑辱。", 
            "宾阶有富人，清论俱成俗。", 
            "东吴开漕府，郎吏明如玉。", 
            "时艰海亦枯，莫尽杯中醁。"
        ], 
        "title": "送胡正辞", 
        "type": "古风", 
        "yun": null
    }, 
    {
        "author": "盛景年", 
        "era": "元", 
        "subtype": null, 
        "text": [
            "待渡见孤舟，穿林望高阁。", 
            "雨馀泉脉动，日照岩光薄。", 
            "闭户茅屋深，汲水松花落。", 
            "回首白云间，两人相对酌。"
        ], 
        "title": "题山水画", 
        "type": "古风", 
        "yun": "药"
    }, 
    {
        "author": "盛景年", 
        "era": "元", 
        "subtype": null, 
        "text": [
            "幽径松竹深，人行阴露滴。", 
            "独犬下阶眠，一妪当户绩。", 
            "旌幢高殿闭，钟磬虚堂寂。", 
            "道士不相逢，蛛丝悬素壁。"
        ], 
        "title": "白鹤观", 
        "type": "古风", 
        "yun": "锡"
    }, 
    {
        "author": "盛彪", 
        "era": "元", 
        "subtype": "七言律诗", 
        "text": [
            "紫宸黄阁共楼船，海气昏昏日月偏。", 
            "平地已无行在所，丹心犹数中兴年。", 
            "生投鱼腹不见水，死抱龙髯欲上天。", 
            "板荡纯臣有如此，流芳青史更无前！"
        ], 
        "title": "挽陆秀夫", 
        "type": "律诗", 
        "yun": "先"
    }, 
    {
        "author": "盛贞一", 
        "era": "元", 
        "subtype": "七言律诗", 
        "text": [
            "古枝点点类璚瑰，不假天工为剪裁。", 
            "月夜孤标怜晚景，冰溪瘦骨绝尘埃。", 
            "寒香泣雨魂难返，贞节凌霜志莫回。", 
            "桃李未曾争艳冶，半窗疏影自徘徊。"
        ], 
        "title": "梅花", 
        "type": "律诗", 
        "yun": "灰"
    }, 
    {
        "author": "清珙", 
        "era": "元", 
        "subtype": null, 
        "text": [
            "晴明无事登霞峰，伸眉极望开心胸。", 
            "太湖万顷白潋滟，洞庭两点青濛茸。", 
            "初疑仙子始绾角，碧纱帽子参差笼。", 
            "又疑天女来献花，玉盘捧出双芙蓉。", 
            "明知此境俱幻妄，对此悠然心未终。", 
            "徘徊不忍便归去，夕阳又转山头松。"
        ], 
        "title": "天湖卜居", 
        "type": "古风", 
        "yun": null
    }, 
    {
        "author": "清珙", 
        "era": "元", 
        "subtype": null, 
        "text": [
            "林木长新叶，绕屋清阴多。", 
            "深草没尘迹，隔山听樵歌。", 
            "自耕复自种，侧笠披青蓑。", 
            "好雨及时来，活我新栽禾。", 
            "游目周宇宙，物物皆消磨。", 
            "既善解空理，不乐还如何。"
        ], 
        "title": "山中天湖卜居二首 其一", 
        "type": "古风", 
        "yun": "歌"
    }, 
    {
        "author": "清珙", 
        "era": "元", 
        "subtype": null, 
        "text": [
            "月来照我门，风来吹我襟。", 
            "劝君石上坐，听我山中吟。", 
            "玄鬓化为雪，朝光成夕阴。", 
            "万事草头露，岂得长如今。"
        ], 
        "title": "山中天湖卜居二首 其二", 
        "type": "古风", 
        "yun": "侵"
    }, 
    {
        "author": "清珙", 
        "era": "元", 
        "subtype": null, 
        "text": [
            "饭饱拂石睡，睡足起閒行。", 
            "霭霭孟夏景，新树鸣黄莺。", 
            "俯仰玩时物，散诞畅吟情。", 
            "只此是真乐，何用求虚名。"
        ], 
        "title": "古风二首 其二", 
        "type": "古风", 
        "yun": "庚"
    }, 
    {
        "author": "清浚", 
        "era": "元", 
        "subtype": "七言绝句", 
        "text": [
            "万里山川咫尺中，江河迢递总朝东。", 
            "当时汉帝曾披此，邓禹因之立大功。"
        ], 
        "title": "广轮疆里图", 
        "type": "绝句", 
        "yun": "东"
    }, 
    {
        "author": "许有壬", 
        "era": "元", 
        "subtype": null, 
        "text": [
            "少日飞腾，湖海奇胸，风云壮图。", 
            "把人间远道，看为咫尺，眼前实地，认作虚无。", 
            "酾酒中天，振衣千仞，尘世烟霞有几区。", 
            "君山下，见洞庭清浅，欲问麻姑。", 
            "故吾只是今吾。", 
            "已深愧当年大丈夫。", 
            "怅川流不息，直如逝者，天风高举，更有谁欤。", 
            "鼎鼐何功，江山多幸，长铗归来食有鱼。", 
            "神仙事，笑临邛道士，还在洪都。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "有物庞然，乃牝而犁，山川舍诸。", 
            "为老饕营□，因疏黄稚，平心酬德，忍怠青刍。", 
            "方丈无功，万钱增害，茹饮方将笑穴居。", 
            "桃林媪，幸日输甘湩，香泛流酥。", 
            "老饕笑问长须。", 
            "汝今似挏官不是奴。", 
            "更题封谁调，聪明德祖，和浆且浣，消渴相如。", 
            "火候冲融，春膏浓结，常遣韦囊似瓠壶。", 
            "将军腹，问果谁相负，吾欲明书。"
        ], 
        "title": "沁园春", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "彼寿而康，雁自能鸣，樗还不材。", 
            "且光华老境，春风秋月、消磨旧梦，暮省朝台。", 
            "倚伏相寻，穷通素定，轩冕于人果傥来。", 
            "神仙远、有桃花流水，便到天台。", 
            "云林都是亲栽。", 
            "幸登览犹能矍铄哉。", 
            "但携琴载酒，时时游戏，逢山见竹，处处安排。", 
            "谏议无功，催科无政，烂醉何妨卧客怀。", 
            "承平日，看英才用世，多少台莱。"
        ], 
        "title": "沁园春 次王仲武为寿韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "击楫中流，跃马长途，今非向年。", 
            "叹故人万里，江东渭北，流光几度，雁后花前。", 
            "鬓影星星，人情落落，恰念苏家负郭田。", 
            "空惆怅，负清泉白石，布袜行缠。", 
            "壶中浩荡瑶天。", 
            "问清浊何须较圣贤。", 
            "想尘埃狂走，难逢一笑，扶摇直上，且任孤骞。", 
            "饭有鱼羹，储无甔石，何必千金学计然。", 
            "君知否，但东山丑妇，也自婵娟。"
        ], 
        "title": "沁园春 次张孟功韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "旅食京华，蜀道天难，邯郸梦回。", 
            "笑白衣苍狗，悠悠无定，黄尘赤日，扰扰何为。", 
            "长铗休弹，瑶琴时鼓，倦鸟谁教强去来。", 
            "衡门下，幸良辰良友，同酒同诗。", 
            "功名少壮为期。", 
            "柰身外升沉自不知。", 
            "算人间难得，还丹大药，山中尽有，老树清溪。", 
            "蕙帐云空，石田苔满，应被山灵怪去迟。", 
            "春来也，向故园回首，归去休迷。"
        ], 
        "title": "沁园春 次班彦功韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "十载炎方，同饮汉江，同为转蓬。", 
            "恨寻常会面，当年无分，三千余里，此地相逢。", 
            "宇宙英奇，幽并慷慨，肯事区区笔砚中。", 
            "男儿志，要长枪大剑，谈笑成功。", 
            "辕门醉卧秋风。", 
            "看落日旌旗掩映红。", 
            "爱朔云边雪，一声寒角，平沙细草，几点飞鸿。", 
            "湖海情怀，金兰气谊，莫惜琼杯到手空。", 
            "君知否，怕明朝回首，渭北江东。"
        ], 
        "title": "沁园春 寿同馆虎贲百夫长邓仁甫", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "放眼芜城，北尽淮堧，东驰海门。", 
            "叹故园遥隔，关山歧路，好怀深负，风月乾坤。", 
            "邂逅佳人，笑谈清致，所见而今胜所闻。", 
            "江湖乐，任提鹇絜鹭，翳凤骑麟。", 
            "世间富贵浮云。", 
            "也莫校箕山与渭滨。", 
            "想抱关击柝、心期贤圣，耕田凿井，上有华勋。", 
            "休道官卑，休嫌俸少，且喜诗成句句新。", 
            "君归矣，问故园桃李，几度逢春。"
        ], 
        "title": "沁园春 送乡人高子翔次来韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "南鸿过尽，正龙沙岁晚，严凝时节。", 
            "朔吹翻空沙石走，一夜坤维冻裂。", 
            "宇宙茫茫，山川杳杳，千里飞阴雪。", 
            "停骖回顾，壮心未信如铁。", 
            "京国十月先春，杏桃无数，破暖应开彻。", 
            "此去佳游知不负，醉里雕鞍南陌。", 
            "粪火炉边，简书丛里，肯念飘零客。", 
            "故人欲问，此情正待君说。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一壶天地，亘南交朔漠，东溟西极。", 
            "斫桂吴刚难措手，转见今宵挺特。", 
            "露轧冰轮，云归碧海，上下琼瑶色。", 
            "白虚光里，更无毫发间隔。", 
            "梦想洹上池台，五年放浪，延赏无虚席。", 
            "底事夷山丞节镇，扰扰尘埃朱墨。", 
            "杰句才悭，深杯量减，况敢论勋业。", 
            "嫦娥应道，老当归去时节。"
        ], 
        "title": "念奴娇 汴中见寄", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "更阑人静，正满天晴露，半庭斜月。", 
            "时见飞萤三四点，树影依稀相隔。", 
            "暗地偷月，微形自照，冷焰明还灭。", 
            "有时分乱，残星流下天阙。", 
            "应念造物多情，翻腾变化，腐草还成物。", 
            "多少黄萎随土壤，争似超然飞越。", 
            "我正清贫，寒窗寂寞，赖尔成勋业。", 
            "案头乾死，也胜零落霜雪。"
        ], 
        "title": "念奴娇 赋萤", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "晓梦初回，余酲未解，月明犹挂疏桐。", 
            "在月香绝顶，稳驾天风。", 
            "乔松劲竹高寒地，还容得、几朵芙蓉。", 
            "霜空放眼、水痕褪碧，山色添浓。", 
            "休问衰老诗穷。", 
            "把烟岚夺取，也是豪雄。", 
            "问今来古往，谁异谁同。", 
            "老怀陶写惟丝竹，有捧觞、林下丰容。", 
            "傍人任笑，疏狂不减，我辈情钟。"
        ], 
        "title": "金菊对芙蓉 宿程松壑月香亭次韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "十日恶风三尺雪，繁霜又满人间。", 
            "梅花谁与问平安。", 
            "玉肌清似削，争柰许多寒。", 
            "梦绕琅璃江上路，竹篱茅舍青山。", 
            "莫教芳酒滞归鞍。", 
            "黄昏无限月，待我倚阑干。"
        ], 
        "title": "临江仙", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "小隐远民廛。", 
            "草舍三间柳作椽。", 
            "围绕佳城才二顷，山田。", 
            "便觉胸中绰绰然。", 
            "世态自争妍。", 
            "老我壶觞业自专。", 
            "地阔天宽容醉舞，回旋。", 
            "又似偷闲学少年。"
        ], 
        "title": "南乡子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "暑室困蒸炊。", 
            "呼鹤前来听咏诗。", 
            "鹤告不餐空碌碌，随鸡。", 
            "诸仆无恩但有威。", 
            "云海夙相期。", 
            "忍使清斋十二时。", 
            "主者不才今遣汝，调饥。", 
            "骑去扬州定属谁。"
        ], 
        "title": "南乡子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "尘梦黍方炊。", 
            "白鹤空中漫诵诗。", 
            "饮啄适时争得似，山鸡。", 
            "敢效妖狐更假威。", 
            "曾与老仙期。", 
            "卫国遭逢彼一时。", 
            "千六百年才不食，无饥。", 
            "我欲推穷欠大谁。"
        ], 
        "title": "南乡子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "波漾石粼粼。", 
            "浮磬依稀类泗滨。", 
            "回首林虑千万丈，嶙峋。", 
            "不效修蛾一点颦。", 
            "幽讨日方亲。", 
            "林下何尝见一人。", 
            "便把清流都洗尽，缁尘。", 
            "领取羲皇以上春。"
        ], 
        "title": "南乡子", 
        "type": "词", 
        "yun": "真"
    }, 
    {
        "author": "许有壬", 
        "era": "元", 
        "subtype": null, 
        "text": [
            "沙砾不堪炊。", 
            "华表高歌乞食诗。", 
            "不为啄腥甘趁逐，群鸡。", 
            "为伴书痴老窦威。", 
            "万里在襟期。", 
            "会见青云奋迅时。", 
            "吐故纳新元有术，偏饥。", 
            "奉瘗佳铭却付谁。"
        ], 
        "title": "南乡子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "健笔挽银河。", 
            "公直銮坡我谏坡。", 
            "只好老来供一笑，呵呵。", 
            "喜怒从人愧国皤。", 
            "花月共婆娑。", 
            "劝饮随君学邵酡。", 
            "松菊有盟休冷落，哦歌。", 
            "我辈同年甚不多。"
        ], 
        "title": "南乡子", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "乌鹊欲填河。", 
            "蝜蝂多持更上坡。", 
            "虫鸟无知徒自苦，谁呵。", 
            "恰似贪人少已皤。", 
            "市也好婆娑。", 
            "要染先生面色酡。", 
            "有口难言今只可，狂歌。", 
            "终岁陶陶不是多。"
        ], 
        "title": "南乡子", 
        "type": "词", 
        "yun": "歌"
    }, 
    {
        "author": "许有壬", 
        "era": "元", 
        "subtype": null, 
        "text": [
            "山水绿相纡。", 
            "好个依山傍水居。", 
            "不是隆中高卧处，茅庐。", 
            "直挽岷峨入壮图。", 
            "匡世策全疏。", 
            "只合归来坐守株。", 
            "乡里小儿从笑我，非夫。", 
            "却胜携人共泛湖。"
        ], 
        "title": "南乡子", 
        "type": "词", 
        "yun": null
    }, 
    {
        "author": "梅德明", 
        "era": "元", 
        "subtype": null, 
        "text": [
            "彩鹢随风飞宛水，黑貂犯雪上金台。"
        ], 
        "title": "句", 
        "type": "句", 
        "yun": "灰"
    }, 
    {
        "author": "梅花尼", 
        "era": "元", 
        "subtype": "七言绝句", 
        "text": [
            "终日寻春不见春，芒鞋踏破岭头云。", 
            "归来笑撚梅花嗅，春在枝头已十分。"
        ], 
        "title": "咏梅花", 
        "type": "绝句", 
        "yun": "文"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "九天光彩动金闺，辇路风香树影齐。", 
            "却笑汉家恩数薄，只教天禄待青藜。"
        ], 
        "title": "令狐学士金莲图", 
        "type": "绝句", 
        "yun": "齐"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "都门四十里青青，几度迎人几送行。", 
            "老子有言来致柳，只烦相送莫相迎。"
        ], 
        "title": "都门柳", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "山留残雨湿拖云，竹引鲜飙细洒人。", 
            "诗思清如寒水玉，休教落纸恐沾尘。"
        ], 
        "title": "神山杂诗 其一", 
        "type": "绝句", 
        "yun": "真"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "窗扉九夏镇长开，一榻无尘地有苔。", 
            "怪底山禽栖不稳，竹林风雨送凉来。"
        ], 
        "title": "神山杂诗 其二", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "风漪翠舞躬耕稻，云锦红酣手种花。", 
            "策杖寻君迷不得，有书声处是君家。"
        ], 
        "title": "次黎东山凤栖别墅韵 其一", 
        "type": "绝句", 
        "yun": "麻"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "七里原头营别业，三间堂下有东篱。", 
            "霜林不尽天如洗，都是山人未了诗。"
        ], 
        "title": "次黎东山凤栖别墅韵 其二", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "西山为我晓烟开，正尔癃钟造物哀。", 
            "更欲细看阴岭雾，老龙将雨出山来。"
        ], 
        "title": "林虑南楼", 
        "type": "绝句", 
        "yun": "灰"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "陵坡野菜绿如铺，肤受方期宥老榆。", 
            "菜少人多挑已尽，有榆从此尽无肤。"
        ], 
        "title": "书所见 其一", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "田园卖尽及儿孙，少壮流移老病存。", 
            "一段升平好图画，人间惟欠郑监门。"
        ], 
        "title": "书所见 其二", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "满山深锁白英英，不解为霖但可耕。", 
            "只恐无心忽飞去，野人何处望秋成。"
        ], 
        "title": "题龙甫耕云堂", 
        "type": "绝句", 
        "yun": "庚"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "三老趋程不惮劳，船头坐看月轮高。", 
            "烟村渔火微茫外，一簇人家是馆陶。"
        ], 
        "title": "夜次馆陶 其一", 
        "type": "绝句", 
        "yun": "豪"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "浦云林雾郁苍苍，水面无风晚自凉。", 
            "今夜篷窗应不寐，计程三百是吾乡。"
        ], 
        "title": "夜次馆陶 其二", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "竹几蒲团懒最宜，不知花影隔窗移。", 
            "邻翁忽报小瓮熟，老子坐忘成坐驰。"
        ], 
        "title": "春日漫述", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "吾子才华我最知，鬓毛回首各成丝。", 
            "汨罗江上一杯酒，萍水相逢又几时。"
        ], 
        "title": "董仲达送予至湘阴别后顺风比晚行三百里怅然有怀作二绝付其仆之远送者持归 其一", 
        "type": "绝句", 
        "yun": "支"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "江蓠杜若满汀洲，骚国春来亦可愁。", 
            "一日顺风三百里，故人何处望予舟。"
        ], 
        "title": "董仲达送予至湘阴别后顺风比晚行三百里怅然有怀作二绝付其仆之远送者持归 其二", 
        "type": "绝句", 
        "yun": "尤"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "能办人间大有年，九渊谁遣抱珠眠。", 
            "等閒莫似隆中起，雨得西南蕞尔天。"
        ], 
        "title": "卧龙图", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "几家门系钓鱼船，一阵风香燎麦烟。", 
            "画出太平村落景，酒旗多在绿杨边。"
        ], 
        "title": "即事 其一", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "远浦客帆明冉冉，前村牧笛响呜呜。", 
            "园桑叶尽蚕成茧，庭树阴浓燕引雏。"
        ], 
        "title": "即事 其二", 
        "type": "绝句", 
        "yun": "虞"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "苍苔满径树连村，中有幽人屐齿痕。", 
            "此去客来宜定约，无诗无酒不开门。"
        ], 
        "title": "苏彦良西野堂", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "酒来宛国注红香，鱼出凉亭荐雪肪。", 
            "多病浪仙都□此，空哦清句嚼冰霜。"
        ], 
        "title": "次贾伯坚左司寄来韵二首 其一", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "赐沾炰凤玉脂香，大笑轻身服雁肪。", 
            "华发侍臣归有日，鴐鹅先报一天霜。"
        ], 
        "title": "次贾伯坚左司寄来韵二首 其二", 
        "type": "绝句", 
        "yun": "阳"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "汉川云梦有租田，今岁应逢大有年。", 
            "约束诸僮公出纳，羡馀留粜杖头钱。"
        ], 
        "title": "代书寄可行弟二首 其一", 
        "type": "绝句", 
        "yun": "先"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "文竹移栽只五根，来时无数长儿孙。", 
            "不因繁冗休轻剪，要使清阴过酒尊。"
        ], 
        "title": "代书寄可行弟二首 其二", 
        "type": "绝句", 
        "yun": "元"
    }, 
    {
        "author": "许有壬", 
        "era": "元", 
        "subtype": "七言绝句", 
        "text": [
            "两鬓烟云朝共爨，一窗风雪夜同衾。", 
            "为君拈起当时语，应见相思万里心。"
        ], 
        "title": "寄高元用", 
        "type": "绝句", 
        "yun": "侵"
    }, 
    {
        "author": "梅之焕", 
        "era": "元", 
        "subtype": null, 
        "text": [
            "采石江边一堆土，李白之名高千古。", 
            "来来往往一首诗，鲁班门前弄大斧。"
        ], 
        "title": "题李太白墓", 
        "type": "古风", 
        "yun": "麌"
    }, 
    {
        "author": "梁寅", 
        "era": "元", 
        "subtype": null, 
        "text": [
            "独步玉阶静，飞鼠掠红栊。", 
            "月斜万年树，露寒金井桐。", 
            "别殿笙歌合，宴乐犹未终。"
        ], 
        "title": "玉阶怨 其一", 
        "type": "乐府曲辞", 
        "yun": "东"
    }, 
    {
        "author": "梁寅", 
        "era": "元", 
        "subtype": null, 
        "text": [
            "今日燕胥，乐如之何。", 
            "我醑惟旨，我殽孔嘉。", 
            "皦皦熙阳，灼灼芳华。", 
            "爰有鸣禽，集于修柯。", 
            "我觞我友，载衎载和。", 
            "欢日苦少，戚日苦多。", 
            "伊其相乐，毋耋之嗟。", 
            "木可重蘖，川无回波。", 
            "人匪金石，其生有涯。", 
            "鼓瑟鼓琴，或咏或歌。", 
            "乐以无耽，永矢弗过。"
        ], 
        "title": "短歌行", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "艳妆二八女，娇歌采莲曲。", 
            "停桡江上郎，隔花荡心目。"
        ], 
        "title": "采莲曲 其一", 
        "type": "乐府曲辞", 
        "yun": "屋"
    }, 
    {
        "author": "梁寅", 
        "era": "元", 
        "subtype": null, 
        "text": [
            "采莲莫采花，采莲莫采叶。", 
            "要知心最苦，绿房为君折。"
        ], 
        "title": "采莲曲 其二", 
        "type": "乐府曲辞", 
        "yun": "叶"
    }, 
    {
        "author": "梁寅", 
        "era": "元", 
        "subtype": null, 
        "text": [
            "花多照水红，叶多照水青。", 
            "愿及秋未老，为花惜芳馨。"
        ], 
        "title": "采莲曲 其三", 
        "type": "乐府曲辞", 
        "yun": "青"
    }, 
    {
        "author": "梁寅", 
        "era": "元", 
        "subtype": null, 
        "text": [
            "折花折翠茎，常恐轻断脆。", 
            "但使藕常在，年年花相似。"
        ], 
        "title": "采莲曲 其四", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "碧玉为管金为簧。", 
            "娑娑綵翼欲回翔。", 
            "雕龙合殿春日长。", 
            "春日长，凤和鸣。", 
            "六气顺，三阶平。"
        ], 
        "title": "凤笙曲梁", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "云母屏风零露洁，蒲萄锦衾残月光。", 
            "羞看绣帐双鸳带，徒费薰衣百和香。"
        ], 
        "title": "怨歌行二首 其一", 
        "type": "乐府曲辞", 
        "yun": "阳"
    }, 
    {
        "author": "梁寅", 
        "era": "元", 
        "subtype": null, 
        "text": [
            "宝钗头上千黄金，可怜堕井无复寻。", 
            "情如秋岭朝朝淡，愁似春江日日深。"
        ], 
        "title": "怨歌行二首 其二", 
        "type": "乐府曲辞", 
        "yun": "侵"
    }, 
    {
        "author": "梁寅", 
        "era": "元", 
        "subtype": null, 
        "text": [
            "出西门，安所逢。", 
            "所逢皆少年，稀见头白翁。", 
            "人生如春花，朝竞阳艳夕空丛。", 
            "百年流光能几何，幼而蚩蚩老叹蹉跎。", 
            "欢日苦少，愁日苦多。", 
            "劝君美酒听我歌，宁为贫贱之娱乐，无羡得意之奔波。"
        ], 
        "title": "西门行", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "车遥遥，江上路。", 
            "知君心与江水东，水可停流车不驻。", 
            "出门望风沙，碧云在天涯。", 
            "少年万里志，那思早还家。", 
            "落花纷纷沾绮疏，春来春去伤离居。", 
            "丈夫官慕执金吾，敢云富贵非良图。", 
            "托身自误不自怨，惟愿羊肠九折无摧车。"
        ], 
        "title": "车遥遥", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "戚戚复戚戚，丈夫有行役。", 
            "行役今安之，万里适京国。", 
            "隋珠耀明月，和璧誇悬黎。", 
            "及时不自献，明君焉得知。", 
            "美人倚绣户，牵衣子毋去。", 
            "长安多风尘，能令素衣污。", 
            "餔糜共朝昏，冠佩何足云。", 
            "吾行且复止，感尔意良勤。"
        ], 
        "title": "东武吟", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "夔州六舸下扬州。", 
            "如雷叠鼓春江头。", 
            "花开满城不少留。", 
            "瞿塘风波似翻海，朝朝出望为郎愁。"
        ], 
        "title": "荆州歌", 
        "type": "乐府曲辞", 
        "yun": "尤"
    }, 
    {
        "author": "梁寅", 
        "era": "元", 
        "subtype": null, 
        "text": [
            "海波如白山，三山不可到。", 
            "凌云台观思仙人，金舆远出回中道。", 
            "回中道，何逶迤。", 
            "朝旭照黄屋，灵飙捲鸾旗。", 
            "青鸟西来集行殿，王母云軿初降时。", 
            "碧藕味逾蜜，冰桃甘若饴。", 
            "笑饮九霞觞，侍女皆瑶姬。", 
            "从臣罗拜称万岁，终不学穆天子八骏无停辔。", 
            "还宫静处仙自来，愿与轩辕同久视。"
        ], 
        "title": "上之回", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "东兵西来入秦关，薄天雄气摧南山。", 
            "秦民夹道观隆准，降王俛首戈尘间。", 
            "戈如林，士如虎，黄河倒流沃焦土。", 
            "秦宫白昼千门开，关兵夜严势连堵。", 
            "月落千骑惊，萧萧闻楚兵。", 
            "鸣镝交驰天狗坠，重瞳怒叱天柱倾。", 
            "平明驻关中，旌旗耀日舒长虹。", 
            "置酒交驩，谁其雌雄。", 
            "胡为拔剑以决起，使一夫睥聣而相攻。", 
            "剑光灿兮秋霜横，袖展翮兮阴风生。", 
            "孤㹠咋虎不自量，徒以意气相凭陵。", 
            "相凭陵，一何愚。", 
            "空中奇气成五采，但见云龙矫矫行天衢。"
        ], 
        "title": "公莫舞（即鸿门舞剑曲）", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "大堤女儿颜如花，秾妆绮服踏江沙。", 
            "折花斗草归来倦，小楼閒坐弹琵琶。", 
            "玉钗金蝉云鬟整，江水照见花枝影。", 
            "舟中少年久凝望，如饮春醪昏不醒。", 
            "焉知美人心，险若阱与机，令尔黄金一朝挥。", 
            "鱼向深渊藏，鸟逐层云飞。", 
            "劝尔慎勿痴且惑，纵有多金不如归。"
        ], 
        "title": "大堤曲", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "西登崆峒，如观五城。", 
            "云霞垂彩，日月互明。", 
            "玄鹤绕树，青鹿长生。", 
            "翘慕轩皇，问道广成。", 
            "至人不私，灵符亲授。", 
            "熟尔心田，窒尔情窦。", 
            "驾风乘霓，八表腾骤。", 
            "人寰秕糠，长乐玄囿。"
        ], 
        "title": "飞龙篇", 
        "type": "乐府曲辞", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "三春月胜三秋月，花下惜清阴。", 
            "锦围绣阵，香生革履，光动兰襟。", 
            "棠梨枝颤，乍惊栖鹊，夜久寒侵。", 
            "明朝风雨，休孤此夕，一刻千金。"
        ], 
        "title": "人月圆 春夜", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "记年时波荡两鸳鸯，雌雄各分流。", 
            "恨郎情似水，妾心如石，此恨难休。", 
            "自古恩深沧海，富贵等云浮。", 
            "何忍轻离别，翻爱为仇。", 
            "君看江头枯树，纵春风虚过，根干仍留。", 
            "且牵萝空谷，蓬户自绸缪。", 
            "想秋胡、未忘故态，怕无金、相赠却怀羞。", 
            "归来日，郎嗔妾忿，都合冰消雾收。"
        ], 
        "title": "八声甘州", 
        "type": "词", 
        "yun": "尤"
    }, 
    {
        "author": "梁寅", 
        "era": "元", 
        "subtype": null, 
        "text": [
            "喜神龙飞雨遍秋郊，黄河自天来。", 
            "是蟠溪逸士，胸中造化，掌上云雷。", 
            "坛峙吟峰东畔，稽首望仙台。", 
            "绛节霓衣，拥阊阖朝开。", 
            "凭仗小心风送，绿章上奏，咫尺瑶阶。", 
            "念鱼头赤子，濈濈困炎埃。", 
            "赖皇穹、恩波滂沛，便千村万落总春回。", 
            "人都道先生功行，山岳崔嵬。"
        ], 
        "title": "八声甘州 赠易自然祷雨有感", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "六合似炉云似火。", 
            "热气蒸肌烟雾锁。", 
            "此时那得羽翰生，冰壑过。", 
            "风岩坐。", 
            "瀑布溅衣珠万颗。", 
            "未旱先愁愁怎躲。", 
            "如在颠崖惟恐堕。", 
            "急须霖雨慰苍生，名誉播。", 
            "江之左。", 
            "谁在东山深处卧。"
        ], 
        "title": "天仙子 苦热", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "山深处，豺虎纵跳踉。", 
            "但爱体肥贪肉食，那知腹饱是身殃。", 
            "天网甚恢张。", 
            "千里外，魑魅可同乡。", 
            "三尺正当严律令，四凶那得诧强梁。", 
            "稽首谢君王。"
        ], 
        "title": "忆江南", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "湖山曲。", 
            "山头花照湖波绿。", 
            "湖波绿。", 
            "盈盈仙子，镜中颜玉。", 
            "百千年树繁英簇。", 
            "春光却在幽人屋。", 
            "幽人屋。", 
            "自然富贵，海珠千斛。"
        ], 
        "title": "忆秦娥 为南溪廖氏题古梅", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "羡楼台有地，不改换、旧林塘。", 
            "想叔父东山，郎君玉树，筹画非常。", 
            "云霄正期勋业，见先恢、庭户揽风光。", 
            "苍霭昼生翠牖，丹霞晓映雕梁。", 
            "春莺求友候春阳。", 
            "应恋木千章。", 
            "宜永日图书，凉飙丝竹，皓月壶觞。", 
            "蓬莱宛然异境，爱琪花、瑶草近人香。", 
            "老矣犹夸能赋，忆君梦到华堂。"
        ], 
        "title": "木兰花慢 贺彭子寿伯埙叔侄新居", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "爱山中日月，春渐去，又还来。", 
            "望水绕人家，云生窗户，岫转峰回。", 
            "层层绛桃千树，似丹霞、散绮映楼台。", 
            "世上从教桑海，人间自有蓬莱。", 
            "渔郎未必是仙才。", 
            "偶尔到天台。", 
            "喜相问相邀，山中殽簌，树里尊罍。", 
            "何便寻归路，是风波险处未心灰。", 
            "要似秦民深隐，桃花只好移栽。"
        ], 
        "title": "木兰花慢 桃源", 
        "type": "词", 
        "yun": "灰"
    }, 
    {
        "author": "梁寅", 
        "era": "元", 
        "subtype": null, 
        "text": [
            "年少羡君，有如琼树，相见何晚。", 
            "虎瞰山前，轻船同载，正桂花香满。", 
            "封溪一夕，孤篷听浪，又趁朔风遄返。", 
            "计行藏、只堪一笑，怕令白鸥惊见。", 
            "君如管辂，聪明夐异，能道山翁奇蹇。", 
            "绛阙蓬莱，人间天上，翘首仙凡远。", 
            "何时访我，竹溪松壑，尽有白云堪玩。", 
            "写长怀、且寄南飞秋雁。"
        ], 
        "title": "永遇乐", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "霁景烟霞五色，黄金柳袅，碧玉桃开。", 
            "再观升平气象，处处春回。", 
            "且追随、村歌里巷，休耽恋、绮席楼台。", 
            "独徘徊。", 
            "人看月上，月趁人来。", 
            "因怀。", 
            "金陵旧曾游玩，御街灯火，远照秦淮。", 
            "胜友同欢，醉听箫鼓闹春雷。", 
            "几年间、风驰云往，千里外、水复山回。", 
            "是仙才。", 
            "飙轮许借，重访蓬莱。"
        ], 
        "title": "玉蝴蝶 丙午元夕", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "天付林塘幽趣，千章云水，三径风篁。", 
            "虽道老来知足，也有难忘。", 
            "旋移梅、要教当户，新插柳、须使依墙。", 
            "更论量。", 
            "水田种秫，辟圃栽桑。", 
            "荒凉。", 
            "贫家有谁能顾，独怜巢燕，肯恋茅堂。", 
            "客到衡门，且留煮茗对焚香。", 
            "看如今、苍颜白发，又怎称、紫绶金章。", 
            "太痴狂。", 
            "人嘲我拙，我笑人忙。"
        ], 
        "title": "玉蝴蝶 闲居", 
        "type": "词", 
        "yun": "阳"
    }, 
    {
        "author": "梁寅", 
        "era": "元", 
        "subtype": null, 
        "text": [
            "归来长啸碧山河。", 
            "结茅牵翠萝。", 
            "衰颜借问近如何。", 
            "吴霜侵鬓多。", 
            "衣裋褐，卧行窝。", 
            "眼前随分过。", 
            "一溪风月与烟波。", 
            "闲中宜钓蓑。"
        ], 
        "title": "阮郎归 自洪还家", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "白萍乾，红蓼悴，日减溪流，尘拥浑如雾。", 
            "一日云凝千嶂雨。", 
            "黄叶潇潇，却又添新翠。", 
            "垦蒿烟，耕草露。", 
            "种麦栽菘，生计那嫌暮。", 
            "预羡登高欢会阻。", 
            "门掩黄花，也自多幽趣。"
        ], 
        "title": "苏幕遮 秋旱喜雨", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "李花当户间桃花。", 
            "妍景雪兼霞。", 
            "春风送将春色，照耀野人家。", 
            "回蝶使，罢蜂衙。", 
            "日初斜。", 
            "双莺窗外，双燕帘间，共惜秾华。"
        ], 
        "title": "诉衷情令", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "舍南舍北多桃李，子满青枝。", 
            "曲径冥迷。", 
            "新竹增高旧竹低。", 
            "扫苔坐石何妨久，行步常迟。", 
            "伫立移时。", 
            "云起东峰日坠西。"
        ], 
        "title": "采桑子 孟夏", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "玉刻奇峰，蓝拖秀水，秋光浑似耶溪。", 
            "渺苍烟十里，白鸟孤飞。", 
            "恨无越女芙蓉艳，兰舟小、桂棹轻移。", 
            "西风残照，樵人渔子，结伴尤宜。", 
            "无柰物理难齐。", 
            "叹鱼虾苦瘦，雁鹜多肥。", 
            "望茫茫江海，今更何之。", 
            "溪头绿树亲曾种，耐寒暑、应笑人衰。", 
            "青山千仞，白云万顷，须理荷衣。"
        ], 
        "title": "金菊对芙蓉 秋思", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "南浦归帆暮。", 
            "喜重看、螺江烟柳，鹤汀云树。", 
            "画栋朱帘歌舞地，风景已非前度。", 
            "只浩荡、江涛如故。", 
            "相望飞楼鹏翅展，羡雄城、防卫多貔虎。", 
            "又喜免，乱离苦。", 
            "旧时犹记登临处。", 
            "共诗朋、赋友同欢，咏今怀古。", 
            "两鬓星星今老矣，却似荼蘼孤注。", 
            "叹桃李、不知春去。", 
            "独有洪崖青不改，似于人、恋恋能相顾。", 
            "招我隐，有佳趣。"
        ], 
        "title": "金缕曲 泊南浦", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "螺峰堆绿。", 
            "夜来经雨，浑似膏沐。", 
            "飞泉怒泻崖谷，悬霜练□鸣苍玉。", 
            "虎迹岩前过处，踏破翠苔褥。", 
            "听啼鸟，山北山南，树杪残云自相逐。", 
            "蓬门昼掩稀来躅。", 
            "称幽人、独步看新竹。", 
            "移床松下零露，三四点、怎沾缃轴。", 
            "日永如年，况是身闲不受拘束。", 
            "休妄想、鹓鹭朝班，聊且伴麋鹿。"
        ], 
        "title": "雨霖铃 夏景", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "家临千峰翠。", 
            "幽径重开荆棘里。", 
            "小桃花艳，春日盈盈霞绮。", 
            "香入骚人碧玉杯，色映游女青螺髻。", 
            "带露更娇，迎风尤媚。", 
            "古有墙东避世。", 
            "况似武陵风光美。", 
            "时时独酌花间，别有天地。", 
            "不教扫径看尤好，意欲寻仙从兹始。", 
            "岩前白云，石边流水。"
        ], 
        "title": "鱼游春水", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "十日江程春过半，渚青新长芦芽。", 
            "李花几树间桃花。", 
            "嫩黄烟际柳，远白水边沙。", 
            "老子老来心似水，肯教愁绪如麻。", 
            "扁舟来往似仙槎。", 
            "还家今有日，那得更思家。"
        ], 
        "title": "临江仙 舟中", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "花径萧条。", 
            "恰桃霞已尽，梨雪初飘。", 
            "云霾嗔丽景，风雨妒佳期。", 
            "山中行乐本寥寥。", 
            "那更值、年荒酒价高。", 
            "诸生共高咏，只闲静，胜嬉游。", 
            "千嶂暝，故人远，泞妨马，水平桥。", 
            "象筵宝瑟何由见，与谁共羽觞浮。", 
            "兰亭遗迹长蓬蒿。", 
            "怎能句、山阴棹小舟。", 
            "对景度新曲，独堪向，故人求。"
        ], 
        "title": "燕归慢 上巳雨", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "韦侯示我《校猎图》，五马迅若云中凫。", 
            "远青撤幕山露嵎，坡陀突起霜草枯。", 
            "黄如旌旆森葭芦，马上短衣虬髯胡。", 
            "金环贯耳大秦珠，腰插羽箭弦檿弧。", 
            "三马回走忘崎岖，二马傍出斗疾徐。", 
            "东来鴐鹅苍间雏，才四五六噤不呼。", 
            "海青一点劲气殊，勇士趫捷坚劲无。", 
            "骇兽何由避于菟，华峰秋隼胡为乎。", 
            "岱北豪鹰直厮奴，耎毛堕絮血洒芜。", 
            "胡乃仰笑马竞趋，何劳千骑万骑俱。", 
            "楼烦射杀心胆粗，寒沙兼云认归途。", 
            "卸鞍营门月模糊，向夕行乐朝驰驱。", 
            "拜官那羡执金吾，肉充糇粮席氍毹。", 
            "饮醪啜酪多欢娱，君侯玩图日怡愉。", 
            "树勋明时真壮夫，明年五马守名都。", 
            "不独海青夸健躯，麒麟在郊凤出笯，飘飘快意天之衢。"
        ], 
        "title": "金人校猎图为韦同知润题", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "团扇且弃置，夕气凉转添。", 
            "流萤点鱼钥，陨叶近虾帘。", 
            "罗衣旧恩赐，不令珠泪沾。"
        ], 
        "title": "玉阶怨", 
        "type": "古风", 
        "yun": "盐"
    }, 
    {
        "author": "梁寅", 
        "era": "元", 
        "subtype": null, 
        "text": [
            "久厌都市喧，俛思山岩静。", 
            "归饮醴溪泉，怡我淳朴性。", 
            "神峰杂树蓊，石门翠厓并。", 
            "萝悬晨露滋，巘秀夕霞映。", 
            "攀陟谐樵牧，候谒悔奔竞。", 
            "褰裾荫云松，脱屣悦风磴。", 
            "悠然遁客心，叠出野人咏。", 
            "方期谷口耕，毋诮终南径。"
        ], 
        "title": "归醴溪", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "写我山泽言，送君云霄举。", 
            "贵人气每骄，下士心独苦。", 
            "纷纷竞科第，口吐圣贤语。", 
            "朝出原宪室，夕与王侯伍。", 
            "我视辜贤良，怀珠类良贾。", 
            "乃知淳厚士，不独在齐鲁。", 
            "松柏生涧冈，出为明堂柱。", 
            "虽言被丹漆，赤心若可睹。", 
            "既应纶言徵，将随玉阶步。", 
            "嵯峨黄金台，望君为延伫。"
        ], 
        "title": "送辜德中会试", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "心寂忘尘嚣，时清乐岩筑。", 
            "爱此桃华林，葺之杜蘅屋。", 
            "葛篱延芳藟，石梁照浅渌。", 
            "风翔双白鸟，雨卧一黄犊。", 
            "东皋杂妇子，中野见樵牧。", 
            "赋诗云霞坞，携壶锦绣谷。", 
            "从君以优游，于此谢羁束。"
        ], 
        "title": "和杨逸人桃林迁居之作", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "独居南窗静，秋木连翠岑。", 
            "鸣琴众叶下，把酒孤猿吟。", 
            "宁负朱绂愿，莫乖白云心。", 
            "羡彼归田叟，高风留至今。"
        ], 
        "title": "题西山程氏南窗", 
        "type": "古风", 
        "yun": "侵"
    }, 
    {
        "author": "梁寅", 
        "era": "元", 
        "subtype": null, 
        "text": [
            "山拥衡庐青，水含潇湘碧。", 
            "两厓蟠蛟树，千岁蹲虎石。", 
            "遥遥溯川舟，泛泛蹇驴客。", 
            "凭高者何人，閒看楚云白。"
        ], 
        "title": "为临川章则常题山水图", 
        "type": "古风", 
        "yun": "陌"
    }, 
    {
        "author": "梁寅", 
        "era": "元", 
        "subtype": null, 
        "text": [
            "曲池照林坞，百尺悬萝阴。", 
            "开轩坐垂钓，水清如我心。", 
            "小鱼易伤生，大鱼或渊沈。", 
            "投竿为之恻，于此悔悟深。", 
            "名区縻好爵，都市争黄金。", 
            "但恋钩饵馨，岂知忧患侵。", 
            "濯足南涧流，振衣北山岑。", 
            "既羞结网罟，何必溉釜鬵。", 
            "物生免相贼，嗜欲常自禁。", 
            "嘉此古人意，托之金石音。"
        ], 
        "title": "题印土寺罢钓轩", 
        "type": "古风", 
        "yun": "侵"
    }, 
    {
        "author": "梁寅", 
        "era": "元", 
        "subtype": null, 
        "text": [
            "娥娥城中女，小楼对门家。", 
            "相骄茜裙新，并笑双鬟斜。", 
            "花窗弄鹦鹉，月榭弹琵琶。", 
            "不自结衣带，笑人说丝麻。", 
            "越女当自羞，燕姬何足誇。", 
            "但愁玉颜改，眼底生尘沙。", 
            "秋江芙蓉落，天寒空怨嗟。"
        ], 
        "title": "城中女", 
        "type": "古风", 
        "yun": "麻"
    }, 
    {
        "author": "梁寅", 
        "era": "元", 
        "subtype": null, 
        "text": [
            "独处衡门下，慨然思九州。", 
            "我马苦疲怯，山川多阻修。", 
            "丰草被长坂，麋鹿或群游。", 
            "蔚彼嘉树阴，鸣禽自相求。", 
            "彼物各有适，而我何寡俦。", 
            "日月双车轮，但恐不少留。", 
            "愿与二三友，朝夕论王猷。", 
            "毋为自局促，穷庐悲白头。"
        ], 
        "title": "拟古十二首 其一", 
        "type": "古风", 
        "yun": "尤"
    }, 
    {
        "author": "梁寅", 
        "era": "元", 
        "subtype": null, 
        "text": [
            "出门望长道，车马何阗阗。", 
            "白日殷轻雷，飞尘若为烟。", 
            "周人好商贾，锥刀争贸迁。", 
            "赵女夸绮服，跕蹝弹鸣弦。", 
            "营营苦不足，衣食思华鲜。", 
            "奔涛日东注，何由为静渊。"
        ], 
        "title": "拟古十二首 其二", 
        "type": "古风", 
        "yun": "先"
    }, 
    {
        "author": "梁寅", 
        "era": "元", 
        "subtype": null, 
        "text": [
            "南州产嘉橘，朱实日光炫。", 
            "燕晋誇枣栗，连林极丰羡。", 
            "枣栗充糇𩞯，足以饥馁咽。", 
            "橘酸良不如，亦可笾豆荐。", 
            "踰淮或成枳，性移贵反贱。", 
            "贤哉钟仪子，土风慎不变。"
        ], 
        "title": "拟古十二首 其三", 
        "type": "古风", 
        "yun": "霰"
    }, 
    {
        "author": "梁寅", 
        "era": "元", 
        "subtype": null, 
        "text": [
            "名都少年子，金多矜富强。", 
            "连云起甲第，峨峨拟侯王。", 
            "外厩骈骐骥，侍女罗姬姜。", 
            "豪贵相经过，绮席飞琼觞。", 
            "醉言气凌人，欢乐殊未央。", 
            "嘲笑东邻士，晏食惟糟糠。", 
            "艳艳桃李花，随时逞妍芳。", 
            "岂知易零落，荣华安可常。"
        ], 
        "title": "拟古十二首 其四", 
        "type": "古风", 
        "yun": "阳"
    }, 
    {
        "author": "梁寅", 
        "era": "元", 
        "subtype": null, 
        "text": [
            "凤栖必孤桐，鹤集思高松。", 
            "飞翔择所止，羞与鹪鹩同。", 
            "踽踽贱贫士，混混常俗中。", 
            "节槩曾闵贤，言语班扬工。", 
            "被服常布褐，虚室生蒿蓬。", 
            "向非贤哲举，何以树勋庸。"
        ], 
        "title": "拟古十二首 其五", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "芙蓉在江浦，亭亭艳清波。", 
            "虽云出淤泥，丽质良可嘉。", 
            "褰裳涉枉渚，凌风折芳花。", 
            "愿言赠君子，玩之比瑶华。", 
            "于时苟不惜，憔悴当奈何。"
        ], 
        "title": "拟古十二首 其六", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "时违骨肉弃，位高仇怨亲。", 
            "离合心岂常，势利情所因。", 
            "君子羞薄俗，古风恐夷泯。", 
            "深知慕管鲍，轻怨羞张陈。", 
            "蕙荃不随化，球琳岂易磷。", 
            "结交英雄士，白首当如新。"
        ], 
        "title": "拟古十二首 其七", 
        "type": "古风", 
        "yun": "真"
    }, 
    {
        "author": "梁寅", 
        "era": "元", 
        "subtype": null, 
        "text": [
            "江海处卑下，百川皆赴之。", 
            "山木郁萧森，上竦无繁枝。", 
            "王侯称孤寡，惟恐婴菑危。", 
            "谨虚受众益，天道盈必亏。", 
            "周公下白屋，吐哺情孜孜。", 
            "孙子相强楚，禄丰心愈卑。", 
            "奈何闾阎子，往往多矜持。"
        ], 
        "title": "拟古十二首 其八", 
        "type": "古风", 
        "yun": "支"
    }, 
    {
        "author": "梁寅", 
        "era": "元", 
        "subtype": null, 
        "text": [
            "昔常好名山，五岳期遍历。", 
            "思见松与乔，再拜问仙液。", 
            "微生累妻子，常为饥冻役。", 
            "叹此血肉躯，何以生羽翼。", 
            "谅非金石同，服食竟何益。", 
            "不如安我常，百年任所适。"
        ], 
        "title": "拟古十二首 其九", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "云门辍清响，郑卫音方扬。", 
            "锦衣受垢污，不如练布良。", 
            "轩轩青云士，鸣玉升庙堂。", 
            "名高受谗毁，宠盛罹愆殃。", 
            "美女恶女仇，偏听奸以萌。", 
            "众口能铄金，况乃忘周防。", 
            "所以君子心，惟用德自将。", 
            "行行九折阪，戒哉衔橛伤。"
        ], 
        "title": "拟古十二首 其十", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "驱马出东郭，松林见高坟。", 
            "云是公侯葬，华表干层云。", 
            "岁月既已远，朽石生荆榛。", 
            "虺蛇或内蛰，狐狸当昼蹲。", 
            "生者歌其上，死者宁复闻。", 
            "感此长太息，浮生若飙尘。", 
            "惟当勖令德，千载逝犹存。"
        ], 
        "title": "拟古十二首 其十一", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "我有太古琴，千载妙音续。", 
            "七弦何泠泠，听之非促遫。", 
            "一弹文王操，再弹宣父曲。", 
            "圣人宛见之，何由蹑其躅。", 
            "大道日以沦，浇诡驰众欲。", 
            "孰思障颓波，九州返淳俗。", 
            "夔龙为股肱，巢许遁岩谷。", 
            "穷通各有志，于我奚不足。"
        ], 
        "title": "拟古十二首 其十二", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "鸡鸣九街曙，喧喧多市声。", 
            "马似阴云度，尘随红日生。", 
            "自非守贫者，何以免营营。"
        ], 
        "title": "鸡鸣", 
        "type": "古风", 
        "yun": "庚"
    }, 
    {
        "author": "梁寅", 
        "era": "元", 
        "subtype": null, 
        "text": [
            "归息蒙岭阳，聊比嵩少岑。", 
            "乐此林薮趣，遂忘江海心。", 
            "沿涧搴芳藟，入谷听幽禽。", 
            "流泉响松下，潺湲非俗音。", 
            "猗兰被径傍，香气袭衣襟。", 
            "颓景忽西匿，浮云夕以阴。", 
            "眷彼群飞鸟，翩翩投北林。"
        ], 
        "title": "归息 其一", 
        "type": "古风", 
        "yun": "侵"
    }, 
    {
        "author": "梁寅", 
        "era": "元", 
        "subtype": null, 
        "text": [
            "蔼蔼岩前树，翠叶敷鲜滋。", 
            "攒葩杂丹素，条蔓相因依。", 
            "丰草覆侧径，麋鹿或群随。", 
            "石潭见游倏，玩之往复来。", 
            "念昔困羁绁，山泽心每违。", 
            "傍岩葺茅茨，庶使夙愿谐。", 
            "黄绮各有志，澹然何是非。"
        ], 
        "title": "归息 其二", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "春阳既和煦，时雨亦沾濡。", 
            "原野绿已遍，土润含膏腴。", 
            "兵戈幸少戢，良农日垦锄。", 
            "戴胜鸣桑林，鶗鴂亦交呼。", 
            "嗟我理编简，四体忘勤劬。", 
            "羔裘愧逍遥，梁鹈耻安居。", 
            "素餐古所诮，偶耕良我徒。"
        ], 
        "title": "归息 其三", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "薇蕨生固殊，类同若兄弟。", 
            "夷齐昔茹薇，蕨亦吾所嗜。", 
            "味非驼峰美，味非熊掌异。", 
            "但慕夷齐风，嗜此心不愧。"
        ], 
        "title": "食蕨", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "素匪廊庙器，林栖心所怡。", 
            "雪蹊爱竹柏，云疃结茅茨。", 
            "牵萝几晨夕，休工及春时。", 
            "乐与二三友，敦好在书诗。", 
            "种树循遗法，轮鞅息妄驰。", 
            "绯桃傍栏吐，碧草当阶滋。", 
            "散帙对阳景，鸣禽集芳枝。", 
            "时眺荠麦墟，或临樵牧岐。", 
            "逃喧虑自屏，抱拙澹无为。", 
            "贤哉考槃子，遐慕长在斯。"
        ], 
        "title": "茅堂新成", 
        "type": "古风", 
        "yun": "支"
    }, 
    {
        "author": "梁寅", 
        "era": "元", 
        "subtype": null, 
        "text": [
            "鲜鲜篱中槿，朝开夕旋落。", 
            "菊生丛莽间，严霜耀众萼。", 
            "所以君子交，常使情谊渥。", 
            "鸣禽思蔚林，纵鱼慕浚壑。", 
            "雅趣固其然，庸俗讵能度。", 
            "咏歌有遗音，丝竹非至乐。", 
            "来辕慰幽屏，返旆望冥漠。", 
            "重期琚瑀临，岂叹云汉邈。"
        ], 
        "title": "和答周继文", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "溪谷云昼合，东林微雨来。", 
            "二友歘俱至，一见纾中怀。", 
            "扫我茅茨室，为君缃帙开。", 
            "上言风雅醇，下言艳歌谐。", 
            "何以相淹留，清醑不盈杯。", 
            "何以为远赠，愧无琼与瑰。", 
            "煦风失坚冰，溪水流湝湝。", 
            "归鸿正翱翔，浮鹥散参差。", 
            "告我遽言旋，定省恒惧乖。", 
            "懿此孝友心，令德善自培。", 
            "愿为王国士，无愧北山莱。"
        ], 
        "title": "简伯英伯筠见访雨留信宿", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "长安繁华子，锦绮为衣裾。", 
            "千金欧冶剑，百金大秦珠。", 
            "腰带玉麒麟，马鞭青珊瑚。", 
            "斗鸡杜陵曲，走马黄山隅。", 
            "一朝歘自厌，谢遣轻儇徒。", 
            "出市卖骏马，下帷事诗书。", 
            "落笔慕班扬，开口论唐虞。", 
            "既膺丞相荐，诏徵诣公车。", 
            "三十秘书郎，四十谏大夫。", 
            "不登金张门，掉臂许史庐。", 
            "结知万乘主，入侍九重居。", 
            "里闾共嗟叹，金玉竟何须。", 
            "六艺信为宝，少年毋自疏。"
        ], 
        "title": "暇日过吴佥子亮宝艺斋偶赋", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "閒窥石峡泉，折竹扫苔翳。", 
            "稍觉鱼鸟亲，亦使蛇虫辟。", 
            "濯缨寒袭人，洗砚香生臂。", 
            "西崦云昼冥，伫听风雨至。"
        ], 
        "title": "舍后观泉", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "李侯名马姿相别，赤骝紫燕俱下列。", 
            "头纯黑色身遍白，一片阴云兼积雪。", 
            "自言辰州初买时，城门走试惊飙驰。", 
            "少年旁观皆叹息，前者未闻今见之。", 
            "矫如玄龙跃春水，巨浪掀腾玉鳞起。", 
            "夜将金络光可睹，昼鞲银鞍色相似。", 
            "东还豫章今几载，黄金可市当十倍。", 
            "长鸣冀北群已空，出猎阴山意常在。", 
            "吁嗟李侯才更贤，虬须燕颔神凛然。", 
            "明年踏雪趋幽燕，青霄飞鞚朝九天。", 
            "九重诏拜大都护，此马愿逐双旌去。"
        ], 
        "title": "李辰州黑首白身名马歌", 
        "type": "古风", 
        "yun": null
    }, 
    {
        "author": "梁曾", 
        "era": "元", 
        "subtype": null, 
        "text": [
            "问花花不语，为谁落，为谁开。", 
            "算春色三分，半随流水，半入尘埃。", 
            "人生能几欢笑，但相逢、尊酒莫相催。", 
            "千古幕天席地，一春翠绕珠围。", 
            "彩云回首暗高台。", 
            "烟树渺吟怀。", 
            "拚一醉留春，留春不住，醉里春归。", 
            "西楼半帘斜日，怪衔春、燕子却飞来。", 
            "一枕青楼好梦，又教风雨惊回。"
        ], 
        "title": "木兰花慢 西湖送春", 
        "type": "词", 
        "yun": null
    }, 
    {
        "author": "梁曾", 
        "era": "元", 
        "subtype": "七言绝句", 
        "text": [
            "翠柏屏前竹阑曲，几见毰毸雪衣舞。", 
            "平生风云万里心，零落湖山一丘土。"
        ], 
        "title": "悼鲜于伯几鹤二首 其一", 
        "type": "绝句", 
        "yun": "麌"
    }, 
    {
        "author": "梁曾", 
        "era": "元", 
        "subtype": "七言绝句", 
        "text": [
            "世间万事不可虞，奇祸何由也到渠？", 
            "不见嵇康遭杀戮，令人空叹养生书。"
        ], 
        "title": "悼鲜于伯几鹤二首 其二", 
        "type": "绝句", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "阮君江海士，不减嗣宗贤。", 
            "酒共名流饮，诗从野客传。", 
            "寻山经楚甸，踏雪上吴船。", 
            "急景心常惜，冥搜思独玄。", 
            "图成辋川上，花忆浣溪边。", 
            "窗户山擎月，楼台树接天。", 
            "珍藏太史录，剩集小山篇。", 
            "何日参佳论，临流思渺然。"
        ], 
        "title": "寄阮谦仲", 
        "type": "排律", 
        "yun": "先"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "帝命均劳逸，天工赞纪纲。", 
            "渥恩来凤沼，吉日动乌樯。", 
            "位应郎官宿，威馀御史霜。", 
            "诸曹资倡率，上相待绳匡。", 
            "正色吴山悄，清怀浙水长。", 
            "当为鲍司隶，行召董贤良。", 
            "凛凛科名重，振振士气扬。", 
            "明年楚江上，霄汉想鹓行。"
        ], 
        "title": "普元礼御史迁浙省都事奉饯", 
        "type": "排律", 
        "yun": "阳"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "西域青骢马，名因画史传。", 
            "一龙方挺出，八骏敢争先。", 
            "晓日明金辔，春云覆锦鞯。", 
            "河源随蹀躞，阊阖望蜿蜒。", 
            "迥立梧桐外，长嘶苜蓿前。", 
            "无双空冀北，敌万踏燕然。", 
            "留影词人羡，捐金贵介怜。", 
            "他年按图索，天路复翻翩。"
        ], 
        "title": "建业为友生徐元明题骢马图", 
        "type": "排律", 
        "yun": "先"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "我每怀空谷，君先赋式微。", 
            "好风催去桨，凉月梦庭闱。", 
            "柱史能相问，山人苦劝归。", 
            "久閒松桂室，将理薜萝衣。", 
            "豹变中林隐，鸿期九野飞。", 
            "韦编常自理，朱绂岂终违。", 
            "方笃乡邻好，那忧会合稀。", 
            "云栖如可觅，他日扣岩扉。"
        ], 
        "title": "易子翚自建业还上高益乐赠别", 
        "type": "排律", 
        "yun": "微"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "瑰石含幽响，神鱼入巧裁。", 
            "扬鬐方丈室，骧首雨花台。", 
            "音逐神光动，鳞随日影开。", 
            "锦鲸同诡状，桐鲤愧凡材。", 
            "泉吼松边应，僮闻竹下回。", 
            "点头曾悟法，烧劫不成灰。", 
            "沦弃经风雨，迁移出草莱。", 
            "热生敲处火，润带卧时苔。", 
            "夏后璜今复，周王鼓未摧。", 
            "希声洗烦虑，日欲上方来。"
        ], 
        "title": "赋五音石鱼", 
        "type": "排律", 
        "yun": "灰"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "市迥茅堂静，冈分玉峡回。", 
            "藤檐云气逼，瓮牖旭光来。", 
            "稚柳依沙种，幽花瞰水栽。", 
            "凫鹥时狎近，豺虎息惊猜。", 
            "山霭霏霏远，汀云漾漾开。", 
            "游丝当散帙，啼鸟劝持杯。", 
            "商舶从纷若，桡歌亦快哉。", 
            "名同浣溪叟，暂屈济时才。"
        ], 
        "title": "题黄孟节峡东草堂", 
        "type": "排律", 
        "yun": "灰"
    }, 
    {
        "author": "梁寅", 
        "era": "元", 
        "subtype": "五言排律", 
        "text": [
            "吉日棹讴发，蘼芜江上青。", 
            "纵鱼跃冰渚，思雁度烟汀。", 
            "归梦波能越，离歌酒暂停。", 
            "远岑朝在目，新月夕扬舲。", 
            "重访神君馆，还经孺子亭。", 
            "辞高誇白雪，人去叹晨星。", 
            "旧宅花留树，荒阡蕙荐馨。", 
            "啼莺候来客，春暮许同听。"
        ], 
        "title": "赠李以洪归豫章", 
        "type": "排律", 
        "yun": "青"
    }, 
    {
        "author": "梁寅", 
        "era": "元", 
        "subtype": "七言排律", 
        "text": [
            "八月秋深江水清，月明朱舰趁宵征。", 
            "郎官湖上风云合，黄鹤楼前洲渚生。", 
            "持鉴棘闱方伯召，扬旌沙路郡侯迎。", 
            "经通鲁史春秋奥，策问周官礼乐明。", 
            "十八科名资化笔，三千才子服英声。", 
            "玉生玄圃圭璋就，金出棠溪鼎鼐成。", 
            "放榜总称唐陆贽，著书尤羡汉张衡。", 
            "名区三载承知遇，聊采芙蓉寄远情。"
        ], 
        "title": "送江西省照磨王（健）志刚考试湖广", 
        "type": "排律", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言排律", 
        "text": [
            "魏亭之北朱贤良，三十文章逼汉唐。", 
            "矫矫云龙行碧落，飘飘天马脱丝缰。", 
            "山罍牺象珠凡器，苍玉珠玑多异光。", 
            "太史遗书窥石室，春秋大义揭王纲。", 
            "方驰健步今文苑，未策奇勋古战场。", 
            "才似贾生谁敢忌，名班黄宪遽先伤。", 
            "严君痛失鹓鸾羽，令弟哀思鸿雁行。", 
            "怅望斗牛铺紫气，呜呼兰桂陨秋霜。", 
            "故人秉笔争称述，稚子应门待振扬。", 
            "鸾草琅玕明月照，新坟夏屋白云长。", 
            "临江孤客怀畴昔，今日生刍空自将。"
        ], 
        "title": "朱尚质挽诗", 
        "type": "排律", 
        "yun": "阳"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "夜雨响幽涧，晓云归远山。", 
            "阴晴识天意，一为破愁颜。"
        ], 
        "title": "初夏十绝 其一", 
        "type": "绝句", 
        "yun": "删"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "踏沙逢断径，坐石看浮槎。", 
            "鱼逐新生水，蜂寻未落花。"
        ], 
        "title": "初夏十绝 其二", 
        "type": "绝句", 
        "yun": "麻"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "水稻苗初绿，畦桑叶渐稠。", 
            "羡人耕凿好，宽我乱离忧。"
        ], 
        "title": "初夏十绝 其三", 
        "type": "绝句", 
        "yun": "尤"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "树暗云更深，鸟啼春已去。", 
            "多谢桃源人，能留远人住。"
        ], 
        "title": "初夏十绝 其四", 
        "type": "绝句", 
        "yun": null
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "传闻渝水上，蔽日甲兵尘。", 
            "野战哀田叟，山行泣妇人。"
        ], 
        "title": "初夏十绝 其五", 
        "type": "绝句", 
        "yun": "真"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "风藤摇曲巷，烟柳暗长渠。", 
            "饥鹘无时下，浮鸥却自如。"
        ], 
        "title": "初夏十绝 其六", 
        "type": "绝句", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "莫年生计违，头白独如期。", 
            "争似儿童日，渔樵逐队嬉。"
        ], 
        "title": "初夏十绝 其七", 
        "type": "绝句", 
        "yun": "支"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "久客疏慵惯，浑忘世俗嘲。", 
            "诗因临水就，书为看云抛。"
        ], 
        "title": "初夏十绝 其八", 
        "type": "绝句", 
        "yun": "肴"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "经岁离故园，青林思飞绕。", 
            "旧松长更高，新竹生渐小。"
        ], 
        "title": "初夏十绝 其九", 
        "type": "绝句", 
        "yun": "筱"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "薜荔岩前老，蘼芜江上多。", 
            "吴船拟重泛，閒听越人歌。"
        ], 
        "title": "初夏十绝 其十", 
        "type": "绝句", 
        "yun": "歌"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "琪树方壶秀，芝草玄洲春。", 
            "羽人爱林卧，不管海扬尘。"
        ], 
        "title": "赵伯友姜叔谦同游紫霄观见示佳咏因属和 其一", 
        "type": "绝句", 
        "yun": "真"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "昔闻云中仙，遁迹人间世。", 
            "青松将十围，苍鹿亦千岁。"
        ], 
        "title": "赵伯友姜叔谦同游紫霄观见示佳咏因属和 其二", 
        "type": "绝句", 
        "yun": "霁"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "餐霞固有术，烹石谅非难。", 
            "何如坎离媾，方寸成金丹。"
        ], 
        "title": "赵伯友姜叔谦同游紫霄观见示佳咏因属和 其三", 
        "type": "绝句", 
        "yun": "寒"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "贞士不可见，或从林下逢。", 
            "暂即松筠室，聊怡冰雪容。"
        ], 
        "title": "赵伯友姜叔谦同游紫霄观见示佳咏因属和 其四", 
        "type": "绝句", 
        "yun": "冬"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "碧桃天上树，青涧石边栽。", 
            "世每纷纷异，花犹岁岁开。"
        ], 
        "title": "赵伯友姜叔谦同游紫霄观见示佳咏因属和 其五", 
        "type": "绝句", 
        "yun": "灰"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "手弄紫藟芳，搴衣阴洞口。", 
            "九节蒲可寻，如瓜枣当剖。"
        ], 
        "title": "赵伯友姜叔谦同游紫霄观见示佳咏因属和 其六", 
        "type": "绝句", 
        "yun": "有"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "高吟水木净，逸思风云骤。", 
            "知有沧洲期，意得还独笑。"
        ], 
        "title": "赵伯友姜叔谦同游紫霄观见示佳咏因属和 其七", 
        "type": "绝句", 
        "yun": null
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "孤山夕云冻，皓鹤返林庐。", 
            "参差破琼蕊，正是雪飞初。"
        ], 
        "title": "为黄仲尹题梅四绝 其一", 
        "type": "绝句", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "珠宫万姝丽，缤纷朝紫皇。", 
            "月明瑶珥冷，风细缟衣香。"
        ], 
        "title": "为黄仲尹题梅四绝 其二", 
        "type": "绝句", 
        "yun": "阳"
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "蜿蟺双苍龙，石潭下无底。", 
            "时时戏明珠，夜光照寒水。"
        ], 
        "title": "为黄仲尹题梅四绝 其三", 
        "type": "绝句", 
        "yun": null
    }, 
    {
        "author": "梁寅", 
        "era": "元", 
        "subtype": "五言绝句", 
        "text": [
            "霜白玉堂砌，乌啼锦树枝。", 
            "小儿誇解笛，莫向月中吹。"
        ], 
        "title": "为黄仲尹题梅四绝 其四", 
        "type": "绝句", 
        "yun": "支"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "蜀绮吴绫惯揣量，并刀常带色丝香。", 
            "自言多得豪家意，也解穿云到上方。"
        ], 
        "title": "龙翔寺赠缝人 其一", 
        "type": "绝句", 
        "yun": "阳"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "山客麻衣岁月多，朔风吹裂奈愁何。", 
            "若为访我清江上，倩子云中制芰荷。"
        ], 
        "title": "龙翔寺赠缝人 其二", 
        "type": "绝句", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "乾坤清气治朝音，碧海明珠价万金。", 
            "他日江南方氏集，流传应遣到鸡林。"
        ], 
        "title": "赠采诗方道成", 
        "type": "绝句", 
        "yun": "侵"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "美人玉钗燕翩翩，白日照耀黄金蝉。", 
            "柳丝绿让云鬟亸，荷花红妒茜裙鲜。"
        ], 
        "title": "西湖歌五首 其一", 
        "type": "绝句", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "鹅黄满壶载船头，酒能解愁人自愁。", 
            "长堤车马如流水，朝来莫去几时休。"
        ], 
        "title": "西湖歌五首 其二", 
        "type": "绝句", 
        "yun": "尤"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "艳妆缓歌金缕衣，舞腰学得雁儿飞。", 
            "湖西日落月东出，歌舞留人且莫归。"
        ], 
        "title": "西湖歌五首 其三", 
        "type": "绝句", 
        "yun": "微"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "青山入湖湖水青，菱花白白照船棂。", 
            "山头急雨船须住，水面凉风酒易醒。"
        ], 
        "title": "西湖歌五首 其四", 
        "type": "绝句", 
        "yun": "青"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "钱塘城中十万家，碧瓦龙鳞户绮霞。", 
            "楼头卖酒船中饮，不如湖上最繁华。"
        ], 
        "title": "西湖歌五首 其五", 
        "type": "绝句", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "木犀香里设离筵，建业西风八月天。", 
            "一骑仍留大江北，双凫何日五云边。"
        ], 
        "title": "儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬 其一", 
        "type": "绝句", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "一札飞来云锦函，也知能共阿戎谈。", 
            "几夜石头城上月，遥瞻二十四桥南。"
        ], 
        "title": "儿子岷自维扬还至金陵得朱县尹仲文手书且云荷接引良厚二绝寄谢时仲文将调官京师假馆维扬 其二", 
        "type": "绝句", 
        "yun": "覃"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "台下澄江山影多，台上蟠木悬青萝。", 
            "高人一去山寂寂，万古明月照江波。"
        ], 
        "title": "钓台三首 其一", 
        "type": "绝句", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "独把渔竿烟雨中，身婴尘网与人同。", 
            "祇缘竞慕终南捷，愈觉高名泰华雄。"
        ], 
        "title": "钓台三首 其二", 
        "type": "绝句", 
        "yun": "东"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "祠庭才拜先生像，舟子乘风发棹忙。", 
            "欲荐蘋蘩惭草草，回瞻云水白苍苍。"
        ], 
        "title": "钓台三首 其三", 
        "type": "绝句", 
        "yun": "阳"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "忆昔西园曾见招，春风歌响入春霄。", 
            "池上题诗花冉冉，林边归骑雨潇潇。"
        ], 
        "title": "观清江傅氏西园题咏怀旧二绝 其一", 
        "type": "绝句", 
        "yun": "萧"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "一别桃源迷故津，花随流水几回春。", 
            "烟尘岂料逢今日，翰墨犹期似昔人。"
        ], 
        "title": "观清江傅氏西园题咏怀旧二绝 其二", 
        "type": "绝句", 
        "yun": "真"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "风入梧桐山月明，卧听邻笛转凄清。", 
            "未传黄鹤楼中曲，却得羌儿塞上声。"
        ], 
        "title": "闻笛", 
        "type": "绝句", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "楚山春笋楚江鱼，北野黄羊恐未如。", 
            "老来更厌江鱼美，食笋山中乐有馀。"
        ], 
        "title": "食笋", 
        "type": "绝句", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "山上浮云坐卧看，茅衡十日步蹒跚。", 
            "思仙不得飞腾术，愈觉人间行路难。"
        ], 
        "title": "足疾作", 
        "type": "绝句", 
        "yun": "寒"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "小桥东郭先生履，曲径西湖处士家。", 
            "向暖早看花似雪，冒寒更爱雪如花。"
        ], 
        "title": "为王仲义题雪梅", 
        "type": "绝句", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "几夜江城厌鼓鼙，出关那得更迟迟。", 
            "鸡豚晓日田家乐，榛莽秋风过客悲。"
        ], 
        "title": "清江道中 其一", 
        "type": "绝句", 
        "yun": "支"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "桕叶生红霞映水，荍花连白雪盈畴。", 
            "晴天绣画山溪景，却是春光不似秋。"
        ], 
        "title": "清江道中 其二", 
        "type": "绝句", 
        "yun": "尤"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "葛岭云开青映天，潇洲月上夜无烟。", 
            "太守爱居山水郡，名流尤羡幕官贤。"
        ], 
        "title": "寄章齐高 其一", 
        "type": "绝句", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "去年相亲情恋恋，今年相望思依依。", 
            "石潭遥想蛟龙稳，寒渚空怜鸿雁稀。"
        ], 
        "title": "寄章齐高 其二", 
        "type": "绝句", 
        "yun": "微"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "令弟曾为五台客，经过湖上问平安。", 
            "芙蓉道远何堪寄，杨柳秋来折更难。"
        ], 
        "title": "寄章齐高 其三", 
        "type": "绝句", 
        "yun": "寒"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "山中岁月薜萝春，天上光华印绶新。", 
            "白首惟思逢世泰，青云那得厌交贫。"
        ], 
        "title": "寄章齐高 其四", 
        "type": "绝句", 
        "yun": "真"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "石峡瑽琤新涨水，柏林崷崒古时坟。", 
            "黄茅小径无来客，一犬松边吠白云。"
        ], 
        "title": "山舍偶成", 
        "type": "绝句", 
        "yun": "文"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "门外梧桐啼早鸦，行人策马踏江沙。", 
            "归去却怜家是客，重来还念客为家。"
        ], 
        "title": "代赠李以洪归洪州 其一", 
        "type": "绝句", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "冉冉花明金凤渚，青青柳映木兰船。", 
            "遥望钟陵在何处，洪崖高出白云边。"
        ], 
        "title": "代赠李以洪归洪州 其二", 
        "type": "绝句", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "象牙潭里帆过后，石头渡口船到时。", 
            "洲人洲上迎归楫，山客山中劳远思。"
        ], 
        "title": "代赠李以洪归洪州 其三", 
        "type": "绝句", 
        "yun": "支"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "黄峰岧峣凌紫虚，下有林堂宜读书。", 
            "绿壑丹崖迟君至，松巢不减住匡庐。"
        ], 
        "title": "代赠李以洪归洪州 其四", 
        "type": "绝句", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "见说春耕溪水头，赋诗犹忆玉京游。", 
            "莫誇塞北千蹄马，宁买江南十角牛。"
        ], 
        "title": "和何彦正春耕十一首 其一", 
        "type": "绝句", 
        "yun": "尤"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "雨后逍遥南涧上，山田漠漠树重重。", 
            "绿拖烟外无穷水，青插天边不尽峰。"
        ], 
        "title": "和何彦正春耕十一首 其二", 
        "type": "绝句", 
        "yun": "冬"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "垂垂杨柳荫柴扃，远远岩峦列锦屏。", 
            "江海归来更何事，朝亲农圃夕穷经。"
        ], 
        "title": "和何彦正春耕十一首 其三", 
        "type": "绝句", 
        "yun": "青"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "石壁临流净可书，从教渔子怪癯儒。", 
            "黄蜂日日粘红蕊，白鸟时时下绿芜。"
        ], 
        "title": "和何彦正春耕十一首 其四", 
        "type": "绝句", 
        "yun": "虞"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "自著青蓑久离群，羞将龙剑远从军。", 
            "雨苗已得邻人惜，烟草常令稚子耘。"
        ], 
        "title": "和何彦正春耕十一首 其五", 
        "type": "绝句", 
        "yun": "文"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "乱后江湖阻舟楫，衣冠强半寓山村。", 
            "云山紫蕨那堪采，豺虎惊人翠谷昏。"
        ], 
        "title": "和何彦正春耕十一首 其六", 
        "type": "绝句", 
        "yun": "元"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "短笠登山自种茶，萦林石径树边邪。", 
            "百金自可侔封邑，千骑何劳拥鼓笳。"
        ], 
        "title": "和何彦正春耕十一首 其七", 
        "type": "绝句", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "竹间樵径行应熟，花外渔舟望欲迷。", 
            "处处稻畦分落照，荷锹人去水禽啼。"
        ], 
        "title": "和何彦正春耕十一首 其八", 
        "type": "绝句", 
        "yun": "齐"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "閒与山氓日共谈，往来溪北又溪南。", 
            "今代劝农贤太守，他年何武定才堪。"
        ], 
        "title": "和何彦正春耕十一首 其九", 
        "type": "绝句", 
        "yun": "覃"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "野夫卧对石门山，怀友其如道险艰。", 
            "喜诵清诗凉雨后，唤回幽思白云间。"
        ], 
        "title": "和何彦正春耕十一首 其十", 
        "type": "绝句", 
        "yun": "删"
    }, 
    {
        "author": "梁寅", 
        "era": "元", 
        "subtype": "七言绝句", 
        "text": [
            "业桑树边绿草坐，刺桐花下碧瓷杯。", 
            "醉和农歌乐农暇，吴盐如雪点杨梅。"
        ], 
        "title": "和何彦正春耕十一首 其十一", 
        "type": "绝句", 
        "yun": "灰"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "卷幔回飙入，题诗急雨催。", 
            "地高天喜近，云散月还来。", 
            "玉漏因寒涩，金门待曙开。", 
            "仙宫闻教乐，应奏《上之回》。"
        ], 
        "title": "京城和蔡渊仲旅夕", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "寥阔山林迹，凄凉江海情。", 
            "巴歌从客好，楚服为人轻。", 
            "把剑秋风起，忧时白发生。", 
            "黄金虽所贵，未敢论纵横。"
        ], 
        "title": "旅舍", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "楚楚江南士，翩翩幕下郎。", 
            "公车烦奏报，分阃接辉光。", 
            "鱼稻三吴美，云山百粤长。", 
            "东还慰亲意，指日拜高堂。"
        ], 
        "title": "程止善以广东帅府奉差还省亲浙东", 
        "type": "律诗", 
        "yun": "阳"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "夫子荆扬彦，龙门早欲攀。", 
            "高名辉北斗，雄气并南山。", 
            "钟应天霜吼，舟因峡浪还。", 
            "蓬莱献三赋，他日动天颜。"
        ], 
        "title": "钤北和答袁子敬", 
        "type": "律诗", 
        "yun": "删"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "楚郊春已半，出郭少纷华。", 
            "雨长閒门草，烟迷废苑花。", 
            "干戈违古俗，耕凿羡人家。", 
            "吾异青门隐，也应归种瓜。"
        ], 
        "title": "二月望郡城作", 
        "type": "律诗", 
        "yun": "麻"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "飞雨山棚爽，繁云竹巷迷。", 
            "翠藤低拂石，黄叶乱沾泥。", 
            "树杪盘饥鹘，墙根立小鸡。", 
            "园夫桔槔废，新水满青畦。"
        ], 
        "title": "对雨", 
        "type": "律诗", 
        "yun": "齐"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "阆苑仙姑境，祇园珠树林。", 
            "炎冈焚白玉，净地待黄金。", 
            "诗里烟霞色，轩中水月心。", 
            "高栖忆支遁，遥睇碧山岑。"
        ], 
        "title": "宗海上人新住仙姑院寄赠", 
        "type": "律诗", 
        "yun": "侵"
    }, 
    {
        "author": "梁寅", 
        "era": "元", 
        "subtype": "五言律诗", 
        "text": [
            "海上安期子，仙风可独攀。", 
            "斸苓春雨里，种杏碧云间。", 
            "一竹看龙化，千峰与鹤还。", 
            "神功比卿相，何必羡朝班。"
        ], 
        "title": "赠医士萧敬则", 
        "type": "律诗", 
        "yun": "删"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "韦曲风光尺五天，骄骢嘶过酒楼前。", 
            "龙舆陌路疏疏雨，凤阙觚棱淡淡烟。", 
            "上相彩旃归柳外，王孙金弹落花边。", 
            "临流有客题佳句，不羡春风歌舞筵。"
        ], 
        "title": "都下将归宿石城门外和李仲渊知县晚过上林之作", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "豫章城外发春帆，西望岷峨落日酣。", 
            "故国蚕丛随地迥，浮云鸟道与天参。", 
            "政行定布秋官令，赋就多逢蜀客谈。", 
            "他日绣衣归阙下，还因鸿雁忆江南。"
        ], 
        "title": "送江西省员外郎纳文璨赴四川省理问", 
        "type": "律诗", 
        "yun": "覃"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "明经应诏唐公子，价比玙璠英妙年。", 
            "长安跃马志千里，东鲁获麟书一编。", 
            "路入淮河青树里，家邻海岱白云边。", 
            "郡国荐书多秀彦，汉廷惟爱董生贤。"
        ], 
        "title": "赠唐伯恂应试山东", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "华省归来栖莫鸦，层轩开处对明霞。", 
            "竹边琴鹤心如水，郭里林塘客是家。", 
            "碧玉调高风自起，玄裳舞罢月初斜。", 
            "昼閒更喜诗清绝，白石苍苔松正花。"
        ], 
        "title": "题常检校执中琴鹤轩", 
        "type": "律诗", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "飞楼高出对山坳，千丈瑶林耸翠梢。", 
            "桂花结得月中实，松叶构成云里巢。", 
            "散帙群鸦绕茅屋，钩帘一鹤下江郊。", 
            "山中习气爱淳朴，高尚何妨世俗嘲。"
        ], 
        "title": "次韵题姜叔用山中书楼", 
        "type": "律诗", 
        "yun": "肴"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "侯门还似野人庐，故友时来下泽车。", 
            "桃李庭墙花发后，兰苕洲渚水生初。", 
            "挥毫缓饮山亭酒，移炬频窥竹阁书。", 
            "今日风光异前日，好将词赋惜春馀。"
        ], 
        "title": "重到澹溪和答姜叔德", 
        "type": "律诗", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "武阳渡口与君别，澹水溪头重见君。", 
            "客里十年如昨日，世间千态祇浮云。", 
            "荒沙病马春仍怯，幽馆啼莺昼共闻。", 
            "明日临流忍分袂，石桥烟柳翠纷纷。"
        ], 
        "title": "澹溪留别熊孟和", 
        "type": "律诗", 
        "yun": "文"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "观风曾从使君车，改调重来宪府书。", 
            "宿桨暮吟彭蠡雁，香粳朝饭武昌鱼。", 
            "九秋天阔鹰鹯迅，七泽霜严草木疏。", 
            "幕下羡君多意气，奇才何止百砗磲。"
        ], 
        "title": "赠裴宪史之武昌", 
        "type": "律诗", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "水洞山人泛海槎，东游聊看赤城霞。", 
            "仙衣新理薜萝蔓，野饭兼餐松树花。", 
            "自向名山窥玉简，羞干卿相论丹砂。", 
            "钱塘月下西飞鹤，定有尺书先报家。"
        ], 
        "title": "送洞阳杨鍊师东游", 
        "type": "律诗", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "蓠蘅洲渚绿迷沙，振策行寻江上■。", 
            "石镜锦屏诗入梦，松林莲社客为家。", 
            "灯前暮雨飞青崦，钵里春泉带落花。", 
            "幽赏重期定何处，钟山秋日咏烟霞。"
        ], 
        "title": "送忍上人之庐山", 
        "type": "律诗", 
        "yun": "麻"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "句曲山高云木齐，逸人结屋山之西。", 
            "凉风为扫阶前叶，落日留光林外溪。", 
            "书满松床儿子诵，诗镌石壁远人题。", 
            "好招车马尘中士，来共烟霞幽处栖。"
        ], 
        "title": "题句容王氏西斋", 
        "type": "律诗", 
        "yun": "齐"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "沈生三十慕班扬，袖里骊珠吐夜光。", 
            "未题天上仙郎籍，犹滞江南古帝乡。", 
            "五月凉风吹白袷，一川飞雨荡轻航。", 
            "归拜高堂应最乐，松花山酝满筵香。"
        ], 
        "title": "赠沈茂才归池阳", 
        "type": "律诗", 
        "yun": "阳"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "满山笋蕨满园茶，一树红花间白花。", 
            "大抵四时春最好，就中尤好是山家。"
        ], 
        "title": "山居吟（录十二） 其一", 
        "type": "绝句", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "年老庵居养病身，日高犹自未开门。", 
            "怕寒起坐烧松火，一曲樵歌隔坞闻。"
        ], 
        "title": "山居吟（录十二） 其二", 
        "type": "绝句", 
        "yun": null
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "山厨寂寂断炊烟，冻锁泉声欲雪天。", 
            "面壁老僧无定力，又思乞食到人间。"
        ], 
        "title": "山居吟（录十二） 其三", 
        "type": "绝句", 
        "yun": null
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "此事谁人敢强为，除非知有莫能知。", 
            "分明月在梅花上，看到梅花早已迟。"
        ], 
        "title": "山居吟（录十二） 其四", 
        "type": "绝句", 
        "yun": "支"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "茅屋低低三两间，团团环绕尽青山。", 
            "竹床不许閒云宿，日未斜时便掩关。"
        ], 
        "title": "山居吟（录十二） 其五", 
        "type": "绝句", 
        "yun": "删"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "一片无尘新雨地，半边有藓古时松。", 
            "目前景物人皆见，取用谁知各不同。"
        ], 
        "title": "山居吟（录十二） 其六", 
        "type": "绝句", 
        "yun": null
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "山形凹凸路高低，石占云头屋占蹊。", 
            "地窄栽来蔬菜少，又营小圃在桥西。"
        ], 
        "title": "山居吟（录十二） 其七", 
        "type": "绝句", 
        "yun": "齐"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "移家深入乱峰西，烟树重重隔远溪。", 
            "年老心閒贪睡稳，厌闻钟响与鸡啼。"
        ], 
        "title": "山居吟（录十二） 其八", 
        "type": "绝句", 
        "yun": "齐"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "半窗斜日冷生光，破衲蒙头坐竹床。", 
            "枯叶满炉烧焰火，不知屋上有寒霜。"
        ], 
        "title": "山居吟（录十二） 其九", 
        "type": "绝句", 
        "yun": "阳"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "深秋时节雨霏霏，藓叶层层印虎蹄。", 
            "一夜西风吹不住，晓来黄叶与阶齐。"
        ], 
        "title": "山居吟（录十二） 其十", 
        "type": "绝句", 
        "yun": "齐"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "老来无事干怀抱，竹榻高眠石枕斜。", 
            "梦里不知谁是我，觉来新月到梅花。"
        ], 
        "title": "山居吟（录十二） 其十一", 
        "type": "绝句", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "独坐穷心寂杳冥，个中无法可当情。", 
            "西风吹尽拥门叶，留得空阶与月明。"
        ], 
        "title": "山居吟（录十二） 其十二", 
        "type": "绝句", 
        "yun": "庚"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "一天红日晓东南，自拔青苗插瘦田。", 
            "布䄌半沾泥水湿，归来脱晒竹房前。"
        ], 
        "title": "山居诗", 
        "type": "绝句", 
        "yun": "先"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "离众多年无坐具，入山长久没袈裟。", 
            "单单有个铁铛子，留得人间煮瀑花。"
        ], 
        "title": "山居", 
        "type": "绝句", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "山风吹破故窗纸，片片雪花飞入来。", 
            "添尽布裘浑不煖，拾枯深拨地炉灰。"
        ], 
        "title": "仙居吟", 
        "type": "绝句", 
        "yun": "灰"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "钁头添铁屋头悬，健即锄云倦即眠。", 
            "红日正中黄独熟，甘香不在火炉边。"
        ], 
        "title": "山居诗", 
        "type": "绝句", 
        "yun": "先"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "有人问我何年住，坐久才方省得来。", 
            "门外碧桃亲手种，春光二十度花开。"
        ], 
        "title": "绝句八首 其一", 
        "type": "绝句", 
        "yun": "灰"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "年老安居养病身，日高犹自未逢人。", 
            "怕寒起坐烧松火，一曲樵歌隔坞春。"
        ], 
        "title": "绝句八首 其二", 
        "type": "绝句", 
        "yun": "真"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "玉堂银烛笙歌夜，金谷罗帏富贵家。", 
            "争似道人茅屋里，一天晴月晒梅花。"
        ], 
        "title": "绝句八首 其三", 
        "type": "绝句", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "田地无尘长不扫，柴门有客叩方开。", 
            "雪晴斜月侵檐冷，梅影一枝窗上来。"
        ], 
        "title": "绝句八首 其四", 
        "type": "绝句", 
        "yun": "灰"
    }, 
    {
        "author": "清珙", 
        "era": "元", 
        "subtype": "七言绝句", 
        "text": [
            "山舍无聊夜卧迟，因君记得去年时。", 
            "豆花棚下曾分榻，月落松梢尚咏诗。"
        ], 
        "title": "寄友人", 
        "type": "绝句", 
        "yun": "支"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "道人缘虑尽，触目是心光。", 
            "何处碧桃谢，满溪流水香。", 
            "草深蛇性悦，日暖蝶心狂。", 
            "曾见樵翁说，云边霅昼房。"
        ], 
        "title": "溪岩杂咏（录六） 其一", 
        "type": "律诗", 
        "yun": "阳"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "一钁足生涯，居山道者家。", 
            "有功惟种竹，无暇莫栽花。", 
            "水碓夜春米，竹笼春焙茶。", 
            "人间在何处？隐隐见桑麻。"
        ], 
        "title": "溪岩杂咏（录六） 其二", 
        "type": "律诗", 
        "yun": "麻"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "山厨修午供，泉白似银浆。", 
            "羹熟笋鞭烂，饭炊粳米香。", 
            "油煎青顶蕈，醋煮紫芽姜。", 
            "百味皆难及，何须说上方。"
        ], 
        "title": "溪岩杂咏（录六） 其三", 
        "type": "律诗", 
        "yun": "阳"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "红日半衔山，柴门便掩关。", 
            "绿蒲眠蓐软，白木枕头弯。", 
            "松月来先照，溪云出未还。", 
            "迢迢清夜梦，不肯到人间。"
        ], 
        "title": "溪岩杂咏（录六） 其四", 
        "type": "律诗", 
        "yun": "删"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "扶杖入松林，閒行上翠岑。", 
            "鹤群冲鹘散，树影落溪沈。", 
            "野果棘难采，药苗香易寻。", 
            "澹烟斜日暮，红叶半岩阴。"
        ], 
        "title": "溪岩杂咏（录六） 其五", 
        "type": "律诗", 
        "yun": "侵"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "结草便为庵，年年用覆苫。", 
            "纸窗松叶暗，竹屋藓花粘。", 
            "麦饭惟饶火，藜羹不点盐。", 
            "生涯随分过，谁管世人嫌。"
        ], 
        "title": "溪岩杂咏（录六） 其六", 
        "type": "律诗", 
        "yun": "盐"
    }, 
    {
        "author": "清珙", 
        "era": "元", 
        "subtype": "五言律诗", 
        "text": [
            "岩台舒野望，依约见松门。", 
            "唐代高僧寺，宋朝丞相坟。", 
            "溪光晴泻远，野色晚来昏。", 
            "山路歌声绝，樵归烟火村。"
        ], 
        "title": "閒居 其二", 
        "type": "律诗", 
        "yun": null
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "老来脚力不胜鞋，竹杖扶行步落花。", 
            "待月伴云眠藓石，寻梅陪客过邻家。", 
            "粥香瓦钵山田米，雪汎瓷瓯水磨茶。", 
            "今日为翁时暂出，此心长只在烟霞。"
        ], 
        "title": "赵会初心提举", 
        "type": "律诗", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "吾家住在霅溪西，水满天湖月满溪。", 
            "未到尽惊山崄峻，曾来方识路高低。", 
            "蜗沿素壁粘枯壳，虎过新蹄印雨泥。", 
            "閒闭柴门春昼寂，青桐花发画胡啼。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其一", 
        "type": "律诗", 
        "yun": "齐"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "柴门虽设未尝关，閒看幽禽自往还。", 
            "尺璧易求千丈石，黄金难买一生閒。", 
            "雪消晓嶂闻寒瀑，叶落秋林见远山。", 
            "古柏烟销清昼永，是非不到白云间。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其二", 
        "type": "律诗", 
        "yun": "删"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "幽居自与世相分，苔厚林深草木薰。", 
            "山色雨晴常得见，市声朝暮罕曾闻。", 
            "煮茶瓦灶烧黄叶，补衲岩台剪白云。", 
            "人寿希逢年满百，利名何苦竞趋奔。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其三", 
        "type": "律诗", 
        "yun": null
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "溪浅泉清见石沙，屋头无角寄藤萝。", 
            "夜深月下长猿啸，苔厚岩前少客过。", 
            "庭竹攲斜春雪重，岭梅消瘦夜寒多。", 
            "寥寥此道非今古，徒把砖来石上磨。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其四", 
        "type": "律诗", 
        "yun": "歌"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "破屋萧萧枕石台，柴门白日为谁开？", 
            "名场成队挨身入，古路无人跨脚来。", 
            "深夜雪寒惟火伴，五更霜冷有猿哀。", 
            "袈裟零落难缝补，收卷云霞自剪裁。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其五", 
        "type": "律诗", 
        "yun": "灰"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "优游静坐野僧家，饮啄随缘度岁华。", 
            "翠竹黄花閒意思，白云流水淡生涯。", 
            "石头莫认山中虎，弓影休疑盏里蛇。", 
            "林下不知尘世事，夕阳长见送归鸦。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其六", 
        "type": "律诗", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "满头白发瘦棱层，日用生涯事事能。", 
            "木臼秋分舂白朮，竹筐春半晒朱藤。", 
            "黄精就买山前客，紫菜长需海外僧。", 
            "谁道新年七十七，开池栽藕种茭菱。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其七", 
        "type": "律诗", 
        "yun": "蒸"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "自入山来万虑澄，平怀一种任腾腾。", 
            "庭前树色秋来减，槛外泉声雨后增。", 
            "挑荠煮茶延野客，买盆移菊送邻僧。", 
            "锦衣玉食公卿子，不及山僧有此情。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其八", 
        "type": "律诗", 
        "yun": null
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "竞利奔名何足誇，清閒独许野僧家。", 
            "心田不长无明草，觉苑长开智慧花。", 
            "黄土坡边多蕨笋，青苔地上少尘沙。", 
            "我年三十馀来此，几度晴窗映落霞。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其九", 
        "type": "律诗", 
        "yun": "麻"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "历遍乾坤没处寻，偶然得住此山林。", 
            "茅庵高插云霄碧，藓径斜过竹树深。", 
            "人为利名惊宠辱，我因禅寂老光阴。", 
            "苍松怪石无人识，犹更将心去觅心。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其十", 
        "type": "律诗", 
        "yun": "侵"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "细把浮生物理推，输赢难定一盘棋。", 
            "僧居青嶂閒方好，人在红尘老不知。", 
            "风飏茶烟浮竹榻，水流花瓣落青池。", 
            "如何三万六千日，不放心身静片时。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其十一", 
        "type": "律诗", 
        "yun": "支"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "法道寥寥不可模，一庵深隐是良图。", 
            "门前养竹高遮屋，石上分泉直到厨。", 
            "猿抱子来崖果熟，鹤移巢去涧松枯。", 
            "禅边大有閒情绪，收拾乾柴向地炉。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 （录十二） 其十二", 
        "type": "律诗", 
        "yun": "虞"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "四十馀年独隐居，不知尘世几荣枯。", 
            "夜炉助煖烧松叶，午钵充饥摘野蔬。", 
            "坐石看云閒意思，朝阳补衲静工夫。", 
            "有人问我西来旨，尽把家私说向渠。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其十三", 
        "type": "律诗", 
        "yun": null
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "茅屋青山绿水边，往来年久自相便。", 
            "数株红白桃李树，一片青黄菜麦田。", 
            "竹榻夜移听雨坐，纸窗晴启看云眠。", 
            "人生无出清閒好，到得清閒岂偶然。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其十四", 
        "type": "律诗", 
        "yun": "先"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "浮世光阴有几何，谁能挈挈又波波。", 
            "厨空旋去寻黄独，衲破方思剪绿荷。", 
            "麈尾罢拈言语断，佛经忘看蠹鱼多。", 
            "可怜身在袈裟下，趣境攀缘事事过。"
        ], 
        "title": "余山（录十二）林多暇瞌睡之馀偶成偈语自娱纸墨少便不欲记之云衲禅人请书盖欲知我山中趣向于是静思随意走笔不觉盈帙故掩而归之复嘱慎勿以此为歌咏之助当须参意则有激焉 其十五", 
        "type": "律诗", 
        "yun": "歌"
    }, 
    {
        "author": "清珙", 
        "era": "元", 
        "subtype": "七言律诗", 
        "text": [
            "屋借云边两载居，晴原无事便携锄。", 
            "和香采得邻家菊，趁嫩挑来自种蔬。", 
            "秋殿寂时山磬歇，夜窗虚处柏烟疏。", 
            "明朝又向他山去，何日重来读梵书。"
        ], 
        "title": "别南山经室", 
        "type": "律诗", 
        "yun": "鱼"
    }, 
    {
        "author": "盛景年", 
        "era": "元", 
        "subtype": "五言律诗", 
        "text": [
            "浮云海上来，西横太湖过。", 
            "散彩涵秋汀，垂阴入虚坐。", 
            "日照天影移，风吹浪纹破。", 
            "开窗绿树间，何人读书卧。"
        ], 
        "title": "万顷云亭", 
        "type": "律诗", 
        "yun": "个"
    }, 
    {
        "author": "许有壬", 
        "era": "元", 
        "subtype": null, 
        "text": [
            "淅米剑头炊。", 
            "枵腹雷鸣出险诗。", 
            "诗客眼高轻视鹤，如鸡。", 
            "终是鸡群有等威。", 
            "供饲不如期。", 
            "柰此瓶储告尽时。", 
            "也胜劈琴馋俗子，充饥。", 
            "穷饿相从更怨谁。"
        ], 
        "title": "南乡子 和明初鹤饥韵四首", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "高论听悬河。", 
            "先知新诗问老坡。", 
            "手冷不甘寒气早，谁呵。", 
            "更被黄花笑鬓皤。", 
            "风竹乱婆娑。", 
            "老我衰颜藉酒酡。", 
            "佳节重逢真可赏，赓歌。", 
            "陶令壶觞旨且多。"
        ], 
        "title": "南乡子 和欧阳玄之韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "薄宦苦营营。", 
            "半世长亭复短亭。", 
            "一旦结茅当叠嶂，云屏。", 
            "朝暮阴晴几样青。", 
            "浊酒瓦盆盛。", 
            "农父无才却有情。", 
            "好雨知时公到此，安宁。", 
            "话到盆空月满庭。"
        ], 
        "title": "南乡子 次可行韵二首 其二", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "老子分渔樵。", 
            "说着登山气更豪。", 
            "天外长江流不尽，迢迢。", 
            "脚底青云步渐高。", 
            "两手敢辞劳。", 
            "右有深杯左有螯。", 
            "我似渊明多一字，陶陶。", 
            "明日黄花笑二毛。"
        ], 
        "title": "南乡子 醉书月香亭桂几", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "锦瑟思华年。", 
            "底用嘈嘈五十弦。", 
            "两线清冰千万调，能传。", 
            "句句分明字字圆。", 
            "高艺擅华筵。", 
            "多少新声出自然。", 
            "更着赵娘歌宛转，相联。", 
            "消得诗人笔似椽。"
        ], 
        "title": "南乡子 赠轧二弦胡琴高才甫", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "自古英雄。", 
            "试倒指，谁能廊庙雍容。", 
            "相君此遇，风虎云龙。", 
            "光掩前后诸公。", 
            "正天开治运，□□力、启沃宸衷。", 
            "况平生，把诗书礼乐，烂入胸中。", 
            "当年侧闻先德，只一语唤起，万室春风。", 
            "桂树成丛。", 
            "棣华联萼，总是旧日阴功。", 
            "怪昨宵雪霁，烟光薄、生意浮空。", 
            "我来为寿，相朝何似，维岳维嵩。"
        ], 
        "title": "春从天上来 祝一斋大参寿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "窗对晴岚。", 
            "门临流水，坐阅归帆。", 
            "为口劳心，雪犹烧笋，霜便分柑。", 
            "酒香梅下茅庵。", 
            "就湖置、新鱼满篮。", 
            "梦记当年，此皆身享，好个江南。"
        ], 
        "title": "柳梢青", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "云海茫茫，何人寻得春归处。", 
            "年年迟暮。", 
            "不逐春归去。", 
            "何日真归，历历江湖路。", 
            "舟横渡。", 
            "青山无数。", 
            "醉吸荷心露。"
        ], 
        "title": "点绛唇 次吕叔泰韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "酒病诗愁，好春三月常孤负。", 
            "开门春暮。", 
            "新绿迷云树。", 
            "一片飞花，绾住游丝舞。", 
            "东风妒。", 
            "等闲吹去。", 
            "散乱随红雨。"
        ], 
        "title": "点绛唇 病中偶成", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "陈迹空凫渚。", 
            "怅繁华、等闲一梦，便成今古。", 
            "佩玉鸣銮人如画，何处为云为雨。", 
            "只明月、还生春浦。", 
            "帝子当时无穷欲，奈浮云、回首浑非故。", 
            "天有意，肯轻许。", 
            "江湖襟带雄吴楚。", 
            "更翩翩、三王文采，丽章骈句。", 
            "一旦飞来韩家笔，才见龙翔凤舞。", 
            "漫千载、怀人延伫。", 
            "豪杰纷纷今谁在，笑世间、华屋争寒暑。", 
            "瀛海远，去无侣。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "故垒空如堵。", 
            "杳无踪、朝台暮榭，燕歌赵舞。", 
            "为问人间繁华梦，几度邯郸炊黍。", 
            "只燕子、春来秋去。", 
            "太液句陈何由辨，似咸阳、一炬成焦土。", 
            "兴与废，竟谁主。", 
            "满川芳草迷烟雨。", 
            "怅平生、楚骚心事，更堪羁旅。", 
            "野水芙蓉香寂寞，犹似当年怨女。", 
            "长啸罢、中天凝伫。", 
            "沧海桑田寻常事，附冥鸿、便欲飘飘举。", 
            "回首后，又千古。"
        ], 
        "title": "贺新郎 次吕叔泰南城怀古", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "老境闲门昼不开。", 
            "闲人庭院甚宜苔。", 
            "打门诗债任渠催。", 
            "千里有家频入梦，一春无酒可开怀。", 
            "心宽随处是蓬莱。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "修黛横愁苦爱颦。", 
            "赪霞乱玉更宜嗔。", 
            "嗅香挼蕊柰何春。", 
            "织就回文难会意，写成离字亦伤神。", 
            "他年不及卷中人。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "花露浓沾桂棹香。", 
            "柳风轻拂葛衣凉。", 
            "放歌深入水云乡。", 
            "荷叶杯中倾绿醑，瓜皮船上载红妆。", 
            "都堂何似住溪堂。"
        ], 
        "title": "浣溪沙 护圣李泠舟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "崖上留题破紫烟。", 
            "岩前沦茗挹清泉。", 
            "烂游三日酒如川。", 
            "有水有山高士宅，无风无雨小春天。", 
            "人间真见地行仙。"
        ], 
        "title": "浣溪沙 游善应", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "紫宸朝罢，东风吹到谪仙家。", 
            "貂裘抖擞尘沙。", 
            "一室窗明几净，人境独清华。", 
            "有息斋名画，殿帅高茶。", 
            "主人意佳。", 
            "道分手、即天涯。", 
            "何事相逢不饮，戚戚嗟嗟。", 
            "黄封旋拆，有鹅腊、鸡朐与兔羓。", 
            "公不饮、孤负梅花。"
        ], 
        "title": "望月婆罗门引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "人家十万，春风先到使君家。", 
            "天公更着芳华。", 
            "尽把楼台粉泽，琼树映横斜。", 
            "要歌宦白雪，暖借流霞。", 
            "吴姬赵娃。", 
            "乱银烛、影交加。", 
            "不放行云归去，敲碎红牙。", 
            "可怜杜老，肯飞送、江头只岸花。", 
            "争似我、夜醉长沙。"
        ], 
        "title": "望月婆罗门引", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "赏梅观竹。", 
            "不暇镵黄独。", 
            "白玉吹香连碧玉。", 
            "富杀山人林谷。", 
            "几年行路艰难。", 
            "眼明今日重看。", 
            "便结岁寒心友，休教梦到槐安。"
        ], 
        "title": "清平乐", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "天寒日暮。", 
            "百绕梅花树。", 
            "万斛清香藏不住。", 
            "都在一花开处。", 
            "可怜月堕霜飞。", 
            "不知疏影来时。", 
            "谁报云川老子，翠禽先在南枝。"
        ], 
        "title": "清平乐", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "平生爱竹。", 
            "到处萦心曲。", 
            "一日相违人便俗。", 
            "栽满水边茅屋。", 
            "谁知岁晚空山。", 
            "佳人能慰荒寒。", 
            "莫论和羹结实，且看高节停鸾。"
        ], 
        "title": "清平乐 和可行梅竹韵三首", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "虬蔓悬秋露，骊珠撼晓风。", 
            "倚崖点漆变殷红。", 
            "味与凉州珍贡，却相同。", 
            "御苑堪移植，雕盘合上供。", 
            "猿猱余颗寂寥中。", 
            "多谢樵人分送，到山翁。"
        ], 
        "title": "南歌子", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "秣陵犹忆豪华地。", 
            "醉春风、花明媚。", 
            "碧城彩绚楼台，紫陌香生罗绮。", 
            "夹十里秦淮笙歌市。", 
            "酒帘高曳红摇翠。", 
            "油壁小轻车，间雕鞍金辔。", 
            "同游放浪多才子。", 
            "诧酣歌、如高李。", 
            "傲时江海狂心，怀古虹霓雄气。", 
            "归卧云庐霜满鬓，十年间、多少愁思。", 
            "春梦绕天涯，度烟波千里。"
        ], 
        "title": "昼夜乐 怀金陵", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "孤峰碧峭，长云中瑶草。", 
            "群鹿甡甡怪希有。", 
            "想嵩阳少室，曾伴松乔，知踏遍、白石苍苔多少。", 
            "逸人尘外趣，医凤骖鸾，梦上瀛洲历蓬岛。", 
            "蓦见此山中、便对烟霞，喜共约、长为侪友。", 
            "为借问、仙翁在何方，愿同往从之，遍窥岩岫。"
        ], 
        "title": "洞仙歌 舍后山中见群鹿", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "西窗梦断檐光晓。", 
            "雪交坠、□□山僮惊报。", 
            "岩岫化银宫，似白云仙岛。", 
            "万树梨花都开遍，怪一夜、春风来早。", 
            "凝眺。", 
            "想千家晏起，村巷幽悄。", 
            "谁解唤扫庭除，命雕鞍迎客，玉壶注酒。", 
            "金帐拥红妆，惜盛欢难久。", 
            "何似袁安门昼掩，抱清冷、年年如旧。", 
            "须候。", 
            "候暖日烘梅，竹松回秀。"
        ], 
        "title": "真珠帘", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "带恨湘江水。", 
            "无柰远、楚云天际千里。", 
            "灵均一去，芳荪翠减，香篱青死。", 
            "龙舟鼍鼓声沸。", 
            "叹旧俗、空夸水戏。", 
            "乐少年、越女吴姬，□□王孙公子。", 
            "曾记南浦芙蓉，东湖杨柳，斜日歌吹。", 
            "彩舟载酒，纶巾挥扇，胜友同醉。", 
            "而今白头蓬卷。", 
            "但谙惯、独醒滋味。", 
            "好只把、兰佩荷衣，从今料理。"
        ], 
        "title": "宴清都 端午", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "锦树分明上苑花，晴光宜日又宜霞。", 
            "碧烟横处有人家。", 
            "绿似鸭头松下水，白于鱼腹柳边沙。", 
            "一溪云影雁飞斜。"
        ], 
        "title": "浣溪沙 冬景", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "檐溜泻泉声。", 
            "寒透疏棂。", 
            "愁如百草雨中生。", 
            "谁信在家翻似客，好梦先惊。", 
            "花发恐飘零。", 
            "只待朝晴。", 
            "彩霞红日照山庭。", 
            "曾约故人应到也，同听啼莺。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "深锁宫花，绣生鱼钥重门闭。", 
            "美人何事怨东风，独抱伤春意。", 
            "月照黄沙万里，到毡城、芳心自喜。", 
            "尊前歌舞，马上琵琶，宠深谁比。", 
            "毳服胡妆，那思旧日娇罗绮。", 
            "年年秋雁向南飞，肯寄相思字。", 
            "岁久玉颜憔悴，似花落，悔随流水。", 
            "草青坟上，应是香魂，尚含愁思。"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "黯黯凄凄草色，狼狼藉藉花枝。", 
            "江上烟波天共远，树外云山路更迷。", 
            "故人音信稀。", 
            "因病纵教废酒，非愁自懒题诗。", 
            "芍药荼蘼开渐近，蹴鞠秋千乐有谁。", 
            "雨僝风僽时。"
        ], 
        "title": "破阵子", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "翠谷吞霞，丹厓隐日，瑶草绿迷仙路。", 
            "复宇层台，鸡犬不知何处。", 
            "花对发、洞里娇娥，璧双美、人间才子。", 
            "信奇缘、水合云交，香风满径共归去。", 
            "嘈嘈鸾凤箫管，九酝琼浆碧，冰盘麟脯。", 
            "沧海深深，将比此情难侣。", 
            "奈尘臆未断愁根，被啼鸟苦催归思。", 
            "叹多少乐极生悲，落花思故树。"
        ], 
        "title": "绮罗香 天台", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "海门西上帆如电。神灵借与天风便。", 
            "容易见庐山。云中双鹤还。", 
            "风匀波不怒。水碧涵山翠。", 
            "沽酒酹神君。醉吟湖上春。"
        ], 
        "title": "菩萨蛮 湖口", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "天似洗。遥望楚山千里。", 
            "归雁数声云外去。此身犹滞此。", 
            "半夜潜蛟不起。潭月金鳞光细。", 
            "独倚孤篷浑不寐。碧流清见底。"
        ], 
        "title": "谒金门 舟中对月", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "春正美。", 
            "处处艳桃秾李。", 
            "记省花晨今日是，柰何辞帝里。", 
            "采石兰桡暂倚。", 
            "且与舟人同醉。", 
            "心已到家身尚未。", 
            "客中聊复尔。"
        ], 
        "title": "谒金门 采石花朝", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "急雨响岩阿。", 
            "阴云暗薜萝。", 
            "山中春去更寒多。", 
            "纵紫门不闭，花满径，苍苔润，少人过。", 
            "兰舟曾记兰汀宿，牵恨是烟波。", 
            "而今林下和樵歌。", 
            "看风风雨雨，滋造物，时时变，总心和。"
        ], 
        "title": "缑山月 雨夕", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "薄寒山阁，当亭午、潇潇雨。", 
            "鸟静桃花林，水坐兰苕渚。", 
            "玉勒骢稀出，油壁车何处。", 
            "欲簪花、簪不住。", 
            "花红发白，应笑人憔悴。", 
            "春过一半，东去水、难西驻。", 
            "前半伤多病，后半休虚负。", 
            "白醴匏尊满，紫笋山殽具。", 
            "心无累，皆佳趣。", 
            "自辞觞酌，劝客须当醉。"
        ], 
        "title": "谢池春慢", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "岷峨雪尽生春水。江阔盘蛟喜。", 
            "兰桡晓发大江东。回望银宫金阙五云中。", 
            "来时秋渚蒹葭老。归日春花早。", 
            "客身千里似征鸿。恰恰秋来春去总相同。"
        ], 
        "title": "虞美人 舟中", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "叠浪堆琼，横烟织素。", 
            "停桡避险湾头住。", 
            "汀洲连水水连云，何曾迷却归人路。", 
            "今夕聊淹，明朝须去。", 
            "休愁休怨休嗔怒。", 
            "还家正属好风光，啼莺无数花千树。"
        ], 
        "title": "踏莎行 江上阻风", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "苍厓翠谷。", 
            "闲云一片无拘束。", 
            "田庐村巷经行熟。", 
            "无取无求，曳杖看修竹。", 
            "道人邀我岩居宿。", 
            "小槽白酒过醽醁。", 
            "醉来只唱山中曲。", 
            "无价清欢，何必论金玉。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "汉川之东美山水，谁其隐者蒙谷子。", 
            "草屋披书橡栎阴，奚童携琴篁竹里。", 
            "弹冠曾拜大夫爵，洗耳竟作箕山士。", 
            "愿随鸾鹄凌烟霄，宁使蛟龙在泥滓。", 
            "嗟哉世士多尚同，嗟哉日凋淳朴风。", 
            "长安车马若流水，安得一来空谷中。"
        ], 
        "title": "题蒙谷子图", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "北庭贵胄多才华，历历科名映前后。", 
            "吾观子中何俊拔，龙驹凤雏世稀有。", 
            "春秋三传在胸臆，煜煜文光动星斗。", 
            "纵横健笔刀槊利，白昼翕忽风雷吼。", 
            "高名前岁上春官，同侪先登颜愈厚。", 
            "今日再贡尤神奇，词场驰骋誇捷手。", 
            "严徐可备顾问列，卓鲁能知风化首。", 
            "君才内外无不宜，汉廷几人出君右。", 
            "野夫有志徒激烈，年踰四十栖垄亩。", 
            "丈夫勋名山岳重，常愿贤豪慎操守。", 
            "江头送君朔风急，鸿飞翩翩沙石走。", 
            "白头喜托青云交，他日幽思在林薮。"
        ], 
        "title": "送贡士颜子中", 
        "type": "古风", 
        "yun": "有"
    }, 
    {
        "author": "梁寅", 
        "era": "元", 
        "subtype": null, 
        "text": [
            "孟君故人好事者，摩诘当年号潇洒。", 
            "荐之明主既不能，綵笔徒誇善描写。", 
            "浐川风急天正寒，灞桥云黄雪初下。", 
            "蹇驴行行欲何之，妙句直欲追大雅。", 
            "饭颗山头杜少陵，溧阳水滨孟东野。", 
            "饥寒一身人共叹，声名千载天所假。", 
            "南山故庐拂袖归，五侯七贵俱土苴。", 
            "龙钟如此君莫嘲，平生贵在知我寡。"
        ], 
        "title": "题王维所画孟浩然像", 
        "type": "古风", 
        "yun": "马"
    }, 
    {
        "author": "梁寅", 
        "era": "元", 
        "subtype": null, 
        "text": [
            "钟山旧游经十载，佳辰今喜登临又。", 
            "清明况与数友同，春浓更觉诸峰秀。", 
            "绀殿觚棱隐玄雾，閟宫幡幢昏白昼。", 
            "古松尚讶龙屈蟠，怪石还疑鹿逗遛。", 
            "偶逐樵人茧足趋，惊逢老僧雪眉覆。", 
            "郁郁天花百和香，泠泠风篁七弦奏。", 
            "东崖西崖绚金碧，前林后林开锦绣。", 
            "扪萝或如啼猿抱，下坂急若流星走。", 
            "少年兼戒垂堂险，素心默借神灵佑。", 
            "名山共阅太史书，思傍精庐卜云构。"
        ], 
        "title": "游钟山", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "绣衣御史才且贤，江南策马将朝天。", 
            "金闺兰台名藉甚，清泉白石心恬然。", 
            "华轩嵯峨崇台侧，九曲之溪北山北。", 
            "雪瀑泠泠六月寒，云根屹屹千年色。", 
            "御史拜官本书生，射策天门群辈惊。", 
            "致身已羡钟鼎食，咏古犹闻金石声。", 
            "坐谈时接林下士，驰想岩阿纫薜荔。", 
            "方膺钧轴未许閒，且以泉石醒烦思。", 
            "泉流赴海石在山，丈夫雄豪那可攀。", 
            "何妨勋业霄汉上，长寄心情林壑间。"
        ], 
        "title": "题李文甫泉石轩", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "袁孝子，思死如生生欲死。", 
            "海盐场上泪眼枯，哀心无穷海之水。", 
            "谁云猛虎凶，谁云长蛇毒。", 
            "咄尔凶毒人，何独无骨肉。", 
            "尔身虽齑断，肠已裂我腹。", 
            "父也衔冤蝼蚁乡，儿犹饮食被服裳。", 
            "皇天昭昭运三光，如山之罪胡可以掩藏。", 
            "暑卧埃尘，寒卧雪霜，跃我前狐嘷我傍。", 
            "父魂有知儿共处，母存未忍儿身亡。", 
            "呜呼天下几人冤且苦，孝子三年独庐墓。", 
            "官书大字表门户，更愿除却人间蛇与虎。"
        ], 
        "title": "袁孝子篇", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "金陵美酒人共誇，千金百金多酒家。", 
            "绿印青瓶若山积，粉书綵帜明春花。", 
            "北来南去多豪客，吴歌赵舞当绮席。", 
            "银铛苾苾松脂香，玉舟滟滟鹅黄色。", 
            "奈何徼利翻贱价，虚名诳人妄称诧。", 
            "惟将众药助曲糵，浇薄每异真淳者。", 
            "钟山老僧酿山泉，醍醐甘露美自然。", 
            "壶樽惟饷朱门贵，升斗岂论青铜钱。", 
            "书生病渴尝涓滴，始因酒味知酒德。", 
            "市楼醉客徒喧呼，山中醇醪人不识。"
        ], 
        "title": "金陵美酒行", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "二月东风来，江南花正开。", 
            "行人发建业，远赴黄金台。", 
            "金台到时已三月，燕山青青罢飞雪。", 
            "看花正似江南春，黄鹂迎人语音悦。", 
            "绣衣郎官文采奇，海霞照耀珊瑚枝。", 
            "天街柳绿骢马嘶，朝随御史趋彤墀。", 
            "彤墀花暖风日美，御史俯伏天颜喜。", 
            "千言万言气凛然，能令奸邪愧欲死。", 
            "郎官家本东鲁人，十年读书泗水滨。", 
            "当陪东马严徐贵，不假金张许史亲。", 
            "上林年年春自好，拜官却忆江南道。", 
            "江南望君骢马来，方信文章致身早。"
        ], 
        "title": "送御史椽王德润迁中台", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "豪家甲第开锦绣，春来牡丹大如斗。", 
            "孙卿独爱萱草花，玩之忘忧期母寿。", 
            "官中无事常早归，花前跪进青玉卮。", 
            "此花本号宜男草，食禄封侯男更宜。", 
            "去年花开满堂后，今年堂后花似旧。", 
            "绮窗朱户阆苑深，毋与此花共长久。", 
            "九节菖蒲何处生，千年碧桃种不成。", 
            "卿家萱草良可贵，人间自当五百岁。"
        ], 
        "title": "题孙仲远经历萱寿堂", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "问君琴中趣，好在山水间。", 
            "山风吹雨木萧瑟，山月照石泉潺湲。", 
            "五音低昂宫徵变，紫鸾和鸣白鹤怨。", 
            "空桑既远郑卫繁，筝琶之耳谁能辨。", 
            "五柳先生好素琴，君今仍爱弦上音。", 
            "邈哉古音传古意，更请为问雍门子。"
        ], 
        "title": "琴中趣赠上饶危逸人", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "小年自诧良家子，手把兵书当经史。", 
            "出身名隶羽林籍，带剑横行过都市。", 
            "一校初蒙上将知，三军尽羡好男儿。", 
            "阴山夜寒雪拥甲，沙碛昼昏风捲旗。", 
            "铁骢疾足若飞兔，羽箭鸣声如饿鸱。", 
            "独攻贤王每血战，生擒当户犹穷追。", 
            "自矜虓勇世无敌，九重竟未承颜色。", 
            "上功幕府屡呵谴，献计辕门多沮抑。", 
            "大将军印别赐人，狼居胥山谁勒石。", 
            "斗鸡羞入少年场，射虎犹令猎徒惜。", 
            "方今天子重书生，朝临广内暮承明。", 
            "老来不愿风尘起，但向闾阎观太平。"
        ], 
        "title": "老将行", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "紫骝马，黄金鞭。", 
            "春风十里杏花发，髯奴鞲马琼楼前。", 
            "楼中美人坐叹息，飞尘一带出南陌。", 
            "南陌行人如水流，怕郎骑马好远游。"
        ], 
        "title": "紫骝马效杨伯谦", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "君不见汉时定远侯，耻事笔砚心雄豪。", 
            "赤手能扼昆山虎，钓竿竟掣青海鳌。", 
            "吴郎读书思用世，纵谈王霸谊甚高。", 
            "旁窥风雅兼楚骚，酒酣气欲隘八极，有时拔剑起舞白日风萧颾。", 
            "亘空虹霓歘而见，深谷魍魉为之逃。", 
            "一身胆气山崒嵂，英姿何必头虎毛。", 
            "时时过我论六韬，后生可畏心所褒。", 
            "骅骝岂惮踏冰雪，鹰隼早见辞笼绦。", 
            "皋夔稷契日已远，达官肉食多淫饕。", 
            "焉知吴郎心激烈，褐衣在野轻尔曹。", 
            "我常爱君如宝刀，用之有时慎所操。", 
            "用之有时慎所操，丈夫事业非徒劳。"
        ], 
        "title": "赠吴孟任", 
        "type": "古风", 
        "yun": "豪"
    }, 
    {
        "author": "梁寅", 
        "era": "元", 
        "subtype": null, 
        "text": [
            "老树山桥昼潇洒，兴来濯足苍藤下。", 
            "云边厓石危欲落，雨后泉流急如泻。", 
            "客过松林贪翠阴，农分稻苗散青把。", 
            "桃源风土良可乐，何恨龙钟在田野。"
        ], 
        "title": "篢谷作", 
        "type": "古风", 
        "yun": "马"
    }, 
    {
        "author": "梁寅", 
        "era": "元", 
        "subtype": null, 
        "text": [
            "黄花之高峰，削玉凌青霄。", 
            "墨溪如苔峡，曲折架以螮蝀百尺之飞桥。", 
            "乃有逸人张与黄，结庐其侧相与放旷而逍遥。", 
            "园绮非陋汉，巢由岂忘尧。", 
            "吾但爱此清泠水，濯缨鼓枻夕复朝。", 
            "虎溪松风鸣石窍，香炉烟彩腾山椒。", 
            "恍然若在匡庐下，云入衣袖神飘飘。", 
            "溪流可鉴分妍蚩，照之谁云白为缁。", 
            "教儿兼学王右军，日以墨溪供墨池。", 
            "岂无题桥磊砢士，访隐蹀躞溪之湄。", 
            "拂石横琴，瞰流咏诗。", 
            "明月自至，如相与期。", 
            "或时临风酌醽醁，醉眠苍苔歌紫芝。", 
            "紫芝歌罢心自怡，遐聣六合间，何物劳我思。", 
            "蔓草绿靡靡，乱石白离离。", 
            "游鱼不复惊，狎鸥能我随。", 
            "共谈留侯黄石事，人生乐在心相知。"
        ], 
        "title": "题墨溪桥", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": null, 
        "text": [
            "桃源或藏朝市间，草堂那厌近江关。", 
            "门外马若流星过，壶中人似洞仙閒。", 
            "异人曾见陶弘景，词客常交庾子山。", 
            "书和药尘香郁郁，席沾花片绣斑斑。", 
            "斑斑花逐春风起，爱君词章亦如此。", 
            "逸思朝凌葛岫云，清心夕比蛟潭水。", 
            "白鹿苍松诗近仙，钜泽名山画为史。", 
            "绝俗应同三岛间，结茅何必千岩里。", 
            "岩里烟云如满襟，凡情日浅道自深。", 
            "不向南山歌白石，何须北斗并黄金。", 
            "春天远羡壶尊乐，夜月徒摇旌旆心。", 
            "龙唇古琴怀古操，为君一写涧泉音。"
        ], 
        "title": "题郡城欧阳氏草堂", 
        "type": "古风", 
        "yun": null
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "钟阜石城嗟久淹，秦山渭水入遥瞻。", 
            "邮程渐与江湖异，殊俗喜闻官吏廉。", 
            "云浪鱼龙三月暖，霜天鹰隼九秋严。", 
            "明年簪笔明光殿，褒擢重期圣泽沾。"
        ], 
        "title": "送李仪伯御史之西台", 
        "type": "律诗", 
        "yun": "盐"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "秦淮垂柳翠毵毵，乌府先生发去骖。", 
            "路入云山函谷里，梦怀雪屋大江南。", 
            "汉官执法时流羡，唐代遗踪野老谈。", 
            "应念西人久凋瘵，飞章先看斥奸贪。"
        ], 
        "title": "送李好古御史", 
        "type": "律诗", 
        "yun": "覃"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "秋风浩荡扫蛮烟，海月偏宜下濑船。", 
            "北阙尚迟宣室召，南交暂借广文毡。", 
            "槟榔日食谙殊俗，荔子园租当俸钱。", 
            "况说伏波能荐士，长裾谁得似君贤。"
        ], 
        "title": "番阳朱仲潜赴广东学正赠别", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "绣衣公子李贤良，爱听秋声山水房。", 
            "半夜天风林欲雨，一庭白月户明霜。", 
            "书看卷里蝇头字，灯吐窗间萤爝光。", 
            "想惜流年慕勋业，宁无词赋似欧阳。"
        ], 
        "title": "听秋声轩为李叔端赋", 
        "type": "律诗", 
        "yun": "阳"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "倦客方歌归去来，君归先为酌离杯。", 
            "凤凰台下帆朝发，龙虎山前云莫回。", 
            "中岁一官淹泽国，明年三赋献蓬莱。", 
            "鸣珂定按夔龙步，已见文星近上台。"
        ], 
        "title": "张元相学正归上饶赠别", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "九市通衢万柳青，柳边车骑雾冥冥。", 
            "浙江水袅罗衣带，天目山开绀画屏。", 
            "游女竞誇新服玩，遗民犹诧小朝廷。", 
            "白衣太史徒多感，祇拟重增山水经。"
        ], 
        "title": "初至钱塘", 
        "type": "律诗", 
        "yun": "青"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "城绕青峰锦绣回，仙楼十二竞崔嵬。", 
            "云飞沧海山无尽，潮撼长江雨并来。", 
            "吴相忠魂祠宇在，宋皇行殿梵宫开。", 
            "东南都会金城废，竟日湖船丝竹哀。"
        ], 
        "title": "登吴山", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "江西十载诵君诗，一见钱塘如故知。", 
            "耽学自嫌科第早，论文何让古人为。", 
            "湖州兔颖刀锋锐，浙水鱼笺锦字奇。", 
            "珍赠千金意千里，长因明月动幽思。"
        ], 
        "title": "小留豫章袁尚志归自浙右得刘伯温书并寄吴兴温国宝笔十枚感其远贶一诗奉寄伯温名基处州青田人举进士为高安丞再迁江浙儒学副提举", 
        "type": "律诗", 
        "yun": "支"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "道人住在小玄洲，山水之间庭户幽。", 
            "松挂片云招宿鹤，池开半月隐灵虬。", 
            "仙书待写榴皮字，燕坐真乘莲叶舟。", 
            "为论先天过夜半，知师心与太虚游。"
        ], 
        "title": "太平观灵枢堂有轩临池扁曰山水间因访曾鍊师留宿赋之", 
        "type": "律诗", 
        "yun": "尤"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "千丈孤城环万山，新除学录小官閒。", 
            "郡侯拜朔惟陪礼，弟子鸣弦长掩关。", 
            "燄燄文星南斗下，迢迢桂水白云间。", 
            "奇才好进安边策，早从楼船定八蛮。"
        ], 
        "title": "送清江刘立爱赴柱阳学录", 
        "type": "律诗", 
        "yun": "删"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "画虎墙摧土覆阶，故侯题句昔曾来。", 
            "政称循吏湖再辟，力比巨灵山自开。", 
            "环砦危峰森似戟，照人寒水净于苔。", 
            "居民总爱甘棠馆，嘉树何妨为更栽。"
        ], 
        "title": "至正庚寅岁分宜丞舒君尚翁浚治章湖寓宿白斜巡检署题诗壁间尚翁乙酉进士予故人也岁丙申经过白斜睹遗迹嘉循政因续其韵", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "白头遭乱远江城，寄宿深山岁又更。", 
            "雪里人家荒野色，天涯亲友暮年情。", 
            "山魈夜应猿猱响，樵子晨冲虎豹行。", 
            "草笠棕衣任来往，阴崖何处觅黄精。"
        ], 
        "title": "丁酉岁正月四日雪", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "千里江湖羽檄传，著鞭方看祖君先。", 
            "连营白旆风云上，为国丹心日月边。", 
            "诸客登楼多暇日，三农在野庆丰年。", 
            "戎机须自儒冠出，未数功臣卫霍贤。"
        ], 
        "title": "寄黄将军大章 其一", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "忆访辕门雪后行，如今林壑渐秋生。", 
            "狂夫几日浑欲舞，凉雨千村将洗兵。", 
            "翠羽文犀开贡献，山车银瓮报清平。", 
            "凌霄义气看能事，老向渔樵也自荣。"
        ], 
        "title": "寄黄将军大章 其二", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "黄云羃羃四山围，翻海阴风撼竹扉。", 
            "珠向美人帘下撒，花当归客马前飞。", 
            "夜窗销烛增寒气，晓艇掀篷失翠微。", 
            "豪俊不誇金帐饮，新诗联璧自生辉。"
        ], 
        "title": "次韵姜叔德冬雪", 
        "type": "律诗", 
        "yun": "微"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "翠谷环居似太行，谢家庭树玉生光。", 
            "题诗晚集松萝径，共被秋眠山水房。", 
            "城郭楼台堪怅叹，江湖风雪苦凄凉。", 
            "雁行霄汉他年事，宁厌云林白日长。"
        ], 
        "title": "出豫章城南寄友生李用巽兄弟", 
        "type": "律诗", 
        "yun": "阳"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "云中城郭似蓬莱，叠屿重洲绿水回。", 
            "寺近松关微雨送，津浮兰艇好风催。", 
            "鸡豚荒径人烟僻，鹳鹤平林画障开。", 
            "正待幽寻遣羁思，青鞋黄帽喜追陪。"
        ], 
        "title": "凤洲上同刘仲修到郡城", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "疏雨澹澹烟沙村，花边石梁通小园。", 
            "荻芽水生鱼欲上，松林日暮鸦争喧。", 
            "春醪倾玉浑易醉，世事翻云谁与论。", 
            "群俊题诗拟陶谢，且同烧烛坐东轩。"
        ], 
        "title": "仲修宅春日分韵得园字", 
        "type": "律诗", 
        "yun": "元"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "日照江头花片肥，春香冉冉袭行衣。", 
            "兰苕雨过棹初发，杨柳月圆人定归。", 
            "金凤晴沙时入梦，白鸥芳渚坐忘机。", 
            "春深为想重来日，桐叶清阴莺乱啼。"
        ], 
        "title": "次韵送文彦高归西昌", 
        "type": "律诗", 
        "yun": null
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "去年钤北愁多难，今岁城南将过春。", 
            "为客偶同王谢燕，归农犹愧葛怀民。", 
            "杏桃烟际红相向，桑柘雨中青未匀。", 
            "童稚莫嗔无社假，好题新句答芳辰。"
        ], 
        "title": "社日", 
        "type": "律诗", 
        "yun": "真"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "君将鼓枻向洪都，我值秋风病偶苏。", 
            "高士亭台劳远梦，仙人城郭阻同趋。", 
            "云迷紫气蛟龙蛰，风激黄沙雁鹜呼。", 
            "大郡衣冠烦问讯，何人还忆楚狂夫。"
        ], 
        "title": "送上高易季文之洪", 
        "type": "律诗", 
        "yun": "虞"
    }, 
    {
        "author": "梁兼善", 
        "era": "元", 
        "subtype": "七言律诗", 
        "text": [
            "书剑优游付远行，故园桃李几番春。", 
            "二千里外江湖迹，三十年前父母身。", 
            "雨洒孤灯增旅况，风吹归梦怆吟神。", 
            "频年欲寄平安讯，奈隔罗浮一片云。"
        ], 
        "title": "在潮州寄父", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "胆瓶温水。", 
            "一握春如洗。", 
            "斗帐怯寒呼不起。", 
            "娇滴粉云香里。", 
            "谁教浅笑轻颦。", 
            "恰如镜里传神。", 
            "不用瑶天雪月，眼前琼树常新。"
        ], 
        "title": "清平乐 瓶梅", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "钟山高处。", 
            "又结层楼住。", 
            "山自苍苍江自去。", 
            "万景一时收聚。", 
            "平生湖海诗豪。", 
            "更倾五斗香醪。", 
            "不信人间好句，不教驱入霜毫。"
        ], 
        "title": "清平乐 登北山阁", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "西岩仙老。", 
            "身在蓬莱岛。", 
            "竹月松云尘不到。", 
            "况有清风自扫。", 
            "霜溪浅碧摇沙。", 
            "烟村落照明霞。", 
            "说与门前鸥鹭，仙家又是渔家。"
        ], 
        "title": "清平乐 题郭思诚山居", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "堂前双桂。", 
            "云泼交加翠。", 
            "火老金柔花尚未。", 
            "且爱清阴满地。", 
            "秋风一旦花开。", 
            "天香吹散亭台。", 
            "却被花神见笑，先生未必能来。"
        ], 
        "title": "清平乐 避暑神山咏桂", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "窗影修篁摇翠葆。", 
            "墙阴幽径连芳草。", 
            "蓦地雨来荷叶闹。", 
            "香更好。", 
            "乱烟浮动红云岛。", 
            "稚柳千条丝袅袅。", 
            "柳边宜着兰舟小。", 
            "世态纷纷何足校。", 
            "收桂棹。", 
            "呜呜且和渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "露洗璇穹青杳杳。", 
            "年光红入滩头蓼。", 
            "翠盖撑烟吹半倒。", 
            "霜信早。", 
            "一奁寒影磨清晓。", 
            "早是轩扉尘不到。", 
            "好山更与供登眺。", 
            "酒债渐多诗债少。", 
            "翻水调。", 
            "西风几叠渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "落日崇台寒力悄。", 
            "登临恰似寻安道。", 
            "有竹何人能径造。", 
            "吾不诮。", 
            "相逢要遂掀髯笑。", 
            "双桧凌空龙夭矫。", 
            "有知定讶人枯槁。", 
            "珍重岁寒冰雪操。", 
            "君自宝。", 
            "老夫但和渔家傲。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "水落寒林山骨瘦。", 
            "湘江风细波纹皱。", 
            "何处携琴何处酒。", 
            "惆怅久。", 
            "乱鸦啼断烟中柳。", 
            "茅屋萧萧连瓮牖。", 
            "半檐寒旭闲清昼。", 
            "归路梅花香满袖。", 
            "诗未就。", 
            "青山笑我云回首。"
        ], 
        "title": "渔家傲 访华雪岩不遇", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "冰尽泉香云缥缈。", 
            "韶华隐隐浮林杪。", 
            "酒在葫芦鱼在沼。", 
            "清昼悄。", 
            "好音时复来黄鸟。", 
            "管领风光心未老。", 
            "衰颜却怕清波照。", 
            "有酒可斟鱼可钓。", 
            "能事了。", 
            "东风一曲渔家傲。"
        ], 
        "title": "渔家傲 歌圭塘四时四首", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "广寒宫。", 
            "秋期明日方中。", 
            "叹阴晴、自来无定，何如今夕从容。", 
            "棹兰舟、乱穿波月，斟玉斝、清带荷风。", 
            "身世难期，欢娱易失，名言千载记坡公。", 
            "公曾道，凉天佳月，何必限春冬。", 
            "况复有，西宾共载，仙季相从。", 
            "笑疏狂、兴来无尽，舣舟更策吟筇。", 
            "任诸君、班荆藉草，环四岸、度竹穿松。", 
            "飞上崇台，放开老眼，冰轮谁遣却朦胧。", 
            "多应是嫦娥见妒，胜事不教穷。", 
            "天知我，须臾风起，万里云空。"
        ], 
        "title": "绿头鸭", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "论斯文，世谁方驾韩欧。", 
            "渺翩翩、旧家人物，一峰玉立高秋。", 
            "走蒲轮、銮坡再至，照藜杖、石室重绸。", 
            "要使吾元，典章文物，辉光什伯夏殷周。", 
            "君信否，千言乘醉，字字□雕锼。", 
            "侔堂阵，寄言渠辈，且避戈矛。", 
            "忆当年、江湖来往，月明太乙仙舟。", 
            "洒乌丝、芙蓉秋水，振宫锦、杜若芳洲。", 
            "鸾鹤赓歌，鱼龙迎舞，人间元自有天游。", 
            "傥来物视之毫许，岂足辱回头。", 
            "终焉计，匡庐深处，已办菟裘。"
        ], 
        "title": "绿头鸭 为牧庵寿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "月明江阔天如水。夜深残烛纵横泪。", 
            "底事不求安。世间多好山。", 
            "一杯君且住。万里人南去。", 
            "倡汝莫要予。山寒无鹧鸪。"
        ], 
        "title": "菩萨蛮 宿造口用稼轩韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "三司笑面靴纹皱。鹾官憔悴非诗瘦。", 
            "红袖写乌丝。谁曾梦见之。", 
            "淮盐真是白。染得须成雪。", 
            "何处有神仙。能教白复玄。"
        ], 
        "title": "菩萨蛮 寄中书诸公", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "凭高日望金台路。黄沙尽处空烟树。", 
            "岁晚足萧疏。雁声无夜无。", 
            "簿书临俗态。人道儒酸在。", 
            "何以慰相思。半年无好诗。"
        ], 
        "title": "菩萨蛮 寄都下友人", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "笑当年柏台兰省，四时风景孤负。", 
            "归来幸得身无事，底又匆匆朝暮。", 
            "心口语。", 
            "是传癖诗臞，常把芳辰误。", 
            "夜来风雨。", 
            "早练帨云飘，红衣霞卷，香滴翠杯露。", 
            "司花手，无限芳妍留住。", 
            "凝妆为我延伫。", 
            "姑仙绰约如冰雪，次第相从微步。", 
            "天不妒。", 
            "便失却东隅，尽有桑榆路。", 
            "人间尘土。", 
            "看太华峰头，花开十丈，吾老尚能去。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，尘凡皆与停务。", 
            "半生醉梦人间世，翻覆几回云雨。", 
            "归有渚。", 
            "似真到三山，缥缈红云屿。", 
            "忘怀笑语。", 
            "任白鹭惊飞，苍苔不扫，去此便无趣。", 
            "斜川路，宇宙茫茫何许。", 
            "绮园肯附诸吕。", 
            "悠然一见南山后，便觉世多尘句。", 
            "持此醑。", 
            "论心事中间，异姓还同谱。", 
            "迂疏好古。", 
            "因艺菊栽松，滋兰植蕙，荒了种瓜圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "自箫韶九成来后，岐山犹是隆古。", 
            "嬴颠刘蹶相枕藉，几度狸号鳅舞。", 
            "堪笑处。", 
            "又蕞尔钟山，一霎神光吐。", 
            "鹤汀凫渚。", 
            "问吴德何徵，紫霄轻下，天意竟谁许。", 
            "江山好，老子狂今箕踞。", 
            "千年考信无据。", 
            "多情只有秦淮月，还照故宫焦土。", 
            "昏复曙。", 
            "漫寒暑悠悠，老尽梧桐树。", 
            "从今记取。", 
            "看阿阁成巢，朝阳应瑞，椽笔为君赋。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，田家小小成务。", 
            "一年清景君须记，大胜草烟花雨。", 
            "冰冱渚。", 
            "把一片玻璃，围护琼瑶屿。", 
            "钩帘独语。", 
            "是天富吾家，地输清供，种种出奇趣。", 
            "桑榆乐，造物而今已许。", 
            "一竿自惜归吕。", 
            "圭塘欸乃烟波曲，却作腐儒章句。", 
            "尊有醑。", 
            "是波若神汤，世与诗同谱。", 
            "谁能复古。", 
            "且池上观梅，炉中煨芋，灯下治书圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，散人不理他务。", 
            "柳栽近水先应绿，底用等闲霖雨。", 
            "遵北渚。", 
            "看双桧盘空，倒影摇烟屿。", 
            "千言万语。", 
            "只今日投簪，经年闭户，便自得天趣。", 
            "真男子，报国谁如张许。", 
            "论交仍负嵇吕。", 
            "我今但要闲陶写，幸免镂章雕句。", 
            "村瓮醑。", 
            "此真是，交梨火枣传家谱。", 
            "庭空树古。", 
            "有野鹤时来，衡门不锁，清彻地仙圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，年来于此承务。", 
            "凉台燠馆吾何有，聊芘一时风雨。", 
            "洲映渚。", 
            "向一片烟波，鼎峙嵯峨屿。", 
            "盘空硬语。", 
            "挽三峡词源，千军笔阵，不尽乐闲趣。", 
            "当年志，为国微躯曾许。", 
            "青云仍际干吕。", 
            "从知弱步难胜重，梦断九天胪句。", 
            "时饮醑。", 
            "趁四序栽花，缀作园池谱。", 
            "长歌吊古。", 
            "怅安得良田，茫茫万顷，种玉辟玄圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "梁栋", 
        "era": "元", 
        "subtype": null, 
        "text": [
            "不如归去，锦官宫殿迷烟树。", 
            "天津桥上一两声，叫破中原无住处。", 
            "不如归去。"
        ], 
        "title": "四禽言 其一", 
        "type": "古风", 
        "yun": null
    }, 
    {
        "author": "梁栋", 
        "era": "元", 
        "subtype": null, 
        "text": [
            "脱却布裤，贫家能有几尺布。", 
            "织尽寒机无得裁，可人不来廉叔度。", 
            "脱却布裤。"
        ], 
        "title": "四禽言 其二", 
        "type": "古风", 
        "yun": "遇"
    }, 
    {
        "author": "梁栋", 
        "era": "元", 
        "subtype": null, 
        "text": [
            "行不得也哥哥，湖南湖北春水多。", 
            "九疑山前叫虞舜，奈此乾坤无路何。", 
            "行不得也哥哥。"
        ], 
        "title": "四禽言 其三", 
        "type": "古风", 
        "yun": "歌"
    }, 
    {
        "author": "梁彦明", 
        "era": "元", 
        "subtype": null, 
        "text": [
            "子陵去兮已千秋，江湖渔乐兮谁与俦。", 
            "富贵显达兮将焉求，溪歌野舞兮聊以忘忧。"
        ], 
        "title": "醉歌", 
        "type": "古风", 
        "yun": "尤"
    }, 
    {
        "author": "梁彦中", 
        "era": "元", 
        "subtype": "七言律诗", 
        "text": [
            "溪水摇光动綵墙，云山倒影蘸霞觞。", 
            "一庭芳树清阴薄，千尺游丝白日长。", 
            "风细柳塘莺语滑，泥融花径燕飞忙。", 
            "乾坤俯仰窥难尽，花柳无私种种香。"
        ], 
        "title": "春昼", 
        "type": "律诗", 
        "yun": "阳"
    }, 
    {
        "author": "梁信", 
        "era": "元", 
        "subtype": null, 
        "text": [
            "罗浮瀑布九百八，惟是五龙潭水清。", 
            "我来白鹤寄閒迹，近听龙潭飞瀑声。", 
            "丹崖峻削势千级，松楸直泻涛声急。", 
            "泠泠琴筑四山空，泉风清听扶筇立。", 
            "昔人漱石与枕流，我亦洗耳追巢由。", 
            "箕山颍水足千古，拟之此地别何求。"
        ], 
        "title": "游白鹤观", 
        "type": "古风", 
        "yun": null
    }, 
    {
        "author": "梁信", 
        "era": "元", 
        "subtype": null, 
        "text": [
            "我来罗浮访仙迹，数不尽罗浮峰四百。", 
            "黄龙巀嵲洞最幽，两水夹山山路僻。", 
            "攀萝直上登云梯，探入松林洞门辟。", 
            "流杯池水声潺潺，玉龙飞走春潮白。", 
            "七星坛畔逢赤松，邀入龙宫蹊径碧。", 
            "笑傲烟霞生隐心，红尘不到烦襟释。", 
            "何事将金别买山，此处岩栖即安宅。", 
            "不愿宦游拖长绅，愿从罗浮山下为居民。"
        ], 
        "title": "游黄龙洞", 
        "type": "古风", 
        "yun": null
    }, 
    {
        "author": "梁旷宗", 
        "era": "元", 
        "subtype": "五言排律", 
        "text": [
            "笑卧乾坤里，超然世外身。", 
            "门无车马客，径有竹松邻。", 
            "梦上三竿日，醉来几度春。", 
            "昼长时听鸟，风静漫投纶。", 
            "得趣猿堪狎，忘机鸥共亲。", 
            "羲皇馀一枕，高卧乐天真。"
        ], 
        "title": "閒居自咏", 
        "type": "排律", 
        "yun": "真"
    }, 
    {
        "author": "梁伯谦", 
        "era": "元", 
        "subtype": null, 
        "text": [
            "蘼芜绿长香簇簇，双雁忘机相对浴。", 
            "东风何事不归飞，应念江南春草绿。", 
            "燕山密雪正茫茫，况有桃花水满塘。", 
            "毕竟不如归去好，楚云湘雨是他乡。"
        ], 
        "title": "六湖塘见春雁", 
        "type": "古风", 
        "yun": null
    }, 
    {
        "author": "梁全", 
        "era": "元", 
        "subtype": "七言律诗", 
        "text": [
            "秋风此日洒衣裳，与客登临载一觞。", 
            "好景不妨终日度，黄花尤胜去年香。", 
            "泉飞涧石声何响，步入松关路转长。", 
            "览胜凭高清兴发，洗歌一曲羡高强。"
        ], 
        "title": "重阳登香山", 
        "type": "律诗", 
        "yun": "阳"
    }, 
    {
        "author": "梁大柱", 
        "era": "元", 
        "subtype": "七言绝句", 
        "text": [
            "一声两声松子落，三片五片枫叶飞。", 
            "夕阳在山新月上，道人相伴一僧归。"
        ], 
        "title": "送存书记", 
        "type": "绝句", 
        "yun": "微"
    }, 
    {
        "author": "梁士楚", 
        "era": "元", 
        "subtype": "七言律诗", 
        "text": [
            "两岸青山翠欲流，天涯萍迹便堪游。", 
            "层峦倒影藏仙窟，一水新潮荡客舟。", 
            "系石藤萝常伴月，穿云猿狖自鸣秋。", 
            "凝眸未尽寻幽兴，直欲高飞最上头。"
        ], 
        "title": "过清远峡", 
        "type": "律诗", 
        "yun": "尤"
    }, 
    {
        "author": "梁士楚", 
        "era": "元", 
        "subtype": "七言律诗", 
        "text": [
            "旅次维舟傍翠岑，穷幽策杖赋登临。", 
            "烟笼古木元关寂，风扫残红野径深。", 
            "客过柴扉云满袖，僧敲禅磬月归林。", 
            "洞门几许猿声咽，散入蒲团杂梵音。"
        ], 
        "title": "游飞来寺", 
        "type": "律诗", 
        "yun": "侵"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "江上云连长短亭，别怀如水注东溟。", 
            "早期剑佩朝双阙，又见文章似六经。", 
            "为国丹心朝捧日，忧时白发夜观星。", 
            "银河漾漾青峰隔，遥羡秋光生户庭。"
        ], 
        "title": "和酬黄吾云", 
        "type": "律诗", 
        "yun": "青"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "归来买犊拟躬耕，亲友联居总弟兄。", 
            "金谷旧时华屋废，浣溪来岁草堂成。", 
            "旌旗千戍阴云接，舟楫三江白浪惊。", 
            "好理荷衣玩泉石，深栖终不负儒生。"
        ], 
        "title": "傅元宾还理故业", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "银河斜界树参天，为忆幽人思渺然。", 
            "亥市尘嚣迂竹径，午桥烟雨傍溪船。", 
            "呼灯教子栖鸦后，倚杖看山野鹤边。", 
            "但得文章攀屈宋，何须重赋远游篇。"
        ], 
        "title": "次韵酬黎以德", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "新诗金玉响泠然，喜听琴中幽涧泉。", 
            "卧病𤠔猱青嶂下，梦怀鸾凤碧梧边。", 
            "抛书怅望秋风径，倚杖踟蹰夕照天。", 
            "最忆习池山水胜，故家人物信多贤。"
        ], 
        "title": "次韵酬习君谦", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "夜对千峰秋气新，萧条岩壑一閒身。", 
            "松林虎出时窥犬，茅屋萤飞偏近人。", 
            "傍月把书怜稚子，临风吹笛羡南邻。", 
            "栖乌应怯梧桐冷，不断悲啼欲向晨。"
        ], 
        "title": "山中秋夜", 
        "type": "律诗", 
        "yun": "真"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "秋郊旱魃昼人立，野老哀吟如雁声。", 
            "龙工戢翼潭水落，毕星藏光溪月明。", 
            "霹雳枣枝天将令，太乙瑶坛玄女旌。", 
            "澍雨千村感谁赐，神功云是易仙卿。"
        ], 
        "title": "赠易自然祷雨", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "黄尘恐涴黑貂裘，闾里聊为马少游。", 
            "五色文章辉北斗，群英冠冕重南州。", 
            "豹藏玄谷千峰雾，鱼恋苍江万里流。", 
            "好继前人题桂籍，明年仙阙步高秋。"
        ], 
        "title": "生日和酬黎宾贤 其一", 
        "type": "律诗", 
        "yun": "尤"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "新诗多谢祝长年，空谷难来白马颠。", 
            "自笑少陵真野老，敢誇方朔是天仙。", 
            "松醪思共匏尊酌，竹简期观石室编。", 
            "良会不嫌溪路远，小窗月夕听山泉。"
        ], 
        "title": "生日和酬黎宾贤 其二", 
        "type": "律诗", 
        "yun": "先"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "卧病兼旬人事稀，草堂秋树挂晴晖。", 
            "邻鸡乍警饥狐出，林鸟无声独鹤归。", 
            "风里抛书因力倦，云中餐石与心违。", 
            "晚吟尤爱松溪静，浅水菰蒋映钓矶。"
        ], 
        "title": "病起言怀三首 其一", 
        "type": "律诗", 
        "yun": "微"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "落落朝霞红冠林，纷纷山霭翠迷岑。", 
            "一川灌莽人分牧，千丈石潭龙或吟。", 
            "烈日每愁看赤地，玄云即待起层阴。", 
            "眼中百物嗟凋耗，多难谁知天地心。"
        ], 
        "title": "病起言怀三首 其二", 
        "type": "律诗", 
        "yun": "侵"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "山中日习惟疏懒，秋草连扉客少过。", 
            "灌圃何因分远涧，入林偏厌长垂萝。", 
            "移居瞰水心期遂，携友窥岩兴每多。", 
            "喜似閒僧思方寂，楚山千嶂涌苍波。"
        ], 
        "title": "病起言怀三首 其三", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "银河玉露晓天低，翠峡黄郊去马嘶。", 
            "上佐三年官正满，明珠百斛句新题。", 
            "钤冈草木霜前陨，县郭䲭鸦雨里啼。", 
            "千室弦歌待明府，今人能政古人齐。"
        ], 
        "title": "送本州判官移宰分宜", 
        "type": "律诗", 
        "yun": "齐"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "闻道逍遥林涧居，移家仍载五车书。", 
            "拟耕郑谷买黄犊，那忆楚江多白鱼。", 
            "柿叶遍书云冉冉，山阴坐对树疏疏。", 
            "寓舍遥知先种竹，何由尘土上衣裾。"
        ], 
        "title": "和酬仲修", 
        "type": "律诗", 
        "yun": "鱼"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "君才高李可为徒，长爱青丝系玉壶。", 
            "醉折公卿多慷慨，狂歌闾巷足驩娱。", 
            "黄金易得随时散，白璧非轻待价沽。", 
            "林下幽人感珍赠，阳春端与俗音殊。"
        ], 
        "title": "和酬伍仲远", 
        "type": "律诗", 
        "yun": "虞"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "坐对南山鸣鸟稀，松床书帙逗晴晖。", 
            "闭门无客论朝市，开口恐人谈是非。", 
            "雨后翠生飞燕羽，花时红拥钓鱼矶。", 
            "醴溪春色浓于酒，莫遣风烟与愿违。"
        ], 
        "title": "梦中得诗二联觉而足之", 
        "type": "律诗", 
        "yun": "微"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "百里来寻水竹村，鹊声将喜报衡门。", 
            "山中白石聊同煮，世上黄金未足论。", 
            "诗似阴何思更苦，迹追园绮道尤尊。", 
            "贫家无物堪娱客，一树寒梅雪映轩。"
        ], 
        "title": "何伯逊见访赠诗和答", 
        "type": "律诗", 
        "yun": "元"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "名士何妨涧谷栖，丹崖高耸白云低。", 
            "东风莺绕千章木，春水鱼游九曲溪。", 
            "教子早年窥汗简，从师穷巷乐羹藜。", 
            "茅堂日候巾车到，花遍山园草满畦。"
        ], 
        "title": "君谦遣其子溥来学因寄诗和答", 
        "type": "律诗", 
        "yun": "齐"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "蜀郡名家贤俊多，君才自合置銮坡。", 
            "云门琴瑟弦须练，玄圃球琳石可磨。", 
            "雨过春洲采芳杜，月明山舍对垂萝。", 
            "相思日夕期相见，共乐时清渐息戈。"
        ], 
        "title": "和酬简九成", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "见说林塘诗思多，竹连幽屿草连坡。", 
            "晴云过眼白衣化，野水照人青镜磨。", 
            "百亩山田宜稻秫，千章岑木爱松萝。", 
            "论交莫景相期远，回日烦君借鲁戈。"
        ], 
        "title": "再和酬简明元", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "日对黄峰心自清，瑶琴能泻涧泉声。", 
            "不誇绛阙仙曹贵，却忆云山樵叟名。", 
            "琥珀琼脂崖上出，珊瑚玉树海中生。", 
            "元舆已羡才华异，好骋雄辞赋两京。"
        ], 
        "title": "和酬舒元珍", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "篯铿孙子有仙才，云引箫声起凤台。", 
            "紫绮应从天上织，绿罗新向月中裁。", 
            "良宵绛蜡银屏暖，吉日琼筵画障开。", 
            "金榜巍科见先兆，早将词赋献蓬莱。"
        ], 
        "title": "彭伯埙新婚", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "腊月频闻殷殷雷，荒村昼雨似浮埃。", 
            "石潭骤起蛟龙蛰，松谷遥惊鹳鹤回。", 
            "覆垄荠菘青更嫩，出墙梅李白争开。", 
            "虽愁瘴疠乘时作，先喜春从天上来。"
        ], 
        "title": "癸卯腊月雷", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "山翁自爱缊袍宽，白发尤宜制鹖冠。", 
            "蓬巷三年贫不病，竹书一箧老仍看。", 
            "䲭鸦乱噪丹枫晚，鸾凤稀来翠柏寒。", 
            "渺渺江湖交友绝，空闻渤海沸狂澜。"
        ], 
        "title": "偶成", 
        "type": "律诗", 
        "yun": "寒"
    }, 
    {
        "author": "曹睿", 
        "era": "元", 
        "subtype": null, 
        "text": [
            "昨夜西湖月色多，照见郎君金叵罗。", 
            "明朝江头放船去，江亭风雨奈君何。"
        ], 
        "title": "和西湖竹枝词", 
        "type": "词", 
        "yun": null
    }, 
    {
        "author": "曹明善", 
        "era": "元", 
        "subtype": null, 
        "text": [
            "先生醉也，童子扶者。", 
            "有诗便写，无酒重赊，山声野调欲唱些，俗事休说。", 
            "问青天借得松间月，陪伴今夜。", 
            "长安此时春梦热，多少豪杰，明朝镜中头似雪，乌帽难遮。", 
            "星般大县儿难弃舍，晚入庐山社。", 
            "比及眉未攒，腰已折，迟了也去官陶靖节！"
        ], 
        "title": "三棒鼓声频", 
        "type": "古风", 
        "yun": null
    }, 
    {
        "author": "曹居一", 
        "era": "元", 
        "subtype": null, 
        "text": [
            "爱幽花带露，映晓色，淡秋塘。", 
            "恨太华峰高，庐山社远，身世相妨。", 
            "谁知半溪烟景，且乘闲、华发照沧浪。", 
            "羡杀风标公子，一生何限清香。", 
            "仙家摇曳水云乡。", 
            "高韵却浓妆。", 
            "看脉脉盈盈，何消解语，已断人肠。", 
            "呼童更须沽酒，待夜凉、和月卷荷觞。", 
            "明日醒来信笔，新声付与秋娘。"
        ], 
        "title": "木兰花慢 白莲", 
        "type": "词", 
        "yun": null
    }, 
    {
        "author": "梁伯谦", 
        "era": "元", 
        "subtype": "七言律诗", 
        "text": [
            "塞上蘼芜绿渐齐，庄浪相送踏春泥。", 
            "行人已向今朝别，好鸟何须尽日啼。", 
            "杨柳风寒兰水外，玉田烟暖华山西。", 
            "白头谁谓知心晚，准拟重来泛旧溪。"
        ], 
        "title": "送萧县丞", 
        "type": "律诗", 
        "yun": "齐"
    }, 
    {
        "author": "梁伯谦", 
        "era": "元", 
        "subtype": "七言律诗", 
        "text": [
            "自惭踪迹付飘流，端为浮生拙计谋。", 
            "亲友别离情切切，树云相忆路悠悠。", 
            "心怀故里多成梦，身在屯田未足忧。", 
            "为报江头垂柳绿，长条留取系归舟。"
        ], 
        "title": "寄杨润之表兄", 
        "type": "律诗", 
        "yun": "尤"
    }, 
    {
        "author": "梁伯谦", 
        "era": "元", 
        "subtype": "七言律诗", 
        "text": [
            "晚来江水正流澌，恰似东风送别离。", 
            "白屋半间应有分，青山千里不胜思。", 
            "穿林月色生愁况，扑野萤灯照鬓丝。", 
            "此际寂寥吟兴少，竹窗空倚雁过时。"
        ], 
        "title": "别后寄澄江先生", 
        "type": "律诗", 
        "yun": "支"
    }, 
    {
        "author": "梁伯谦", 
        "era": "元", 
        "subtype": "七言律诗", 
        "text": [
            "碧云红树动离情，酒尽宵分送客行。", 
            "桂棹兰桡随绿水，板桥霜月映寒灯。", 
            "休誇此日朱颜好，只恐重逢白发生。", 
            "明日到家从所适，草堂花木足华荣。"
        ], 
        "title": "冬夜送谭甥渊还甘山以鼓吹续编诗为首句", 
        "type": "律诗", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋载杨柳，田园忙胜官务。", 
            "放鱼种藕常无暇，移竹又当新雨。", 
            "由近渚。", 
            "驾一叶扁舟，时复还吾屿。", 
            "花香为语。", 
            "况心上无营，眼前多景，弦外有琴趣。", 
            "尊罍小，能费人间几许。", 
            "荷香惟欠仙吕。", 
            "天光云影清难写，尽日拈髭无句。", 
            "池作醑。", 
            "要醉上通明，传取钧天谱。", 
            "西山翠古。", 
            "任列壑争讥，攒峰竦诮，难及野人圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，眼中已办归务。", 
            "柳成修干莲成实，均沐老天恩雨。", 
            "怜小渚。", 
            "敢气象侵陵，海上神仙屿。", 
            "神仙有语。", 
            "任涓滴蹄涔，茫洋鲸浪，各自适归趣。", 
            "星星鬓，镜里衰容如许。", 
            "西风又动商吕。", 
            "九原宋玉悲何及，付与短歌长句。", 
            "瓢泛醑。", 
            "纵不到箕山，也是曾通谱。", 
            "由今视古。", 
            "看昼锦堂前，霜天老月，千载照韩圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "问楼头几多烟景，长风千里吹送。", 
            "洞庭岛屿留残雪，依约玉龙飞动。", 
            "天故纵。", 
            "要老子南来，添得诗囊重。", 
            "遥山翠耸。", 
            "更淡淡斜阳，萧萧落木，感慨古今共。", 
            "人间世，何处祥麟威凤。", 
            "繁华一枕春梦。", 
            "江湖无限闲风月，待我往来吟弄。", 
            "君莫痛。", 
            "看起舞纷纷，踏破中宵瓮。", 
            "深杯自捧。", 
            "便唤起湘累，汨罗江上，沉醉是奇供。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "笑人间衮圭何物，此花良贵天与。", 
            "倚阑瘦立亭亭玉，刻画一生清苦。", 
            "人有语。", 
            "道不出蓝田，岂是真才具。", 
            "山人告汝。", 
            "正蓬鬓萧疏，不胜冠冕，真者亦投去。", 
            "洹溪水，洗尽眼中尘土。", 
            "天葩静看齐吐。", 
            "冰壶凉月天如水，麈柄肯论夷甫。", 
            "翁醉舞。", 
            "任蕞尔寰区，共讶山中许。", 
            "搔风沐雨。", 
            "且受用清香，古今多少，富贵草头露。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，清风静扫尘务。", 
            "柳阴已见疏成密，又听绿荷敲雨。", 
            "鸥戏渚。", 
            "柰倏尔翻飞，飞过崔嵬屿。", 
            "形神自语。", 
            "岂世事相萦，机心未息，物我不同趣。", 
            "池亭小，收敛风烟来许。", 
            "渔歌何愧钟吕。", 
            "水纹瓦影相娱悦，高咏退之佳句。", 
            "荷酌醑。", 
            "有一曲沧浪，不犯人间谱。", 
            "悠悠振古。", 
            "问谁似吾侪，攻迂习澹，为水废场圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，归农未免多务。", 
            "一庭四序饶风景，且说夜来春雨。", 
            "香湿渚。", 
            "爱新树依稀，敷影连三屿。", 
            "黄鹂不语。", 
            "怕曲几圃蒲，坐忘方定，惊破静中趣。", 
            "功名事，却笑平生自许。", 
            "谁调阳律阴吕。", 
            "而今且向东君问，旧句岂如新句。", 
            "开腊醑。", 
            "要醉唤石湖，重缉寒梅谱。", 
            "荣枯自古。", 
            "趁九十韶华，六旬余力，终日醉吾圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，归来此是先务。", 
            "他乡故里都休校，旧雨不如今雨。", 
            "鸿在渚。", 
            "笑尔尚南飞，吾已安孤屿。", 
            "黄花解语。", 
            "道人老宜秋，身安耐酒，此正有真趣。", 
            "銮坡路，大手深惭燕许。", 
            "超腾又悖钟吕。", 
            "但求闲澹如元亮，却恨诗多奇句。", 
            "倾绿醑。", 
            "底须按，乐天池上霓裳谱。", 
            "休论往古。", 
            "有三日重阳，约君同醉，老子筑西圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "笑山人木鸡心事，年来敛觜藏距。", 
            "幽花细草聊娱目，小圃更无闲土。", 
            "膏泽溥。", 
            "岂天为司晨，偏与钟奇古。", 
            "无人起舞。", 
            "对寂寂园池，萧萧风雨，竦立为谁怒。", 
            "三生梦，犹绕尸乡栖处。", 
            "昂然几欲掀举。", 
            "挼丹蹙锦头颅好，叶叶旧时毛羽。", 
            "天已许。", 
            "待海日升时，飞上桃都树。", 
            "人间凝伫。", 
            "看叫白东方，却来平地，千载不容腐。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "买陂塘旋栽杨柳，闲官宜治闲务。", 
            "老天助我攻清淡，两月不遭泥雨。", 
            "规别渚。", 
            "更累土为山，留土分为屿。", 
            "乡人共语。", 
            "叹百岁堙芜，一朝疏辟，此去日成趣。", 
            "江湖愿，自是平生心许。", 
            "元英谁羡陈吕。", 
            "石渠细溜鸣琴筑，清似我家诗句。", 
            "杯引醑。", 
            "便收拾松风，写入丝桐谱。", 
            "区区学古。", 
            "愧窃禄无功，投闲有分，犹患不如圃。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "正荒寒似逃空谷，佳人又话离别。", 
            "风低白草天无际，漠漠平沙如雪。", 
            "心欲折。", 
            "看落日飞鸿，一线明还灭。", 
            "长歌激烈。", 
            "把湖海襟期，关山风物，取次付弹铗。", 
            "毛锥子，千古钻研搜刔。", 
            "谁知更比鸠拙。", 
            "仲宣不作登楼赋，闲杀一天秋色。", 
            "珊佩玦。", 
            "羡公去鸣驺，醉上长安陌。", 
            "予怀转结。", 
            "怕紫塞寒深，碧云暮合，酒醒见明月。"
        ], 
        "title": "摸鱼儿 中都饯荀平叔都事赴大都", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "算驱驰三十余岁，只将光景虚度。", 
            "野云本是无心物，办得几多霖雨。", 
            "还自许。", 
            "量绵力粗才，犹可松筠主。", 
            "天方见与。", 
            "把村落溪山，风烟朝夕，着在最佳处。", 
            "青年志，万一容裨当宁。", 
            "何惭与哙为伍。", 
            "归来千仞冈头看，却笑瓮天飞舞。", 
            "方学圃。", 
            "要摘我园蔬，细和渊明句。", 
            "譊譊醉语。", 
            "道咫尺重阳，登高落帽，休竞汨罗渡。"
        ], 
        "title": "摸鱼儿 次明初为寿韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "记花王旧时名品，共传姚魏黄紫。", 
            "洛阳种植雄天下，何日移根来此。", 
            "青镜里，任淡抹浓妆，莫挽春衫比。", 
            "人间四美。", 
            "更天遣舒郎，等闲一赋，千载共心醉。", 
            "清平调，漫与东风料理。", 
            "繁华能扰天纪。", 
            "沉香亭上无人恨，流入锦江春水。", 
            "安故里。", 
            "又何似吾侪，聊复尊罍耳。", 
            "清歌且止。", 
            "怕檀板无知，多娇不耐，惊得彩云起。"
        ], 
        "title": "摸鱼儿 次郭子敬祭酒同赏牡丹韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "木落霜清，水底见、金陵城郭。", 
            "都莫问、南朝兴废，人生哀乐。", 
            "载酒时时寻伴侣，倚阑处处皆楼阁。", 
            "对溪云、试放醉时狂，浑如昨。", 
            "沙洲外，轻鸥落。", 
            "风帘下，扁舟泊。", 
            "更寒波摇漾，绿蓑青箬。", 
            "为向九原江总道，繁华何似今凉薄。", 
            "怕素衣、京洛染缁尘，从新濯。"
        ], 
        "title": "满江红 次汤碧山清溪", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "徙倚危阑，爱四面、岚光翠湿。", 
            "回首见、疏云黄叶，远林平碛。", 
            "老眼都迷秋远近，壮游已遍天南北。", 
            "有一官、更比在家时，添幽寂。", 
            "人间世，天涯客。", 
            "唤李杜，招元白。", 
            "问凫因谁损，鹤因谁益。", 
            "有酒直须拼醉倒，古今长短嗟何极。", 
            "笑韩非、孤愤若为多，常填臆。"
        ], 
        "title": "满江红 次李沁州见寄韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一夜繁霜，便染得、乾坤澄寂。", 
            "秋满眼、萧萧云树，凄凄风日。", 
            "山色偏供羁旅恨，年光肯为英雄息。", 
            "只寒花、不减旧时香，天应惜。", 
            "官况薄，劳耕织。", 
            "诗律在，森戈戟。", 
            "更山城容我，清尊瑶瑟。", 
            "不是皇家劳结网，姓名底用人间识。", 
            "喜使君、时有一笺来，云烟湿。"
        ], 
        "title": "满江红 次李沁州见寄韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一曲清溪，收拾尽、风声月色。", 
            "还自笑、六旬将近，数椽方葺。", 
            "已分封侯非燕颔，尽教有地争蜗角。", 
            "算人生、难得是清闲，吾今得。", 
            "离离黍，芃芃麦。", 
            "观此景，皆真乐。", 
            "更葵花未谢，藉花仍发。", 
            "烦剧只因诗有债，迂疏却喜门无客。", 
            "问小亭、盛暑不容人，今秋月。"
        ], 
        "title": "满江红 和郭子敬夏日村居韵", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "槐院风清，藓阶尘净，日长镇掩衡门。", 
            "葛帷藤簟，石枕竹夫人。", 
            "不作南柯痴梦，要来往、月窟天根。", 
            "花阴转，闲关幽鸟，啼破一窗云。", 
            "起来盘膝坐，松风沸鼎，花雪浮春。", 
            "便洗除胸次，多少凝尘。", 
            "更喜秋原有秫，快准备、小瓮清尊。", 
            "东篱下，黄花香里，颠倒白纶巾。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "学本迂疏，才非明哲，天恩偶听归田。", 
            "良辰美景，相遇更欣然。", 
            "细数人生行止，或城市、或在林泉。", 
            "都评过，忘形适意，惟是在尊前。", 
            "只今头尽白，但怜饮量，不似当年。", 
            "甚蘖痰媒渴，无事招愆。", 
            "时有亲朋来劝，学康节、微醉为贤。", 
            "先生笑偶，当乘兴，又作饮中仙。"
        ], 
        "title": "满庭芳", 
        "type": "词", 
        "yun": "先"
    }, 
    {
        "author": "许有壬", 
        "era": "元", 
        "subtype": null, 
        "text": [
            "沙路无泥，柳风如水，嫩凉偏入吟鞍。", 
            "广思楼上，雨后看西山。", 
            "回首炎氛千丈，便长啸、跳出尘寰。", 
            "青天外，斜阳淡淡，倦鸟正飞还。", 
            "郊原秋色里，望穷霄壤，倚遍阑干。", 
            "问神仙何处，独占高寒。", 
            "楼下悠悠洹水，为底事、不暂休闲。", 
            "吾衰矣，休将旧手，遮日上长安。"
        ], 
        "title": "满庭芳 偕察士安马明初登荀和叔广思楼", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "雪松仙客，箕山道士。", 
            "来访思斋老子。", 
            "思斋何处未归来，想只在、翠红乡里。", 
            "风清月白，橙黄蟹紫。", 
            "一巷笙歌纷起。", 
            "良宵不遇负佳宾，都不念、人生有几。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "曹妙清", 
        "era": "元", 
        "subtype": null, 
        "text": [
            "美人绝似董娇娆，家住南山第一桥。", 
            "不肯随人过湖去，月明夜夜自吹箫。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "溪山新月上，江海故人同。"
        ], 
        "title": "句", 
        "type": "句", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "露坐分藜榻，郊行解葛衣。", 
            "澹烟新店舍，斜月旧河山。", 
            "立谈千古意，坐占一生閒。", 
            "积水不胜流水碧，远山还比近山青。", 
            "十年人事成今古，数老天留载典型。", 
            "去岁关心如昨日，平明回首又东风。", 
            "山色欲冥知雨信，岸痕齐剥记潮生。"
        ], 
        "title": "句", 
        "type": "句", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "匆匆沙际春归，草如绶带交加翠。", 
            "白云缥缈，四年相望，季鹰归未。", 
            "拘束微官，踉跄俗状，较人间气。", 
            "想颠鸾倒凤，天公不管，谁会□，空中意。", 
            "自要看时拨置。", 
            "问谁家、小栏堪倚。", 
            "云间公子，为谁邀致，愁怀一洗。", 
            "红玉擎杯，朱弦理调，偶然成醉。", 
            "又门前俗事，催人上马，不堪凝睇。"
        ], 
        "title": "水龙吟 用史药房韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "攀鳞年少志，未要叹羲娥。", 
            "人生沧海一粟，何在两飞梭。", 
            "多事蜂衙蜂穴，十载蜗蟠猬缩，勋业任蹉跎。", 
            "触目世途险，举步强颜多。", 
            "誓从今，陶颖事，罢研磨。", 
            "丈夫功名谈笑，一曲饭牛歌。", 
            "尽道权门炙手，自是臣心如水，犯露肯相过。", 
            "袖手待真赏，未及鬓生皤。"
        ], 
        "title": "水调歌头 用崔子由韵", 
        "type": "词", 
        "yun": "歌"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "归兴浓如山色，宦情薄似秋光。", 
            "含残相伴说纲常。", 
            "笑杀湖中鲁望。", 
            "制用先须府库，兴戎必待糇粮。", 
            "世间良贾会深藏。", 
            "胜我追寻影响。"
        ], 
        "title": "西江月", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "普天炎赫衣流汗。", 
            "号呼坐恨更浅。", 
            "节序推移，阴阳代谢，谁敢心怀咨怨。", 
            "冥迷展转。", 
            "梦远壑层冰，澄江匹练。", 
            "大地嗷嗷，秋空忽散仁风扇。", 
            "此身惯经寒暑，喧烦俱净尽，古炉灰篆。", 
            "屈指交游，转头零落，举目残星数点。", 
            "轰雷掣电。", 
            "任百计营为，亦难周遍。", 
            "日向西山，气机随吐咽。"
        ], 
        "title": "齐天乐 和蒋四清病暍逢秋所作", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "菊有黄华，惠然肯来，思量意勤。", 
            "见秋容淡泊，寒香馥郁，妖红俗紫，爱恶由分。", 
            "玉露金风，豚蹄豆酒，不论文尊与义尊。", 
            "重阳过，看匆匆暮景，苒苒行云。", 
            "宾朋相与欢欣。", 
            "况咀嚼颐精好致神。", 
            "笑量长较短，到头是梦，春三秋九，夫复何言。", 
            "冠盖名流，搢绅处士，特赠新诗可以群。", 
            "从今后，但有花即饮，卿自纷纷。"
        ], 
        "title": "沁园春 用中丞敬相谢承卿送菊韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "衰境日匆匆。", 
            "浮生一梦中。", 
            "笑愁怀、万古皆同。", 
            "越水燕山南北道，来不尽，去无穷。", 
            "萍水偶相逢。", 
            "晴天接远鸿。", 
            "似人间、马耳秋风。", 
            "山立扬休成底用，闻健在，好归农。"
        ], 
        "title": "唐多令 释怀寄友人", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "乾坤清气。崧岳生申名盖世。", 
            "白简霜飞。不为人间鼠发机。", 
            "要期庄算。九十春光都占断。", 
            "平秩南讹。管领薰风入舜歌。"
        ], 
        "title": "减字木兰花 为监司寿", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "情怀渺渺。", 
            "客舍天将晓。", 
            "百虑攻心浑未了。", 
            "不似漫郎多少。", 
            "人生傀儡棚中。", 
            "此行那计西东。", 
            "指日云泥超异，重占口角春风。"
        ], 
        "title": "清平乐", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "昨朝□诺。", 
            "世事真难托。", 
            "旅舍淙淙冬雨恶。", 
            "怎地觥筹交错。", 
            "东篱尚有花丛。", 
            "他时不避悭风。", 
            "传语徐卿二子，佳怀足慰衰翁。"
        ], 
        "title": "清平乐 寄徐都司", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "怅人生、百年如寄，虚舟沧海难舣。", 
            "是非荣辱云千变，光景算能消几。", 
            "尘世里。", 
            "耻婢膝奴颜，不觉长欷矣。", 
            "凭谁荐起。", 
            "望几处侯门，要开怀抱，将进又还止。", 
            "凝眸处，往往修程万里。", 
            "飞黄跛鳖相比。", 
            "酣歌点检平生事，惟恐老之将至。", 
            "铛有耳。", 
            "况识字能言，莫负天公意。", 
            "文章信美。", 
            "既不用毛锥，寸长无有，寻我泮池水。"
        ], 
        "title": "摸鱼儿 用药庄韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "牛毛胥役，蝇头文字。", 
            "终日疲神役志。", 
            "何人昆顶坐垂钩，应笑我、徒能鄙事。", 
            "起家寒士，从师夫子。", 
            "不识苍头阍寺。", 
            "夜郎旋辔又平城，只把做、槐安梦里。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "昔居清署。", 
            "今为编户。", 
            "要仿古人襟度。", 
            "尽收风月伴残年，更岂望、当途垂顾。", 
            "江干徐步。", 
            "林皋归路。", 
            "不受营营相污。", 
            "闲来渐觉日舒长，似挽得、韶光迟住。"
        ], 
        "title": "鹊桥仙 用吕正学所赠韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "斗垒衡门笔砚生。", 
            "清流不弃作豪英。", 
            "宦途始步防颠踬，人海论交戒满盈。", 
            "临事惧，好谋成。", 
            "百年到手是功名。", 
            "群雏已逐云萍散，又挂西南一点情。"
        ], 
        "title": "鹧鸪天 示次男河南书吏履亨", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "六度他乡指月牙。", 
            "旅怀无日不思家。", 
            "归来漫读苏秦传，愁比他乡日更加。", 
            "贫活计，拙生涯。", 
            "几人曾爱屋头鸦。", 
            "一襟朱墨才经浣，土锉重亲两部蛙。"
        ], 
        "title": "鹧鸪天 寄翟德温", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "四十年间，问何似、古人方略。", 
            "时自笑、致身无策，疗贫无药。", 
            "世事从来如意少，宦情已比当年薄。", 
            "更不须、勋业镜中看，今非昨。", 
            "眠矮榻，登高阁。", 
            "携短杖，𣂏长杓。", 
            "放屈伸由己，碧空盘鹗。", 
            "较短量长无定论，抗尘走俗非真乐。", 
            "算从前、有铁铸难成，求人错。"
        ], 
        "title": "满江红 次元复初韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "岳阳西望荆州，倚楼曾为思刘表。", 
            "国亡家破，当时豪俊，鱼沉雁渺。", 
            "王霸纷更，乾坤摇荡，废兴难晓。", 
            "记观山纵酒，巡檐索句，宿官舫、蓬窗小。", 
            "不畏黑风白浪，伴一点、残灯斜照。", 
            "棹歌明发，天光无际，得舒晴眺。", 
            "万里驰驱，千年陈迹，数声悲啸。", 
            "试閒中想像，兴来陶写，付时人笑。"
        ], 
        "title": "水龙吟 用杨脩甫学士登岳阳楼韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "洪崖中断，似蜃楼幻出，层檐叠脊。", 
            "欲问真源淩绝顶，安得乘风羽翮。", 
            "势利相忘，驱驰不惮，面背皆京国。", 
            "源泉混混，恍如夹右碣石。", 
            "遥想巢父襟怀，东溟烟雾里，片帆如席。", 
            "逸气峥嵘今老矣，惆怅剑门千尺。", 
            "细草平沙，弊裘羸马，长路无人识。", 
            "家山回首，不应犹作行客。"
        ], 
        "title": "酹江月 次王君阳李敏之过龙门韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "六花淩乱，算神工、不用并州刀剪。", 
            "乍密还疏斜复整，眼底万更千变。", 
            "宿麦连云，遗蝗入地，四海愁颜展。", 
            "呼童洗酌，更宜帘幕高捲。", 
            "还念去岁无聊。", 
            "来秋有望，仰戴天行健。", 
            "江上渔人应笑我，世路萦回如篆。", 
            "何日言归，此心无竞，茅屋临清浅。", 
            "满怀春意，坐令寒谷生暖。"
        ], 
        "title": "酹江月 用子周佥司咏雪韵", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "学有探奇索妙。", 
            "命有人憎鬼笑。", 
            "难与老天争，寂寞汉陵周庙。", 
            "权要。", 
            "权要。", 
            "林樾有人清啸。"
        ], 
        "title": "如梦令 赠道夫二首 其一", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "荣悴本来何处。", 
            "看取岸花汀树。", 
            "醉眼眩青红，欲问真源无路。", 
            "归去。", 
            "归去。", 
            "风外数声齐女。"
        ], 
        "title": "如梦令 赠道夫二首 其二", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "壮岁分携，凝望眼、略无虚日。", 
            "嗟我辈、江南江北。", 
            "为谁形役。", 
            "自愧散材非管鲍，遥怜老友真元白。", 
            "况文章之外有良能，安民策。", 
            "谈笑兴，浮云隔。", 
            "离别恨，流年逼。", 
            "试赓歌雅韵，不论呼吸。", 
            "百粤溪山应好在，半生萍梗无终毕。", 
            "流行坎止任天公，吾难必。"
        ], 
        "title": "满江红 次白君举州倅所寄韵君举三十年前友屡示佳制读之令人起敬比以簿书倥偬不遑酬答闻改除天台恐因得簪盍于惠泉之侧用以叙怀", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "脩身戒昏惰，学业贵精勤。", 
            "圣人惜寸晷，志士耻无闻。", 
            "勤惰不自省，贤愚此中分。", 
            "流观八纮内，矻矻穷朝曛。", 
            "农者国之本，三时务耕耘。", 
            "作劳乃有得，老稚俱欢欣。", 
            "梓匠服工役，营营操斧斤。", 
            "商旅涉险阻，衷情若惔焚。", 
            "中年致丰富，筑室连青云。", 
            "士也责尤重，凡流岂同群。", 
            "纲常继绝学，仁义匡时君。", 
            "圣道苟不熟，几何能策勋。", 
            "升平古来少，幸际书同文。", 
            "发愤简师友，励精攻典坟。", 
            "萤雪代膏蜡，齑盐鄙膻荤。", 
            "衡门拒游宴，世虑祛丝棼。", 
            "涵养至成德，功名奚足云。", 
            "绣衣来何莫，文帜张吾军。", 
            "敦劝果无怠，英材见纷纭。"
        ], 
        "title": "宪使徐公子方俾诸生赋勤学诗盖示勉励之意僭题卷末", 
        "type": "古风", 
        "yun": "文"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "北风撼庭柯，寒雨击檐瓦。", 
            "恍疑更漏急，俄顷恣飘洒。", 
            "辗转宦游客，听此殊不雅。", 
            "留滞三月馀，憧憧若奔马。", 
            "缅惟莘郊人，清芬播中夏。", 
            "徵车再三来，嚣嚣尚耕野。", 
            "以身阅盛衰，动静非苟且。", 
            "竹帛照古今，惠夷同圣者。", 
            "人材有径庭，理势遂高下。", 
            "负此顽钝资，辛勤愿陶冶。", 
            "茹糗充朝饥，芹宫芘馀厦。", 
            "僮仆夜号寒，私忧若为写。", 
            "鼎食愧臧获，陆沉哀屈贾。", 
            "载咏鸡鸣诗，行藏随用舍。"
        ], 
        "title": "学宫雨夜有感", 
        "type": "古风", 
        "yun": "马"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "圣德混遐荒，天戈指江左。", 
            "簪笏或山林，猖狂尽逋播。", 
            "久萃南海涯，生灵寖凶祸。", 
            "元戎运良筹，分使选刚果。", 
            "赵卿掉臂行，咸谓虫赴火。", 
            "开谕皆来臣，旄头应时堕。", 
            "省檄守循阳，报效何么么。", 
            "挂冠梅花峰，谁复论轗轲。", 
            "当其徇国时，岂识身为我。", 
            "所幸吾民安，贵贱无不可。", 
            "徜徉湖海间，酒剩粮不裹。", 
            "同沐恩波深，何必近青琐。", 
            "回视窥禄人，扰扰真蜾蠃。", 
            "悠哉复悠哉，铜柱映蓬颗。"
        ], 
        "title": "题赵治中诗卷", 
        "type": "古风", 
        "yun": "哿"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "肩舆坐尤稳，官事倦逢迎。", 
            "南来秪乘马，仆隶教编氓。", 
            "洗则养神骏，秣之爱长鸣。", 
            "四时腓且安，主人心始平。", 
            "翻思历兹郡，牧民为正名。", 
            "科徭思日寝，刑罚愿时清。", 
            "胡为政多门，青紫乱纵横。", 
            "讼言无巨细，案牍竟纷争。", 
            "鬻田给征税，伐木空原茔。", 
            "民心无正归，歌谣有新声。", 
            "服劳于王事，孰惮夜与明。", 
            "徵求苦烦急，日用何由生。", 
            "争如作官马，蒙背银鞍轻。", 
            "吾侪闻此风，郁郁伤中情。", 
            "不有治安策，自惭非国桢。", 
            "歌诗赠官长，敢效舂陵行。"
        ], 
        "title": "官马行呈李总管", 
        "type": "古风", 
        "yun": "庚"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "襄公五男子，耕也官最卑。", 
            "三兄历朝班，雍容老相期。", 
            "庭槐公所植，一干生五枝。", 
            "次四独秀发，耕乃适荣滋。", 
            "当身耀金紫，喜气充门楣。", 
            "造物补不足，云仍受繁禧。", 
            "乃悟穷则变，乃知盈则亏。", 
            "未来气已形，既著人方知。", 
            "向非阴有感，草木终奚为。", 
            "天理未尝息，天君毋自欺。", 
            "寄言声利徒，种德宜孳孳。"
        ], 
        "title": "题江宁李襄公画槐手卷", 
        "type": "古风", 
        "yun": "支"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "画名无言诗，所贵存天和。", 
            "包含物之理，方外手可摩。", 
            "赵君图画手，前辈诚无多。", 
            "吴缣二三尺，意马挥干戈。", 
            "画水有清意，凉风皱微波。", 
            "画山无著色，岱宗夫如何。", 
            "浮图寺之表，舴艋岩之阿。", 
            "披图一回首，逸兴高嵯峨。", 
            "纷纷名利人，尘土双鬓皤。", 
            "我亦在其间，岁月空蹉跎。", 
            "林泉有馀兴，从此归渔蓑。"
        ], 
        "title": "题胡府判赵生山水卷", 
        "type": "古风", 
        "yun": "歌"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "芸芸天壤间，物物自终始。", 
            "阴阳司屈伸，雨露发膏泚。", 
            "穷探造化妙，学道当没齿。", 
            "忆昨效前脩，老屋坐荒址。", 
            "诚能不汝画，么么变奇伟。", 
            "华发已侵寻，兰台方小史。", 
            "补报无尺寸，追思负甘旨。", 
            "胡为俗累深，不得宦情已。", 
            "涉世相推移，因人具条理。", 
            "堂堂颜使君，端为苍生起。", 
            "东瓯素凋瘵，宿弊要全洗。", 
            "守宰如星分，妖红连俗紫。", 
            "己听下车谣，清强新直指。", 
            "岩岩金华峰，湛湛谷溪水。", 
            "吾道增光辉，霁景照纨绮。", 
            "古今谁并驾，避路行且止。", 
            "簿书日奔忙，愧我徒为耳。"
        ], 
        "title": "和完颜正甫佥事见寄", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "峥嵘古暨阳，事简风俗淳。", 
            "仆也一何有，忝为幕中宾。", 
            "齐瓜六见熟，于今作閒身。", 
            "东皋事游息，联镳出城闉。", 
            "时当仲夏初，万木繁阴新。", 
            "眺览悉幽胜，主宾若同寅。", 
            "云间陆公子，丰姿迈群伦。", 
            "妙龄心老大，富贵不骄人。", 
            "石居状元后，累叶为缙绅。", 
            "海翁文章伯，子弟尽麒麟。", 
            "何有两夫子，家声德相邻。", 
            "行乐兴非浅，杯盘夜及晨。", 
            "名园开锦绣，品馔罗奇珍。", 
            "晚入清凉界，诸公礼极臻。", 
            "于菟亦无惧，酒力乃尔神。", 
            "处士叶其姓，绿绮随乌巾。", 
            "时闻操一曲，天地还氤氲。", 
            "歌调间南北，手谈弃疏亲。", 
            "黄云遍四野，遐迩不忧贫。", 
            "凝睇即成趣，满怀俱是春。", 
            "主人捧觞劝，厌饫难为嗔。", 
            "斜日觅归路，瞢腾入嚣尘。", 
            "梦觉思梗槩，拥鼻如酸辛。", 
            "惓惓无以报，作诗记天真。"
        ], 
        "title": "寄谢陆义斋廉使诸公", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "宦游何所得，岁岁客殊方。", 
            "驰骛不自已，别离是寻常。", 
            "资身素无策，遐愧工与商。", 
            "光景一何速，瞥然度飞黄。", 
            "瀛州良不恶，复到澄清堂。", 
            "借问堂中人，生平有何长。", 
            "梦想枌榆社，披襟坐藜床。", 
            "晦息存夜气，晨兴玩天光。", 
            "云胡不归去，老大徒悲伤。", 
            "秋雨忽开霁，乾坤变清凉。", 
            "偶于职守外，沿檄监文场。", 
            "诸生竞葩藻，寸晷何仓皇。", 
            "藩臣喜扬激，宾筵秩觥觞。", 
            "秋阳暖慈闱，春风游帝乡。", 
            "瓶中有红腐，稳慱大官羊。"
        ], 
        "title": "和傅茌山九日秋闱", 
        "type": "古风", 
        "yun": "阳"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "古人重名节，世好奚足云。", 
            "倾盖一相得，固无莸与薰。", 
            "吾子号奇特，积庆久已闻。", 
            "浃旬侍清宴，丰姿霭卿云。", 
            "簿书不濡宿，凡羽徒缤纷。", 
            "席第承几案，读书类能文。", 
            "蹇余一月幸，荐剡烦运斤。", 
            "同姓道不殊，中心日欣欣。", 
            "空期九仞山，一篑庸加勋。", 
            "诚虑太阿病，倒持贻诮君。", 
            "可怜为亲者，茹糗穷朝曛。", 
            "雨骤风亦驰，灵台若惔焚。", 
            "诗书养平昔，饕餮非同群。", 
            "容我多士间，献诚只心芹。", 
            "孔兄正羞涩，趑趄色氤氲。", 
            "曹丘笔有口，顾足腾清芬。", 
            "胡尔回文后，莠辞致难耘。", 
            "或无复或有，钧例孰能分。", 
            "主将肃戎幕，校徒调三军。", 
            "兹情试常纪，长者心无熏。"
        ], 
        "title": "戏赠曹鸾举", 
        "type": "古风", 
        "yun": "文"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "静女思归宁，浣衣拜高堂。", 
            "隐士履贞固，濯缨视沧浪。", 
            "苟有涓洁心，憔悴犹姬姜。", 
            "常怀济时策，进退皆康庄。"
        ], 
        "title": "浣衣图", 
        "type": "古风", 
        "yun": "阳"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "燕蓟走江浙，洋洋夸此台。", 
            "金仙入幽梦，真能易凡胎。", 
            "徒步良自苦，行行益纡回。", 
            "前人重出处，纳履心悠哉。"
        ], 
        "title": "雨花台独步", 
        "type": "古风", 
        "yun": "灰"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "相府剧深邃，将坛势崔嵬。", 
            "古今争不已，十去久不回。", 
            "所以陶靖节，东篱只衔杯。", 
            "我辈何足道，青山好归来。"
        ], 
        "title": "观朱张二府", 
        "type": "古风", 
        "yun": "灰"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "高城蘸云根，聊可慰心迹。", 
            "长风万里来，如对骑鲸客。", 
            "监州好事者，树此楼与石。", 
            "隆鼻号金仙，更长谩嗟惜。"
        ], 
        "title": "济州登太白楼怀郑从之御史二首 其一", 
        "type": "古风", 
        "yun": "陌"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "堂堂郑使君，美誉粲星文。", 
            "不羡草头露，愿栖山上云。", 
            "罄躬事女冠，无乃承异闻。", 
            "贱子抱负浅，仙凡未能分。"
        ], 
        "title": "济州登太白楼怀郑从之御史二首 其二", 
        "type": "古风", 
        "yun": "文"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "边庭析骸爨，伐辐住云山。", 
            "斤斧既适用，双肩敢辞难。", 
            "世事如棋局，静观不知还。", 
            "夜深一炉火，莫遣儿号寒。"
        ], 
        "title": "张菊存精舍读克明樵隐佳什附诗于后", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "行行古天堑，幂幂桑与梓。", 
            "树枝防刺人，天明仅十里。", 
            "功名果何物，白发仍早起。", 
            "赖闻瀑水声，清彻畸人耳。"
        ], 
        "title": "萧县道中早行", 
        "type": "古风", 
        "yun": "纸"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "江浒老梅树，百花头上开。", 
            "微风散清馥，寂感如灵台。", 
            "君子道云长，坐观凡木摧。", 
            "莫辞方寸苦，调鼎鉴英材。"
        ], 
        "title": "赠江夏相者陈梅心", 
        "type": "古风", 
        "yun": "灰"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "散材生世元无堪，强持陋质偕楩楠。", 
            "年馀耳顺雪垂领，误承任使来江南。", 
            "公庭日午了官事，西州散步成奇探。", 
            "岁寒亭树发秋兴，名公齿序相朝参。", 
            "鸳鸯梅梢欲蓓蕾，凤凰山顶飞晴岚。", 
            "江水朝宗净拖练，湖光照影清揉蓝。", 
            "旅雁书空度荆楚，浮云护日横湘潭。", 
            "苍茫宇宙一俯仰，形役道路何痴憨。", 
            "移尊伟观排小酌，紫霞潋滟堆红柑。", 
            "人生扰扰有今日，座客云云无俗谈。", 
            "长安富儿不识字，但能几案罗肥甘。", 
            "眼中梵刹如比栉，焉知晓事无瞿昙。", 
            "知音更有骢马客，威棱坐可惩奸贪。", 
            "山边圣人恶旨酒，望之不敢成醺酣。", 
            "一襟清兴岂终极，催归黄帽牵羸骖。", 
            "渔歌悠扬风色暝，人影散乱波光涵。", 
            "船开棹进一回顾，匆匆欠到王公庵。"
        ], 
        "title": "休日陪汉阳诸名公登秋兴亭觞咏移时尘虑顿息但以不得会仲通为歉因缀长句呈钦夫佥司士元太守君平察推仲通宰公暨座中诸友", 
        "type": "古风", 
        "yun": "覃"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "大禹神功孰可拟，万水导之归一派。", 
            "滔滔江汉为朝宗，分破坤舆为两界。", 
            "朝烟暮霭难具言，一得凭观即疏快。", 
            "堂堂史倅文章伯，声若洪涛动澎湃。", 
            "豋山临水悼兴亡，诗句瑰奇韵尤怪。", 
            "当时未能陪杖屦，想像风流尽堪画。", 
            "古今亦自重欢笑，醉摘头巾花树挂。", 
            "蓉城酒美风俗淳，绿橘霏微散香瀣。", 
            "天南地北江城客，从此好偿安乐债。", 
            "翻思巨猾旧相邻，心迹无聊时作噫。", 
            "区区刀笔何足论，自负巍峨益豪迈。", 
            "一方弗克知伪谩，二载何尝得真话。", 
            "岩廊步武皆若人，健土忽闻诛毒虿。", 
            "融融闾里发新欢，回首茫然事几败。", 
            "鹊来鸠去巢复完，急雨斜风任飘洒。", 
            "水边兴感遽多情，还笑书生性常隘。"
        ], 
        "title": "豋君山述怀次史同知韵", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "君山苍苍矗林杪，万古蓉城为高表。", 
            "大江横绝声喧豗，浮世纷纭几昏晓。", 
            "南崖地势抱灵秀，崧岳生申此生赵。", 
            "孟鐈其名字鼎之，特号一山归兴杳。", 
            "春申当年富公子，漫与此山期不夭。", 
            "只今谁主复谁宾，眼底千山万山小。", 
            "山英动色如有情，钟秀兹人尚年少。", 
            "早图勋业汗青编，千载东吴青未了。"
        ], 
        "title": "题赵鼎之一山诗卷", 
        "type": "古风", 
        "yun": "筱"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "一雨开新霁，长空绝点埃。", 
            "眼明初出郭，心远乍登台。", 
            "矮塔培黄壤，摧碑渍绿苔。", 
            "几人遮日去，双燕受风回。", 
            "稚柳沿新堑，神祠映古堆。", 
            "翠峰依旧好，金菊为谁开。", 
            "日夕牛羊下，天寒鸟雀哀。", 
            "黄流随去住，元气接周回。", 
            "风帚谁操执，云衣自剪裁。", 
            "松杉诚异质，樗栎谩多材。", 
            "效北衣冠变，平南士卒来。", 
            "功名殊未已，伏腊迭相催。", 
            "吊古情何益，哦诗愧不才。", 
            "归欤风景暮，携友且衔杯。"
        ], 
        "title": "陪翟沈二文学岁暮登宴嬉台", 
        "type": "排律", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "旅况随秋变，凄凄百感生。", 
            "白云凝望眼，黄鹄计归程。", 
            "蓝缕临邛服，齑盐漂母羹。", 
            "旧痾虽有瘥，新业竟何成。", 
            "财匮交情淡，门卑礼意诚。", 
            "淹留谙世态，出入论家声。", 
            "眉锁将诗解，心田仗笔耕。", 
            "莼鲈张子兴，灯火退之檠。", 
            "雨积堪舆暗，霜欺枕簟清。", 
            "天风筛竹响，檐溜泻阶鸣。", 
            "伏翼生怜暗，飞蛾死趁明。", 
            "雁鸣如有诉，虫语不知名。", 
            "兀兀心犹醉，栖栖梦亦惊。", 
            "邻砧催薄暮，楼鼓辨深更。", 
            "目断家何在，年衰志未平。", 
            "自怜飘泊久，坐起若为情。"
        ], 
        "title": "秋夜西斋有感", 
        "type": "排律", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "否泰今犹昔，兼攻弱逊强。", 
            "天兵多奋迅，邻国半凋伤。", 
            "士马仍吴土，簪裾蹑汉疆。", 
            "纷纷行路客，落落谢家郎。", 
            "淮楚冰霜重，幽燕道路长。", 
            "负包躬若罄，逐伴汗如浆。", 
            "载贽干当路，怀书谒尚方。", 
            "形神虽落魄，意气自昂藏。", 
            "倾盖成三益，论文尽数觞。", 
            "贫中觇大节，言外挹馀芳。", 
            "彼美文章士，来游礼义乡。", 
            "当途有知己，无使叹垂囊。"
        ], 
        "title": "送南冠谢时清北行", 
        "type": "排律", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "拉友寻佳致，迢迢远市喧。", 
            "度山宁惜马，傍水得观猿。", 
            "净尽羁人恨，招回远客魂。", 
            "树头参汉表，石齿漱云根。", 
            "植柳人如在，唫梅墓亦存。", 
            "风杉苍晚节，雨径绿秋痕。", 
            "数亩栖霞洞，千年落照村。", 
            "谁怜丞相宅，我爱故人樽。", 
            "叱道僧归寺，还家仆候门。", 
            "贾留真有意，谁可代晨昏。"
        ], 
        "title": "和陈爱山", 
        "type": "排律", 
        "yun": "元"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "酷爱西山景，经年可避喧。", 
            "一声何处鸟，百样此中猿。", 
            "地雅僧成趣，峰高客断魂。", 
            "长藤梯藉力，茂树石粘根。", 
            "贱子心君骇，贤人手泽存。", 
            "水亭寒有素，云洞秀无痕。", 
            "古篆纡清涧，新图挂远村。", 
            "乾坤双断梗，身世一芳樽。", 
            "戍角催归路，吟鞭懒入门。", 
            "五年申浦住，卜宅愧吾昏。"
        ], 
        "title": "再和", 
        "type": "排律", 
        "yun": "元"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "记识英豪士，求官萃古燕。", 
            "下风俄获侍，教雨屡蒙宣。", 
            "老笔千人敌，芳名万口传。", 
            "心声无悔后，仁政足光前。", 
            "柱础寻常定，盘珠左右圆。", 
            "料量明若筮，安止泊如禅。", 
            "藩镇麒麟布，兰台鸿雁联。", 
            "佩符临此地，弹指忆当年。", 
            "流水供迎送，飞云体变迁。", 
            "及瓜留未得，行李尚萧然。", 
            "酌酒为装赆，吟诗当祖筵。", 
            "它时隔霄壤，晚进望陶甄。"
        ], 
        "title": "赠李都事（字和卿大名人）", 
        "type": "排律", 
        "yun": "先"
    }, 
    {
        "author": "曹伯启", 
        "era": "元", 
        "subtype": "五言排律", 
        "text": [
            "圣朝覃至化，寒士忝微官。", 
            "迢递踰千里，间关历万端。", 
            "山城居寂寞，灯火忆团栾。", 
            "申浦烟尘暗，君峰草木寒。", 
            "吴风纯已散，楚语辨应难。", 
            "赖有朱夫子，论文释永叹。"
        ], 
        "title": "谩成寄朱伯海主簿", 
        "type": "排律", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "五言绝句", 
        "text": [
            "暮宿见山亭，翛然心境清。", 
            "饥民不忍听，那更候虫声。"
        ], 
        "title": "见山亭（义兴赈济）", 
        "type": "绝句", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "玉面骐驎金络头，虎文龙翼气横秋。", 
            "乘时欲骋追风足，制在奚官不自由。"
        ], 
        "title": "题白御史画马卷", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "龙种权奇匀骨肉，筒耳铃眸籋云足。", 
            "为君一饱死边庭，不作驽骀空厩粟。"
        ], 
        "title": "题双骥并枥图", 
        "type": "绝句", 
        "yun": "沃"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "久听人间说白沟，两朝曾此界中州。", 
            "而今六合无关禁，依旧潺湲碧水流。"
        ], 
        "title": "过白沟河", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "煌煌灯火万家新，和气薰涵太古春。", 
            "有酒不妨连夜饮，金吾同是座中宾。"
        ], 
        "title": "元夕会饮命教堂各赋一绝时招讨张公在座", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "田家桑梓碧幢幢，过客鞭声引吠尨。", 
            "终岁耕耘竟何有，桑枢茅屋短篷窗。"
        ], 
        "title": "九日省舅氏郭西独行因书所见十首 其一", 
        "type": "绝句", 
        "yun": "江"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "霏微林雾惨秋容，撩乱山禽起晚舂。", 
            "营马欲来粮已尽，二三癃老诉年凶。"
        ], 
        "title": "九日省舅氏郭西独行因书所见十首 其二", 
        "type": "绝句", 
        "yun": "冬"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "翁媪携持陌上哀，问之行答涕沾怀。", 
            "次男战死涪州界，欲问回军赎烬骸。"
        ], 
        "title": "九日省舅氏郭西独行因书所见十首 其三", 
        "type": "绝句", 
        "yun": "佳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "五霸兵争总祸机，三王仁治但垂衣。", 
            "老农不解兴亡事，唯说今年豆角稀。"
        ], 
        "title": "九日省舅氏郭西独行因书所见十首 其四", 
        "type": "绝句", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "浩浩阴风酿宿霾，道边佛刹记曾来。", 
            "荞花不识秋光老，犹向桑阴密处开。"
        ], 
        "title": "九日省舅氏郭西独行因书所见十首 其五", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "遥空无碍日凄凄，过雨平田尚有泥。", 
            "极目断鸿明灭处，淡烟衰草一时低。"
        ], 
        "title": "九日省舅氏郭西独行因书所见十首 其六", 
        "type": "绝句", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "松杉秋到影逾浓，梨杜霜前叶半红。", 
            "荒径忽迷寻不得，罄躬还问牧牛童。"
        ], 
        "title": "九日省舅氏郭西独行因书所见十首 其七", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "豪家此日醉金樽，驴背愁诗睡正昏。", 
            "野雉一声惊梦散，苍烟起处是前村。"
        ], 
        "title": "九日省舅氏郭西独行因书所见十首 其八", 
        "type": "绝句", 
        "yun": "元"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "十年辛苦益清贫，自叹儒冠果误身。", 
            "尽说世间骐骥少，年来谁是九方歅。"
        ], 
        "title": "九日省舅氏郭西独行因书所见十首 其九", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "阘茸营营禄有馀，孔方羞涩只閒居。", 
            "小胥挥叱乡人恐，惭愧芸窗苦读书。"
        ], 
        "title": "九日省舅氏郭西独行因书所见十首 其十", 
        "type": "绝句", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "云屋人家星散居，郭西烟火夜停车。", 
            "平生习气今犹在，拄杖敲门看读书。"
        ], 
        "title": "夜宿清河", 
        "type": "绝句", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "小桥流水湛清波，无限游人载酒过。", 
            "怪得年来粮饷少，田夫不及一分多。"
        ], 
        "title": "题市桥游乐图二首 其一", 
        "type": "绝句", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "暖烟轻染柳条新，和气氤氲簇画轮。", 
            "衮衮春风游冶客，岂知脚底有饥人。"
        ], 
        "title": "题市桥游乐图二首 其二", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "郁郁孤城百雉高，当年粉堞尽蓬蒿。", 
            "清波忽见行人影，惭愧红尘染鬓毛。"
        ], 
        "title": "保定", 
        "type": "绝句", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "佛刹新脩古道傍，插天金碧晃朝阳。", 
            "人来为问灵光殿，霖雨今年草更长。"
        ], 
        "title": "涿州观寺", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "易写无盐陋子都，难形小白下夷吾。", 
            "英雄事业传千古，不假丹青作画图。"
        ], 
        "title": "赠画师佟明之", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "桥梓相传清白在，君臣鱼水千年会。", 
            "谁知一握小横披，开国承家理无外。"
        ], 
        "title": "题何舜卿鱼水清白图", 
        "type": "绝句", 
        "yun": "泰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "飘飘独占碧琅玕，湛湛秋波月一弯。", 
            "酷爱清声能洗耳，恍然羸马度春山。"
        ], 
        "title": "题竹枝画眉图", 
        "type": "绝句", 
        "yun": null
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "济济声华久见称，青云豪气小陈登。", 
            "东州邂逅人非旧，始信千年谷变陵。"
        ], 
        "title": "寄刘彦卿同舍二首 其一", 
        "type": "绝句", 
        "yun": "蒸"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "君立吴蒙伯仲间，我惭失学似君难。", 
            "何时握手文山去，得使儿曹刮目看。"
        ], 
        "title": "寄刘彦卿同舍二首 其二", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "当年天意欲兴刘，倏忽冰凝水不流。", 
            "此日王郎如解事，鞬櫜弓矢便宜休。"
        ], 
        "title": "过滹沱河", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "广文胸次莹无尘，明月知音自主宾。", 
            "更约飞廉作三益，秖防云物忌情亲。"
        ], 
        "title": "题叶宾月图二首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "当歌对酒永相依，妙契灵光烛万微。", 
            "多少长安名利眼，只知三五看扬辉。"
        ], 
        "title": "题叶宾月图二首 其二", 
        "type": "绝句", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "一溪流水碧溶溶，闻说蟾蜍在此中。", 
            "我亦去为攀桂客，相逢多在广寒宫。"
        ], 
        "title": "蠡州蟾河", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "松庵寂寂老僧閒，万壑千岩指顾间。", 
            "笑杀孔门忧世客，西风尘土变朱颜。"
        ], 
        "title": "用溪陂塘松庵壁间韵", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "小年闻说此山名，梦里西游隐见形。", 
            "今日得观真面目，却教低首愧山灵。"
        ], 
        "title": "定兴喜见太行山", 
        "type": "绝句", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "圣道如天不可升，文章徒写众人情。", 
            "穷年矻矻今迟暮，两字虚中学未成。"
        ], 
        "title": "漫兴", 
        "type": "绝句", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "楚邦才子燕台客，万里还山复出山。", 
            "江汉总归沧海里，方蓬遥在白云间。", 
            "将趋金马陈三策，却从楼船定八蛮。", 
            "远道应能念林叟，年年秋草映柴关。"
        ], 
        "title": "黄本立东游赠别", 
        "type": "律诗", 
        "yun": "删"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "吴山尽处越山多，尚想经行野景和。", 
            "朝旭射岩晴卧鹿，春泉落沼响惊鹅。", 
            "山人看竹敲门入，溪女如花荡桨过。", 
            "千里东游何日再，镜湖明月醉中歌。"
        ], 
        "title": "观兰室禅老山阴道中之作次韵二首 其一", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "诸峰翠拥兰亭胜，稧饮尝闻晋永和。", 
            "羽客喜邀仙子鹤，野翁仍爱右军鹅。", 
            "粉垣护竹家家似，棕轿穿云处处过。", 
            "最好昼眠松下石，若耶溪上听渔歌。"
        ], 
        "title": "观兰室禅老山阴道中之作次韵二首 其二", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "王谢风流异俗徒，清秋玉露映冰壶。", 
            "鸿飞碧落期高举，鲸战沧溟叹不虞。", 
            "松竹小堂兵后葺，桂兰香醑客来沽。", 
            "寄诗能忆云中叟，大隐墙东志自殊。"
        ], 
        "title": "章孟忠和伍仲远韵见寄再和答之", 
        "type": "律诗", 
        "yun": "虞"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "涧上小亭双石磐，古松四五云巑岏。", 
            "横琴坐爱白日静，散发长疑朱夏寒。", 
            "汎汎轻阴过峭壁，微微香粉落冰盘。", 
            "我欲同君觅幽处，醉卧瑶席临风湍。"
        ], 
        "title": "为李朝阳题松云图", 
        "type": "律诗", 
        "yun": "寒"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "高僧自喜岩下住，长见白云飞复回。", 
            "中天风动松子落，千岁石作莲花开。", 
            "鸟下林堂待分食，龙游溪水遇浮杯。", 
            "吴山楚山聊暂往，还把楞伽归去来。"
        ], 
        "title": "赠西山僧", 
        "type": "律诗", 
        "yun": "灰"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "白郎楚楚关中豪，读书江南心独劳。", 
            "露凉松寺写周易，日莫兰丛歌楚骚。", 
            "家近千峰淮甸翠，舟乘三月大江涛。", 
            "钟陵秋晚正相忆，好趁天风连巨鳌。"
        ], 
        "title": "赠白师禹省亲安庆因就试河南", 
        "type": "律诗", 
        "yun": "豪"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "常年九日归不得，今年九日重远行。", 
            "秋水蒹葭自可爱，故园松菊非无情。", 
            "月下飞鸿过别渚，天明孤鹤唳高城。", 
            "相将一棹望湖去，即看匡庐岚翠生。"
        ], 
        "title": "丙子岁舟发豫章将往金陵", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "故人家居赤水上，二百八十峰嵯峨。", 
            "明霞时混金碧气，老树尽变珊瑚柯。", 
            "题诗石壁照松籁，读书茅亭悬女萝。", 
            "道成不用金膏术，飞向九霄鸣玉珂。"
        ], 
        "title": "题赤水霞栖图", 
        "type": "律诗", 
        "yun": "歌"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "安成使君廊庙器，六年琴鹤寄山城。", 
            "草生斋閤少人迹，花映讼堂闻鸟鸣。", 
            "劝农已报江南政，柱史当驰天上名。", 
            "一舸秋风暂归去，太行千仞翠峥嵘。"
        ], 
        "title": "赠安福州尹王义方归平阳", 
        "type": "律诗", 
        "yun": "庚"
    }, 
    {
        "author": "梁寅", 
        "era": "元", 
        "subtype": "七言律诗", 
        "text": [
            "徵君结楼湛溪上，日日钩帘看翠微。", 
            "长松云际蛟龙起，叠嶂天边鸾鹤飞。", 
            "巫峡锦屏增秀色，仙人瑶瑟带清晖。", 
            "把书更觉秋意早，冉冉浮岚飘夕霏。"
        ], 
        "title": "题湛溪黄氏引翠楼", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "宸心寄宸翰，天语授天官。", 
            "际遇升腾易，怀思补报难。", 
            "祥云横碧落，綵凤出金銮。", 
            "何啻千钧重，当为百世看。"
        ], 
        "title": "敬题仁庙御笔加郭西野等官手卷", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "蒲柳惊秋至，蒹葭泣露瀼。", 
            "虚名无实用，旅迹寄遐荒。", 
            "念念归南亩，悠悠梦北堂。", 
            "缅思忠与孝，马腹值鞭长。"
        ], 
        "title": "和宫教授二首 其一", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "青云有高士，捷给如飞黄。", 
            "白眼空四海，清风扇八荒。", 
            "蹇予诚跛鳖，世事付亡羊。", 
            "客窗诵佳句，黄妳润枯肠。"
        ], 
        "title": "和宫教授二首 其二", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "为怜山崒嵂，不避路萦回。", 
            "况值八九月，那无三两杯。", 
            "人生行乐耳，世事已焉哉。", 
            "碌碌剡溪令，何如终草莱。"
        ], 
        "title": "和人游蒋山二首 其一", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "古人追乐事，日费百千回。", 
            "发兴排诗律，消愁仗酒杯。", 
            "何时能仿此，吾道付悠哉。", 
            "所恨亏甘旨，斑衣愧老莱。"
        ], 
        "title": "和人游蒋山二首 其二", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "羡杀村居好，经年绝是非。", 
            "牛羊归晚径，鸡犬散朝晖。", 
            "露坐分藜榻，郊行解葛衣。", 
            "城居苦嚣隘，来此即忘归。"
        ], 
        "title": "村居", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "自古江南地，澄江小翠微。", 
            "讼清衙散早，路僻客来稀。", 
            "季子高风在，春申故宅非。", 
            "晚凉无一事，携酒坐苔矶。"
        ], 
        "title": "初到江阴寄徐路教仲祥五首 其一", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "自古江南地，林泉胜槩多。", 
            "扁舟波潋滟，羸马路陂陀。", 
            "异服人争笑，吴乡语渐讹。", 
            "兹游谅奇绝，奈得倚门何。"
        ], 
        "title": "初到江阴寄徐路教仲祥五首 其二", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "自古江南地，民安乐最深。", 
            "稻畦云漠漠，松畹雾森森。", 
            "鹅鸭喧池水，鸡豚憩竹林。", 
            "小舟维古岸，销我利名心。"
        ], 
        "title": "初到江阴寄徐路教仲祥五首 其三", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "自古江南地，东南别一天。", 
            "楼台红烛底，车马翠围边。", 
            "忝预官曹贵，难逄吏属贤。", 
            "不图争腐鼠，危坐看飞鸢。"
        ], 
        "title": "初到江阴寄徐路教仲祥五首 其四", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "自古江南地，兹行始识真。", 
            "传云风土异，尚念里闾亲。", 
            "绿水羞前列，斑衣负此身。", 
            "何如徐孺子，诗酒四时春。"
        ], 
        "title": "初到江阴寄徐路教仲祥五首 其五", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "衰悰思故友，携酒特相寻。", 
            "忽忽二年别，悠悠千古心。", 
            "诗书清昼永，桑柘绿云深。", 
            "羡子閒居乐，无劳叹陆沉。"
        ], 
        "title": "马上倚和毛潜夫校书见赠", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "彼美王夫子，相逢各异乡。", 
            "秋高风淅淅，江阔水茫茫。", 
            "回首关山远，伤心道路长。", 
            "英豪休感慨，十手指轩裳。"
        ], 
        "title": "和通州王总管二首 其一", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "霜信入谯楼，人间溽暑收。", 
            "荒凉松菊径，潦倒芰荷洲。", 
            "银汉谁家月，金风满地秋。", 
            "吟诗遇知己，毛颖凛霜矛。"
        ], 
        "title": "和通州王总管二首 其二", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "舟泊吕梁下，心驰天地间。", 
            "澹烟新店舍，斜月旧河山。", 
            "苦债无终极，衰年度险艰。", 
            "梦中孙与子，相戒制斑斓。"
        ], 
        "title": "宿吕梁寄子素府教", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "重阳寻胜槩，出郭抵云山。", 
            "梵宇栖迟外，田家指顾间。", 
            "人言生处乐，我羡此中閒。", 
            "景行东篱下，螺杯且驻颜。"
        ], 
        "title": "和徐同知游北山寺", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "千里飘零客，双亲喜惧年。", 
            "马嘶青嶂外，人望白云边。", 
            "要领知谁授，舒徐颇自便。", 
            "此行羞伏枥，何必较夔蚿。"
        ], 
        "title": "兰溪郊行", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "一踏荆榛路，三经杞菊秋。", 
            "下乔知有命，行变觉无忧。", 
            "素发迎新岁，青云忆旧游。", 
            "诗来慰惆怅，飞梦海边州。"
        ], 
        "title": "和完颜东皋佥司", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "有客乐幽閒，栖迟济岱间。", 
            "昔时钱若水，今日谢东山。", 
            "蚤避凤麟网，固辞鸳鹭班。", 
            "忝予联故友，衰白始知还。"
        ], 
        "title": "仪山寄山东张希孟学士", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "白下有遗叟，栖迟周可山。", 
            "立谈千古意，坐占一生閒。", 
            "净拭妍蚩鉴，高标义利关。", 
            "逢君常自愧，衰谢不知还。"
        ], 
        "title": "周可山风鉴独步江东别几三十年邂逅金陵写怀奉赠", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "朔方崇信义，南渡寖浮誇。", 
            "土实国风厚，火空文物嘉。", 
            "皇天亲有道，元气造中华。", 
            "万事非人力，含灵本一家。"
        ], 
        "title": "答南冠", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "土锉蛛丝冷，颓垣鼠穴稀。", 
            "充肠惟脱粟，蔽体乏新衣。", 
            "守分人嗤拙，怀安自觉非。", 
            "当年同舍友，裘马自轻肥。"
        ], 
        "title": "冬夜书怀", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "旅况随秋变，閒情与世疏。", 
            "年将知命到，禄及代耕馀。", 
            "济物无良策，安心有圣书。", 
            "云山千古意，瞻望独踌躇。"
        ], 
        "title": "秋日嘉禾道中咏怀", 
        "type": "律诗", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "荡荡青冥阔，瀼瀼白露寒。", 
            "惊乌啼木杪，老兔出云端。", 
            "坐久同谁语，吟成只自叹。", 
            "慰亲应有日，沿檄到长安。"
        ], 
        "title": "夏夜露坐二首 其一", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "露坐夜如何，村居即涧阿。", 
            "苍烟喷素月，碧落转银河。", 
            "病抑诗情减，愁添睡思多。", 
            "秋风庭树响，勋业愧蹉跎。"
        ], 
        "title": "夏夜露坐二首 其二", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "问罪平吴土，分兵自益州。", 
            "百年还入统，一锁谩横流。", 
            "王气烟同熄，侯封死亦羞。", 
            "画师微意在，固国有嘉猷。"
        ], 
        "title": "题王龙骧舟师图", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "拉友寻佳致，琳宫引兴长。", 
            "服膺思酒圣，拭目待花王。", 
            "逝水年华急，行云世态忙。", 
            "无因驻清景，春色又斜阳。"
        ], 
        "title": "辛亥三月陪马克脩治书谒天游孙真人方丈阶前牡丹盛开卮酒同玩座中范提点索诗", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "清朝恢制度，台阁任儒臣。", 
            "昔预联镳客，今为避路人。", 
            "拔茅言在耳，迁木句伤神。", 
            "奔走情无赖，西风起问津。"
        ], 
        "title": "寄景梁御史", 
        "type": "律诗", 
        "yun": "真"
    }, 
    {
        "author": "许有壬", 
        "era": "元", 
        "subtype": null, 
        "text": [
            "心闲胜贵，身闲胜富。", 
            "已往而今始悟。", 
            "来言精力未宜闲，此俗子、便宜推去。", 
            "秋风鸡黍，春山杖屦。", 
            "尽是幽人乐处。", 
            "尽教须鬓雪飘萧，总不疑、衔杯琢句。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "胶身名爵。", 
            "醉心糟粕。", 
            "正可束之高阁。", 
            "庙堂谁信是行窝，更高似、尧夫一着。", 
            "胸中磅礴。", 
            "眼前寥廓。", 
            "与物元无城郭。", 
            "自从席末挹春风，觉二十年来尽错。"
        ], 
        "title": "鹊桥仙 寿可聪山平章", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "清香华屋，黄葵红叶。", 
            "正是新凉时节。", 
            "文园多病不胜杯，孤负杀、一庭秋色。", 
            "珍殽纷错，玉醅芳烈。", 
            "醉倒江湖狂客。", 
            "凉天佳月即中秋，更有个、今年闰月。"
        ], 
        "title": "鹊桥仙 宴胡安常侍御家", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "花香满院，花阴满地。", 
            "夜静月明风细。", 
            "南坡一室小如舟，都敛尽、山林清致。", 
            "竹帘半卷，柴门不闭。", 
            "好个暮春天气。", 
            "长安多少晓鸡声，管不到、江南春睡。"
        ], 
        "title": "鹊桥仙 赠可行弟", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "春秋七帙，江湖万里。", 
            "老子阅人多矣。", 
            "两朝名胜一囊诗，道浑似、当时袁李。", 
            "红尘陌上，白云堆里。", 
            "扰扰浮生行止。", 
            "我非燕颔虎头人，但诗圣、酒狂而已。"
        ], 
        "title": "鹊桥仙 赠相师周可山", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "九陌千门新雨后。", 
            "细染浓薰，满目春如绣。", 
            "恰信东君神妙手。", 
            "一宵绿遍官桥柳。", 
            "楼下兰舟楼上酒。", 
            "沙暖苹香，浑似来时候。", 
            "说与可人知信否。", 
            "伤春更比悲秋瘦。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "一片白云迷楚岫。", 
            "风卷青秧，迤逦波纹皱。", 
            "马上谁敲诗未就。", 
            "回头不觉双山堠。", 
            "渔父樵翁常邂逅。", 
            "问我何求，无事空奔走。", 
            "我固苍黄惭二叟。", 
            "少年有志还知否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "万象森森天漠漠。", 
            "吹彻残更，声咽梅花角。", 
            "窗外月明无处着。", 
            "暗萤沾露随风落。", 
            "梦里诗成浑忘却。", 
            "起傍屏山，凉透纱幮薄。", 
            "静里悠然心自乐。", 
            "蓬山不用乘黄鹤。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "老子行年过耳顺。", 
            "蓬鬓萧疏，人道犹风韵。", 
            "领略风光元有分。", 
            "赏心又喜烧灯近。", 
            "薄雪初消寒欲尽。", 
            "词馆多闲，时得陪英俊。", 
            "莫讶连朝为酒困。", 
            "东君已是传花信。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "闻道卿卿僝僽损。", 
            "花落深闺，无限伤春恨。", 
            "天上灵方吾不靳。", 
            "为君细染三生鬓。", 
            "镊白从今闲玉笋。", 
            "坐看丰姿，潦倒还髫龀。", 
            "洞里桃花应错认。", 
            "刘郎乃尔添风韵。"
        ], 
        "title": "蝶恋花 以变白方赠朱亮卿", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "黄鹤楼前，胭脂山上。", 
            "敲门有客来相访。", 
            "自言阅遍世间人，要观尘俗酸寒状。", 
            "关塞冰霜，江湖风浪。", 
            "归来幸得身无恙。", 
            "君言虽应我方惭，山中道士何劳相。"
        ], 
        "title": "踏莎行 赠相士", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "白发京华恋俸钱。", 
            "溪山游钓惜无缘。", 
            "老来恶兴凭诗遣，枕上才成一两联。", 
            "人自苦，月空圆。", 
            "衾绸如铁夜如年。", 
            "但稽子侄新文学，莫问宾朋岁几迁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "伏腊归宁已怆然。", 
            "天涯回首路三千。", 
            "倦游久赋王孙草，写恨应歌相府莲。", 
            "天也老，月空圆。", 
            "铁心难受夜如年。", 
            "麝煤闲杀春风手，想像颦蛾更可怜。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "缕篆烟消月满帘。", 
            "青绫香减夜寒尖。", 
            "鹊桥谁驾银河渡，虬漏应将海水添。", 
            "天漠漠，恨厌厌。", 
            "不成怨梦睡空甜。", 
            "一春多少相思恨，瘦得腰肢分外纤。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "心到忘机便是仙。", 
            "琴能得趣任无弦。", 
            "病多课子酬文债，田少从人借酒钱。", 
            "生盛世，遇今年。", 
            "雕虫存稿不求传。", 
            "有言难尽闲中乐，竹影花香白昼眠。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "甘滑端能压蔗浆。", 
            "芳华初不藉山姜。", 
            "可怜太白分余沥，远与文园浣渴肠。", 
            "青琐闼，白云乡。", 
            "百年谁与校闲忙。", 
            "何如常对松岩老，万事悠悠付一觞。"
        ], 
        "title": "鹧鸪天 次韵李沁州寄酒", 
        "type": "词", 
        "yun": null
    }, 
    {
        "author": "许有壬", 
        "era": "元", 
        "subtype": null, 
        "text": [
            "滴困檀槽碎玉声。", 
            "青州合换沁州名。", 
            "高风未论陶元亮，豪气应吞阮步兵。", 
            "明老眼，慰浮生。", 
            "人间势利一毫轻。", 
            "羁愁如海都消尽，细和清歌带月倾。"
        ], 
        "title": "鹧鸪天 次韵李沁州寄酒", 
        "type": "词", 
        "yun": null
    }, 
    {
        "author": "曹光辅", 
        "era": "元", 
        "subtype": null, 
        "text": [
            "世间清苦禅和，了心才到安闲地。", 
            "藜床兀兀，经年打坐，颓然假寐。", 
            "却甚床边，偶闻牛斗，不知喧蚁。", 
            "怪藤条临济，饥餐困卧，方会得、个中味。", 
            "争似横江楼上，入帘栊、好山供翠。", 
            "悠悠万事，从今都付，黄粱炊里。", 
            "朝暮阴晴，定应不废，平生甘睡。", 
            "笑傍人问我，何当梦觉，为苍生起。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "曹方父", 
        "era": "元", 
        "subtype": null, 
        "text": [
            "断肠肠断。", 
            "愁满斜阳岸。", 
            "远水遥山情浩漫。", 
            "春燕参差秋雁。", 
            "夜长闲梦空成。", 
            "离魂不遇君卿。", 
            "月转梧桐有影，天高河汉无声。"
        ], 
        "title": "清平乐 碧梧苍石图", 
        "type": "词", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "五杂俎，双玉瓶。", 
            "舟已具，潮已平。", 
            "五杂俎，双玉箸，水自流。", 
            "天涯一点红，离思千万重。"
        ], 
        "title": "五杂俎", 
        "type": "乐府曲辞", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "薰风萧萧，黄流浑浑。", 
            "上无舟与梁，下有鼍与鼋。", 
            "劝公无渡河，骇浪□吐吞。", 
            "惜君只欲留，何不听妾言。", 
            "东趋沧海渚，西极昆仑源。", 
            "浩浩无际流，何处招郎魂？", 
            "公无渡河，为郎载歌。", 
            "往者已矣来者多，歌兮歌兮奈若何！"
        ], 
        "title": "公无渡河", 
        "type": "乐府曲辞", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "少年不识愁何物，南陌东郊恣游佚。", 
            "衰老情怀懒出门，坐对青山遂终日。", 
            "向时意气宁愁老，今日方知少年好。", 
            "北邙多见白杨风，三山岂有长生草。", 
            "君不见西山日，又不见西风树。", 
            "晚霞作态不多时，病叶衰红将委地。", 
            "回头为语少年人，有酒莫负花间春。"
        ], 
        "title": "少年行", 
        "type": "乐府曲辞", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "行路难，游说难。", 
            "前车既已覆，后车心亦寒。", 
            "宣尼欲历聘，竟厄陈蔡间。", 
            "仪秦骋雄辨，黑貂几摧残。", 
            "王阳不能驱九折，郦生祸起三寸舌。", 
            "千古无人吊章亥，一贤岂尽贤鬷蔑。", 
            "行路难，游说难。", 
            "我将焚车深反关，不复更思山上山。", 
            "口中舌在毋翻澜，从渠相见嘲冥顽。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "杨白花，风吹渡江去。", 
            "舟人为问去何之？不似深宫卧红雾。", 
            "宫庭向阳花乱开，只愁五更风雨催。", 
            "春心已逐东流水，寄谢舟人勿多语。"
        ], 
        "title": "杨白花", 
        "type": "乐府曲辞", 
        "yun": null
    }, 
    {
        "author": "曹元用", 
        "era": "元", 
        "subtype": null, 
        "text": [
            "光阴迅流矢，富贵等浮沤。", 
            "昨日少年今白首，华构咫尺归荒丘。", 
            "人生贵适意，栖栖欲何求？", 
            "肘印累累大如斗，不及介春堂上一杯酒。", 
            "可以消百虑，可以介眉寿。", 
            "况有苍鸾白鹤翔坐隅，琼树照耀青芙渠。", 
            "洞庭云璈奏和响，双成玉佩鸣清虚。", 
            "玉仙人，真吾侣，便须日日陪尊俎。", 
            "尽把西湖酿春酒，三万六千从此数。"
        ], 
        "title": "介春堂", 
        "type": "古风", 
        "yun": null
    }, 
    {
        "author": "曹元用", 
        "era": "元", 
        "subtype": null, 
        "text": [
            "太白一去不复留，任城上有崔嵬楼。", 
            "楼头四望渺无际，草木黄落悲清秋。", 
            "凫峄插天摩翠壁，汶泗迢迢展空碧。", 
            "争奇献秀百年态，作意随人来几席。", 
            "诸老高会秋云端，金璧照耀青琅玕。", 
            "谈笑不为礼法窘，酒杯更比乾坤宽。", 
            "饮酣意气横今古，玉山倾倒忘宾主。", 
            "谪仙人去杳何许，异代同符吾与汝。", 
            "谁能跨海为一呼？八表神游共豪举。"
        ], 
        "title": "李白酒楼", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "圣人既已没，圣道遂不传。", 
            "异端壅正途，榛塞踰千年。", 
            "大儒起相承，辟之斯廓然。", 
            "濂溪回北流，伊洛开洪源。", 
            "学者有适从，披云见青天。", 
            "我生虽多难，闻道早有缘。", 
            "中岁苦病目，不得深穷研。", 
            "梁君河东秀，意气凌孤骞。", 
            "探道得奥阃，辩说如河悬。", 
            "所知非苟知，而亦允蹈焉。", 
            "出入口耳者，彼我奚足言。", 
            "却来自秦京，过我汾水边。", 
            "未几复言别，长途北之燕。", 
            "行看奋六翮，高举凌云烟。", 
            "功成名遂后，归老河之湍。", 
            "相从讲圣学，与子长周旋。"
        ], 
        "title": "送梁仲文", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "梧桐不独老，鸳鸯亦双死。", 
            "静女怀真心，循夫正如此。", 
            "奈何及末流，不知再醮羞。", 
            "中路多反目，几人能白头。", 
            "君不见会稽愚妇轻负薪，不肯终身事买臣。", 
            "一朝归佩太守印，悔望车尘那敢近。", 
            "人生赋命自不齐，贫贱富贵各有时。", 
            "随鸡逐狗听所适，世事悠悠争得知。"
        ], 
        "title": "变白头吟", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "雄鸡啼一声，惊起五更睡。", 
            "出门何扰扰，竞逐名与利。", 
            "冥冥车马尘，白日暗城市。", 
            "萧条蓬蒿居，独有羲皇地。", 
            "高情杳秋云，静性凝止水。", 
            "俯仰天地间，澹然无一事。"
        ], 
        "title": "閒中作", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "中林有幽兰，罗生杂众草。", 
            "地僻人不知，芬芳空自好。", 
            "严霜凋古木，岁晚难独保。", 
            "愿充君子佩，探撷尚未早。", 
            "安得清风来，吹香出林表。"
        ], 
        "title": "感寓二首 其一", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "高林夹金井，修竹连清池。", 
            "梧叶既薿薿，竹实亦累累。", 
            "可栖复可食，凤鸟来何时？", 
            "重华不得见，韶乐何能为。", 
            "日暮空叹息，萧瑟寒风吹。"
        ], 
        "title": "感寓二首 其二", 
        "type": "古风", 
        "yun": "支"
    }, 
    {
        "author": "曹之谦", 
        "era": "元", 
        "subtype": null, 
        "text": [
            "先生矫矫人中龙，京尘千丈不可容。", 
            "五年一梦落江海，翩然野鹤开囚笼。", 
            "雪堂闭户读书史，兴来飘然弄云水。", 
            "黄泥坂下醉三更，赤壁矶头航一苇。", 
            "明月清风共一江，迈往之气无由降。", 
            "酒酣作赋记清赏，袖有巨笔如长杠。", 
            "一朝骑鲸寻李白，人间俯仰成今昔。", 
            "续弦无处觅鸾胶，见画思公空叹息。"
        ], 
        "title": "东坡赤壁图", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "顽云暗空雪正飞，老木僵折溪流澌。", 
            "弊裘羸马奈寒子，便面障风何所之。", 
            "仆夫徒行亦良苦，吻噤不语心应语。", 
            "人生受冻分岂无，但愿不作君家奴。"
        ], 
        "title": "风雪障面图", 
        "type": "古风", 
        "yun": null
    }, 
    {
        "author": "曹之谦", 
        "era": "元", 
        "subtype": null, 
        "text": [
            "山中有佳人，《考槃》歌在涧。", 
            "别来今几时，岁月忽已晏。", 
            "相思不得书，矫首望飞雁。"
        ], 
        "title": "秋日杂诗", 
        "type": "古风", 
        "yun": "谏"
    }, 
    {
        "author": "曹之谦", 
        "era": "元", 
        "subtype": null, 
        "text": [
            "危亭冠雉堞，飞构何崔嵬。", 
            "一夕堕劫火，变化成烟灰。", 
            "颓基翳蓬蒿，坏道封莓苔。", 
            "萧条古城上，空有秋风来。"
        ], 
        "title": "秋风亭故基", 
        "type": "古风", 
        "yun": "灰"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "兴尽空回雪夜舟，访人虚语亦悠悠。", 
            "须知汾水多奇士，岂独王家一子猷。"
        ], 
        "title": "子猷访戴图", 
        "type": "绝句", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "隔窗浑似李夫人，江月多情为返魂。", 
            "宛是依依旧颜色，向人憔悴立黄昏。"
        ], 
        "title": "梅影", 
        "type": "绝句", 
        "yun": "元"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "寂寂江城夜向阑，西风吹雁叫云端。", 
            "一声远过南楼去，月满碧天秋水寒。"
        ], 
        "title": "秋夜", 
        "type": "绝句", 
        "yun": "寒"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "琢玉为池浴太真，芙蓉花暖水生春。", 
            "谁知寂寞千秋后，留与行人洗路尘。"
        ], 
        "title": "临潼温泉", 
        "type": "绝句", 
        "yun": "真"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "行李匆匆浐水头，雨馀凉气动新秋。", 
            "五更马上还家梦，先逐西风到晋州。"
        ], 
        "title": "长安早发", 
        "type": "绝句", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "云净寒空月满楼，何人横玉叶清秋。", 
            "《梁州》才罢《伊州》起，不尽关山此夜愁。"
        ], 
        "title": "秋夜闻笛", 
        "type": "绝句", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "断砖残础碎盘花，辇路荒凉蔓草遮。", 
            "玉殿朱楼俱不见，坏墙嶾嶙绕人家。"
        ], 
        "title": "废宫", 
        "type": "绝句", 
        "yun": "麻"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "山川良是昔人非，北望松楸泪满衣。", 
            "三十馀年成底事，全家南渡一身归。"
        ], 
        "title": "过茹越岭有感", 
        "type": "绝句", 
        "yun": "微"
    }, 
    {
        "author": "曹之谦", 
        "era": "元", 
        "subtype": "七言绝句", 
        "text": [
            "黄河城下水沄沄，船去船来几夕曛。", 
            "老尽津头垂钓客，柳阴相对白鸥群。"
        ], 
        "title": "蒲津晚渡", 
        "type": "绝句", 
        "yun": "文"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "奕世金兰契，于今只有君。", 
            "英才殊落落，馀子漫纷纷。", 
            "一别几春草，相思空暮云。", 
            "何时展良觌，把酒共论文。"
        ], 
        "title": "怀刘京叔", 
        "type": "律诗", 
        "yun": "文"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "趋程疲永路，记宿喜琳宫。", 
            "莲岳三峰对，松林一径通。", 
            "地偏残暑失，境静俗尘空。", 
            "入夜清诗梦，山泉落枕中。"
        ], 
        "title": "宿云台观", 
        "type": "律诗", 
        "yun": "东"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "行李淹蒲坂，归期念晋州。", 
            "高风千叶下，寒雨一山秋。", 
            "涧响频惊梦，虫声乱入愁。", 
            "酒醒孤馆里，心折大刀头。"
        ], 
        "title": "中条阻雨", 
        "type": "律诗", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "积雨荡烦暑，回风吹早凉。", 
            "老苔翻旧碧，病叶堕新黄。", 
            "久客应吾道，浮生半异乡。", 
            "黑貂浑弊尽，愁看一开箱。"
        ], 
        "title": "初秋雨后", 
        "type": "律诗", 
        "yun": "阳"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "北塞迎霜雪，西风送羽翰。", 
            "数行天澹澹，万里路漫漫。", 
            "日落秋声急，江空暮影寒。", 
            "故人书断绝，矫首望云端。"
        ], 
        "title": "雁", 
        "type": "律诗", 
        "yun": "寒"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "閒居仍地僻，门闭草莱深。", 
            "车马无还往，诗书有讨寻。", 
            "严霜催岁晚，破屋觉寒侵。", 
            "计拙烦亲旧，谁能数赐金。"
        ], 
        "title": "幽居有感", 
        "type": "律诗", 
        "yun": "侵"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "三十七年过，劳生强半休。", 
            "此心空耿耿，吾道每悠悠。", 
            "感物百忧集，思亲双泪流。", 
            "春风添一岁，又是五更头。"
        ], 
        "title": "除夜", 
        "type": "律诗", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "丧乱身为客，淹留泪满衣。", 
            "亦知生处乐，未卜有年归。", 
            "祖帐临寒水，仙舟漾夕晖。", 
            "春来一相送，肠断故山薇。"
        ], 
        "title": "送李郭二子还乡", 
        "type": "律诗", 
        "yun": "微"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "虎啸龙兴际，乘时自有人。", 
            "风云开惨淡，天地入经纶。", 
            "忽报台星坼，仍传薤露新。", 
            "斯民感无极，洒泪叫苍旻。"
        ], 
        "title": "中书耶律公挽词", 
        "type": "律诗", 
        "yun": "真"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "夜色斋厨肃，秋风殿宇清。", 
            "右文遭圣代，备礼引诸生。", 
            "牢醴严三献，豆笾陈两楹。", 
            "祭馀同饮福，旭日树头明。"
        ], 
        "title": "应州庙学释奠", 
        "type": "律诗", 
        "yun": "庚"
    }, 
    {
        "author": "曹之谦", 
        "era": "元", 
        "subtype": "五言律诗", 
        "text": [
            "故人有所适，驱马出东城。", 
            "红树添秋色，青山满去程。", 
            "曾为同省掾，偏怆远离情。", 
            "别后能相忆，因风为寄声。"
        ], 
        "title": "送李端卿东行", 
        "type": "律诗", 
        "yun": "庚"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "诗到夔州老更工，只今人仰少陵翁。", 
            "自怜奕世通家旧，不得论文一笑同。", 
            "草绿平原愁落日，雁飞寒水怨秋风。", 
            "黄金里相思泪，几堕凭高北望中。"
        ], 
        "title": "寄元遗山", 
        "type": "律诗", 
        "yun": "东"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "独倚斜阳百尺楼，故人千里思悠悠。", 
            "陶唐祠下烟光晚，姑射峰前雁影秋。", 
            "尊酒几时同李白，云山多处是并州。", 
            "临风惆怅无人会，一曲商歌写暮愁。"
        ], 
        "title": "秋日怀李仁卿", 
        "type": "律诗", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "中州人物一元龙，卓荦英才磈磊胸。", 
            "浊酒数杯遗世虑，清诗千首傲侯封。", 
            "诸郎照眼三株树，旧业关心五老峰。", 
            "头白他年赋归去，綵衣扶杖看从容。"
        ], 
        "title": "麻信之为寿", 
        "type": "律诗", 
        "yun": "冬"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "从事西游五见春，翩翩书记日争新。", 
            "怀乡不作《登楼赋》，佐府真为入幕宾。", 
            "世事忽惊翻手雨，马蹄又踏化衣尘。", 
            "古来燕赵多豪杰，定有飞书荐鹗人。"
        ], 
        "title": "送王仲通", 
        "type": "律诗", 
        "yun": "真"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "旧游桃李涴丘尘，十六年悲客里春。", 
            "浮白可能浇磈磊，踏青聊且慰酸辛。", 
            "兰亭修禊人何在？庾信伤心赋又新。", 
            "芳草唤愁花溅泪，东风回首一沾巾。"
        ], 
        "title": "上巳日感怀", 
        "type": "律诗", 
        "yun": "真"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "数枝的皪照秋清，何物为花乃宁馨。", 
            "玉骨冰肌誇皎洁，风珰月佩想娉婷。", 
            "霜迎叶上迷青女，露下篱边泣素灵。", 
            "见说寒英能愈疾，拟开三径著茅亭。"
        ], 
        "title": "白菊", 
        "type": "律诗", 
        "yun": "青"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "枝上萎黄惨未乾，严霜一夕总成丹。", 
            "色烘晓日燕脂暖，影濯秋江蜀锦寒。", 
            "南雁数声催晼晚，西风几度见凋残。", 
            "横山楼下梨千树，每忆童年九日看。"
        ], 
        "title": "红叶", 
        "type": "律诗", 
        "yun": "寒"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "光泰门边避暑宫，翠华南去几年中。", 
            "干戈浩荡人情变，池岛荒芜树影空。", 
            "鱼藻有基埋宿草，广寒无殿贮凉风。", 
            "登临欲问前朝事，红日西沈碧水东。"
        ], 
        "title": "北宫", 
        "type": "律诗", 
        "yun": "东"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "十年梦绕故山薇，世事悠悠与愿违。", 
            "华表未成辽鹤语，青冥空羡塞鸿归。", 
            "云横北岭迷乡眼，尘满西风涴客衣。", 
            "为报吾州旧亲识，短书相慰莫令稀。"
        ], 
        "title": "寄乡中故人", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "山林隐君子，无意事王侯。", 
            "天戈一日南指，多少贾胡留。", 
            "不效熊舒龟息，却羡蝇头蜗角，我亦滞南州。", 
            "十载厌奔走，赢得雪飞头。", 
            "苦思归，归未得，恨悠悠。", 
            "身世何物，野渡一横舟。", 
            "用舍随时无定，得失于人有命，谁解曲如钩。", 
            "兀坐阅今昔，风露一天秋。"
        ], 
        "title": "水调歌头 次复初韵", 
        "type": "词", 
        "yun": "尤"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "尝为武林客，欢洽快平生。", 
            "谁知分袂江浒，西往复东行。", 
            "今日簿书旁午，明日山川迢递，愁恨几时清。", 
            "回首旧游地，天远暮云平。", 
            "鬓双皤，肠百结，意何成。", 
            "多应故山猿鹤，笑我尚争名。", 
            "尽自轰轰烈烈，到底休休莫莫，何处觅卿卿。", 
            "梦寐想归路，濡笔写心声。"
        ], 
        "title": "水调歌头 和卢仲敬太守", 
        "type": "词", 
        "yun": "庚"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "论寰中英气，人尽说、古青州。", 
            "看东拆沧溟，西瞻泰岳，南控营丘。", 
            "千古能称管晏，道而今人物更风流。", 
            "磊落曝书公子，从前从事公侯。", 
            "勋名初不愿依刘。", 
            "耿耿运良筹。", 
            "听万里揄扬，一门冠盖，三世箕裘。", 
            "屈指瓜期已近，愿平生相遇尽卿俦。", 
            "好记寿觞先举，莼鲈江上新秋。"
        ], 
        "title": "木兰花慢 寿郝仲明 益都人", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "蜀道古来难。", 
            "数日驱驰兴已阑。", 
            "石栈天梯三百尺，危栏。", 
            "应被傍人画里看。", 
            "两握不曾乾。", 
            "俯瞰飞流过石滩。", 
            "到晚才知身是我，平安。", 
            "孤馆青灯夜更寒。"
        ], 
        "title": "南乡子二阕 四川道中作 其一", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "十月出秦关。", 
            "竟日悠悠杳霭间。", 
            "直到蚕鱼开国地，跻攀。", 
            "行尽千山复万山。", 
            "归辔动欢颜。", 
            "江路梅花笑往还。", 
            "稚子候门何日到，痴顽。", 
            "好把虚名付等閒。"
        ], 
        "title": "南乡子二阕 四川道中作 其二", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "山色湖光，宜雨宜晴，春来恼人。", 
            "笑劳生强半，登临有兴，身司筦库，所向无亲。", 
            "马服车辕，鹰罹绦镞，也算人间一度春。", 
            "浑无赖，怕岸花汀草，弹指成尘。", 
            "朋簪乐我天君。", 
            "更不管、长须喜与嗔。", 
            "任把酒论文，且行且止，幕天席地，谁主谁宾。", 
            "敬德猖狂，舂陵笑傲，延寿丹青画不真。", 
            "归鞍好，向梅山东下，数点行云。"
        ], 
        "title": "沁园春 和复初省郎韵纪仲春陪诸名公游西山 同行都省掾元明善复初行省掾尉迟亨亨甫福建同提举毛吉甫", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "杜鹃声诉，鹧鸪声助，催上黔阳归路。", 
            "轻舟短棹泛沧浪，沾两袖、夜郎烟雾。", 
            "云山如暮，滩流如怒，石齿崭然无数。", 
            "天涯愁绪不堪论，这光景、能消几度。"
        ], 
        "title": "舟行辰沅江中小词数阕 五首 呈建中御史 其一 鹊桥仙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "水出五溪成一派，滔滔日夜东流。", 
            "倦乘鞍马却乘舟。", 
            "向来危处怯，此去险中愁。", 
            "咿轧数声离岸橹，异乡身世悠悠。", 
            "暂教杯酒放眉头。", 
            "痴儿官事了，聊作子长游。"
        ], 
        "title": "舟行辰沅江中小词数阕 五首 呈建中御史 其二 临江仙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "夹橹声喧鹅鹳，中流石散牛羊。", 
            "岸边茅屋半戎羌。", 
            "淡烟笼寂寞，微雨助凄凉。", 
            "畛麦缘山糁绿，岩花落水流香。", 
            "离骚记诵不成章。", 
            "殷勤兰与芷，千古为谁芳。"
        ], 
        "title": "舟行辰沅江中小词数阕 五首 呈建中御史 其三 临江仙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "世态纷纷几变更。", 
            "天南地北只虚名。", 
            "一簪华发可怜生。", 
            "旅食惊心三月到，浪花吹面一舟轻。", 
            "中宵屈指计归程。"
        ], 
        "title": "舟行辰沅江中小词数阕 五首 呈建中御史 其四 浣溪沙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "解缆西南杳霭间。", 
            "万重烟水间云山。", 
            "橹声摇荡五溪蛮。", 
            "世路看来行欲遍，头颅到此合知还。", 
            "从今犹得十年閒。"
        ], 
        "title": "舟行辰沅江中小词数阕 五首 呈建中御史 其五 浣溪沙", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "算人生南北□何如，彷佛过青春。", 
            "似断蓬飞絮，平生怀抱，何处通津。", 
            "欢逢故山好友，终日藉陶薰。", 
            "芥蒂净如此，咸与惟新。", 
            "男子十年勋业，谩无成一事，负却晨昏。", 
            "便功名都了，转首是非尘。", 
            "又滞此、蝇营狗苟，料山英、也笑趁虚人。", 
            "谁相约，重寻故步，轻理遗文。"
        ], 
        "title": "八声甘州 和郑泽民", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "高楼壮观东南，迥然拔出千林表。", 
            "月檐明烂，风棂萧爽，烟波浩渺。", 
            "菊径新秋，柳溪薄暮，桃源清晓。", 
            "慨登临感慨，悠然引兴，银盘内、青螺小。", 
            "自念当时行役。", 
            "顾菱花、不堪频照。", 
            "江山如故，中原在眼，几番危眺。", 
            "浩浩洪流，茫茫尘世，尽堪吟啸。", 
            "但优游老景，浮湛里闬，任邦人笑。"
        ], 
        "title": "水龙吟 再和脩甫学士", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "羡紫芝眉宇，正台阁、济时人。", 
            "况公是公非，知常知变，乐道安贫。", 
            "案前簿书旁午，抱丹诚一点伴青春。", 
            "偶遇科条隐密，不辞辨雪殷勤。", 
            "德星今日是乡邻。", 
            "癃老阻蹄轮。", 
            "喜陆地神仙，山中宰相，词语清新。", 
            "河滨预沽佳酿，待幽花相对乐情真。", 
            "幸有清风皓月，何须翠袖红巾。"
        ], 
        "title": "木兰花慢 和史显甫左丞韵略顾平日所长兼道比年区区之怀老疾互攻苦无佳思祈相望一笑", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "天宇廓然秋已暮，幽人欲作登高赋。", 
            "联镳沽酒上繁台，千古兴亡一回顾。", 
            "百鸟喧啾塔半摧，荆榛掩映台前路。", 
            "黄花采采未成欢，目断荒城起烟雾。"
        ], 
        "title": "陪诸公杖屦豋梁王吹台悠悠悼古之情不能自已呈孟子周子文二友", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "世间去就崇口给，君子知几不终日。", 
            "申乡掉臂挽不留，台阁诸贤怅如失。", 
            "不为分携泪沾臆，但伤直道人难立。", 
            "相如有才徒四壁，心事还同家事急。", 
            "轻舟荡漾吴楚路，坎止流行须自惜。", 
            "妙龄未许作閒身，会有重寻董狐笔。"
        ], 
        "title": "送申仲礼言别还第", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "河朔名藩尊赵郡，刺史开司冠诸镇。", 
            "太行形势控幽并，辈出衣冠跂廉蔺。", 
            "衰荣代谢苦不常，屡值天公降饥馑。", 
            "繁华唯得梦中看，氓庶流离弃忠信。", 
            "兰台极念济此邦，绣斧多方简豪俊。", 
            "真材适见王吏部，揽辔登车气逾振。", 
            "焦禾待雨报秋成，贪吏闻风应解印。", 
            "贤臣生世责非轻，莫使秋霜空染鬓。"
        ], 
        "title": "饯王景先佥司赴燕南", 
        "type": "古风", 
        "yun": "震"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "心涵众理常虚明，烱如素月流青冥。", 
            "扫除灵台挂秋鉴，天下妍媸无遁形。", 
            "区区老境事奔走，汎汎人海风中萍。", 
            "便从心月问前路，形车气马何时宁。"
        ], 
        "title": "赠相者高心月", 
        "type": "古风", 
        "yun": "青"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "少年驰骤清淮甸，复领牙兵洗江练。", 
            "车书混一论酬功，惊看浮云日千变。", 
            "卖却宝刀归紫燕，柱杖支颐笑颛面。", 
            "寂寂柴桑不见人，黄尘埋却金闺彦。"
        ], 
        "title": "读约斋段侯诗卷", 
        "type": "古风", 
        "yun": "霰"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "元气淋漓生万物，莫悴朝荣自飘忽。", 
            "梅山老子究此心，道眼相人惟相骨。", 
            "昔年贵重药房公，果见青春照簪笏。", 
            "畴昔闻子否已倾，梦魂远逐秋天鹘。"
        ], 
        "title": "赠相者梅山", 
        "type": "古风", 
        "yun": "月"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "太湖西望如沧溟，木落霜寒波更清。", 
            "闻道是中多巧石，明朝岂用劳生灵。", 
            "晚风作恶蛟鼍走，摇荡乾坤洗星斗。", 
            "大隐乘舟不见人，而今盗贼为渊薮。"
        ], 
        "title": "夜宿太湖岸", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "壮游自古男儿事，收拾英华贮胸次。", 
            "逢掖南来挂铁衣，陈生不露经纶志。", 
            "白云在眼忽思亲，春雁同回期不匮。", 
            "近里工夫实有加，它年肯屑扬州吏。"
        ], 
        "title": "赠陈方回伯仲诗洛下", 
        "type": "古风", 
        "yun": "寘"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "盛世官规量材职，逢掖仍须肆刀笔。", 
            "猥予南北阅人多，彼此技能相得失。", 
            "江东复一季良出，姓字相闻不相识。", 
            "同事同星几研亲，得觇干局无俦匹。", 
            "简书衮衮笑谈了，政事优优儒道饰。", 
            "忽惊奏最觐天庭，万里秋风动颜色。", 
            "英雄不下儿女泪，著脚云衢先努力。", 
            "除书消息待春开，何处豺狼当屏迹。"
        ], 
        "title": "送蔡季良", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "四事难并今古情，春花已过秋月明。", 
            "秋气平分月先满，海风吹起云纵横。", 
            "万户千门心若祟，帘幕低垂绿窗闭。", 
            "洗杯小酌兴茫然，夜雨空阶作秋意。", 
            "一杯一杯复一杯，浮云于我何有哉。", 
            "至人胸中月常在，灯前一笑双眉开。", 
            "四时月色皆圆洁，祗是人心还自绝。", 
            "读书意气当拿云，及此幽寒谩呜咽。", 
            "和诗聊与节相酬，旅思绵绵无尽头。", 
            "明月明年何处看，神州相望更多愁。"
        ], 
        "title": "和赵鼎之中秋不见月", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "江左频年水为厄，廪庾枵然民菜色。", 
            "猥予分职古鹅州，材质疏庸谩筹画。", 
            "苟循辙迹失公忠，才事徵求便烦刻。", 
            "何如丰歉都不知，日侍诸贤浮大白。"
        ], 
        "title": "戏作村中谣呈吉甫提举诸兄", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "宦游忆昔留神京，岩廊接武皆豪英。", 
            "相从既久知姓名，奋身半是齐东城。", 
            "东方山水钟英灵，人材济济怀忠贞。", 
            "赵君家世居邹平，妙年胸次吞幽并。", 
            "昔从案牍嗟劳形，深衣幅巾务明经。", 
            "十年潜心今存诚，兰台掾史奋鹏程。", 
            "此来平狱期无刑，况与冠玉联镳行。", 
            "发奸擿伏如神明，光芒文彩刃发硎。", 
            "伫看政绩垂丹青，天南地北蜚嘉声。", 
            "拂袖归来心迹清，华峰峨峨绣江澄。", 
            "齐鲁相望莫寒盟，它年倒屣须相迎。"
        ], 
        "title": "送赵彦诚", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "大造无穷如转圜，五行佐功随变迁。", 
            "人生贵贱混贤否，系乎气禀纯与偏。", 
            "世间谈算不知数，蕴奥相背徒纷然。", 
            "岂期区区古澄川，范子能声为众传。", 
            "试将猥命与评跋，大篇巨轴飞云烟。", 
            "前途兀兀未敢知，既往行藏如目前。", 
            "陈说浮生皆默定，乃知家世心为镜。", 
            "金谷繁华扫地空，渭滨钓叟师周政。", 
            "相者惟从骨肉寻，经云积善当馀庆。", 
            "躔径虽殊指一归，予今万事皆从命。"
        ], 
        "title": "赠卜者范心鉴", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "庆元六年薄宦居申浦，百技茫然性疏鲁。", 
            "客舍公馀一事，无搢绅顾访森如堵。", 
            "高山流水洗忧感，黄卷青编阅今古。", 
            "回首长安如断蓬，南云翳翳生凄楚。", 
            "小舟俄载石居来，饭颗山头逢杜甫。", 
            "铅椠优游习气同，权门怅望丹心苦。", 
            "绿阴初见盍朋簪，倒指联镳踰夏五。", 
            "大火西流菊又残，孤衾铁冷闻双杵。", 
            "一凫今日忽南厢，灿灿牙绯光鼻祖。", 
            "新制兴除务必行，铨材历历皆良辅。", 
            "东南山水得奇探，人物瑰奇壮城府。", 
            "莫道临民始有为，存心济物非无补。", 
            "猥予无计理归装，满面风埃犹哙伍。", 
            "身世由来秖自怜，愁怀此去凭谁语。", 
            "江城事简俗亦淳，彷佛居安胜乡土。", 
            "茂林脩竹鼎魁方，皓月清风自宾主。", 
            "谈笑四明官事了，时宜命驾瞻衡宇。", 
            "庙堂倚任今伊吕，苟有寸长思一举。", 
            "同是悠悠万古情，它年许接朝天武。"
        ], 
        "title": "送赵石居之官", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "宦游始至澄江日，异代衣冠常接迹。", 
            "更见诸生列郡庠，大篇巨轴辉金璧。", 
            "别来三十四周星，世事消磨如过客。", 
            "区区耳顺有五年，坐觉羲娥急朝夕。", 
            "官债穷愁旧复新，茫然回首成今昔。", 
            "两贤时得梦中看，目力昏花心尚赤。"
        ], 
        "title": "子方心困二隐君屡以书疏相问因伯亨都司赴召亟联数语寄谢", 
        "type": "古风", 
        "yun": "陌"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "麟凤有名人不识，一出端能瑞中国。", 
            "拯焚济溺非所长，君子同声复同德。", 
            "单父鸣琴不忍欺，南阳召杜今犹忆。", 
            "后来从政何纷纭，丹凤高鶱麟就踣。", 
            "河山秀英散还聚，间世名贤出西北。", 
            "翙翙公朝作羽仪，昭昭相府乘矜式。", 
            "剸裁不觉到襟宇，予夺谁能动声色。", 
            "赐环消息九天来，拂我群情乱如织。", 
            "临岐一语还自释，吴楚区区驻难得。", 
            "庙堂新政待良筹，行看八荒开寿域。"
        ], 
        "title": "送独吉经历迁内台", 
        "type": "古风", 
        "yun": "职"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "驾言江东秋已莫，河洛先生欣所遇。", 
            "形容质朴千年松，学问渊源九经库。", 
            "欲学毛生慰老亲，便携长策干当路。", 
            "我今参透草鞋禅，何似扃门作书蠹。"
        ], 
        "title": "寄胡教谕六首 其一", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "江皋迢递风景莫，游子仓皇怅无遇。", 
            "壮心激烈期轩昂，人困日长囚筦库。", 
            "久坐应教靖节嗤，拚归又怯长安路。", 
            "何当著脚簿书丛，刀笔犹能削奸蠹。"
        ], 
        "title": "寄胡教谕六首 其二", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "跳丸苦欲催衰莫，千里鲁侯嗟不遇。", 
            "外台飞檄誉廉平，底用琨珸藏宝库。", 
            "知非未敢效蘧瑗，喜过尚堪师子路。", 
            "悠悠天地亦何心，输与芸窗坐蟫蠹。"
        ], 
        "title": "寄胡教谕六首 其三", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "遗经兀兀穷朝莫，月窟天根有真遇。", 
            "何为提要必钩元，殆似立家须厩库。", 
            "终期太史开盲聋，肯效扬朱泣岐路。", 
            "相逢衮衮劝时妆，墙角檠抛书养蠹。"
        ], 
        "title": "寄胡教谕六首 其四", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "山禽似说归何莫，不学三馀思董遇。", 
            "浑金璞玉皆若人，翠羽丹砂巳充库。", 
            "从容受命是天真，俯仰同流非正路。", 
            "闻身未老治菟裘，世事侵寻木生蠹。"
        ], 
        "title": "寄胡教谕六首 其五", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "风雨愁城楚江暮，前人岂尽非常遇。", 
            "怀材抱艺储琅玕，击柝守阍司庾库。", 
            "襄王抵死负灵均，子敬无心事公路。", 
            "我曹奔走谩趑趄，钻纸篆科蝇友蠹。"
        ], 
        "title": "寄胡教谕六首 其六", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "信马沅江江上路，历览芳菲忘故步。", 
            "因逢古庙说前朝，忽见孤舟横楚渡。", 
            "二难恨识十年迟，四美岂期今日具。", 
            "人生能得几清明，莫对残阳怨迟暮。"
        ], 
        "title": "乙卯清明沅州郊行", 
        "type": "古风", 
        "yun": "遇"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "李白桃红春律仲，熊罴一夕占佳梦。", 
            "崧岳钟英积善家，英材堕地真梁栋。", 
            "万里云途早致身，牙绯济济照青春。", 
            "当年东鲁蝗踰境，此日南山虎避人。", 
            "玉树芝兰寿觞举，使君喜色形眉宇。", 
            "宾朋杂遝轻裾飘，丝竹喧阗细腰舞。", 
            "元戎家世负元勋，昨是今非且莫论。", 
            "好约画堂千古月，年年相伴醉黄昏。"
        ], 
        "title": "寿乔令", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": null, 
        "text": [
            "人间种德如种树，培植日久生辉光。", 
            "吾侪未达感应理，直以风水萦肝肠。", 
            "夫君善庆目所击，声誉赫奕家弥昌。", 
            "要将成绩示来裔，特书二字名高堂。"
        ], 
        "title": "蔡茂先御史种德堂", 
        "type": "古风", 
        "yun": "阳"
    }, 
    {
        "author": "曹元用", 
        "era": "元", 
        "subtype": "五言排律", 
        "text": [
            "观光千里外，载笔五云边。", 
            "计拙如工部，文雄愧谪仙。", 
            "枕流思洗耳，怀禄敢垂涎。", 
            "疾目昏如雾，衰髯白胜绵。", 
            "当辞天禄阁，归种汶阳田。", 
            "晓日登山屐，秋风下濑船。", 
            "芝香云满地，龟鹤不知年。"
        ], 
        "title": "上京次王继学韵", 
        "type": "排律", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "纷纷尘土化朱颜，有客知几去不还。", 
            "大隐何妨在城市，小楼终日对云鬟。"
        ], 
        "title": "次范药房韵题姜仲泽岩隐二首 其一", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "夷夏同声咏息肩，车书万里旧山川。", 
            "承明台阁诸贤在，甘分林丘养暮年。"
        ], 
        "title": "次范药房韵题姜仲泽岩隐二首 其二", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "十年萍梗走京尘，惭负萱堂鹤发亲。", 
            "重读新诗见真趣，西风黄叶更愁人。"
        ], 
        "title": "次朱路教", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "拂曙阴风舞六花，满城和气醉流霞。", 
            "腊前已见三登瑞，宿麦连云有几家。"
        ], 
        "title": "对雪寄范平甫二首 其一", 
        "type": "绝句", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "梅边读易看飞花，时复拈杯脸晕霞。", 
            "一枕江南春梦破，两椽茅屋是吾家。"
        ], 
        "title": "对雪寄范平甫二首 其二", 
        "type": "绝句", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "舆马连年东复西，巨鳌双胁夹青猊。", 
            "荷旃食肉无非命，憔悴相如不敢题。"
        ], 
        "title": "卢沟桥", 
        "type": "绝句", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "当年老鹤快乘轩，犹逊花驴食万钱。", 
            "昨夜灯前成独笑，痴儿方诵旅獒篇。"
        ], 
        "title": "海外贡花驴过 其一", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "航海梯山事可疑，眼前今日看瑰奇。", 
            "布韦且莫怀孤愤，秋菊春兰自一时。"
        ], 
        "title": "海外贡花驴过 其二", 
        "type": "绝句", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "天地精英及海隅，兽毛文彩号花驴。", 
            "同来使者如乌鬼，还责中原礼法疏。"
        ], 
        "title": "海外贡花驴过 其三", 
        "type": "绝句", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "行台飞檄敬来王，多少饥膏委路傍。", 
            "忽见狂人鞭老骥，眼眵成滴背成疮。"
        ], 
        "title": "海外贡花驴过 其四", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "荒城四面尽陂陀，人傍西山语渐讹。", 
            "一夜饭牛棚下宿，愁闻闾里笑声多。"
        ], 
        "title": "安平客舍", 
        "type": "绝句", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "孙郎虎踞大江东，曹氏威踰汉室雄。", 
            "后主不才诸葛死，三年章武命何穷。"
        ], 
        "title": "过先主庙", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "酷爱孤根暖独回，吴缣光拭向谁开。", 
            "小诗欲寄司花手，昨夜清香入梦来。"
        ], 
        "title": "索李副使画梅", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "庭前黄菊蔚成丛，政要花边酒颊红。", 
            "九日故人来送菊，菊花重叠酒樽空。"
        ], 
        "title": "谢曹斯立送菊就索公酝", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "田园历历尽耕桑，车毂輷輷驿道长。", 
            "自笑此身无定在，逢人犹问赵侯庄。"
        ], 
        "title": "冠州道中", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "温风习习荡层阴，送别江城恨不禁。", 
            "此去知君有新渥，故人多在玉堂深。"
        ], 
        "title": "和曹彦礼书怀六首 其一", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "水边城郭易为阴，离恨羁愁两不禁。", 
            "更入漕渠随畚锸，浃旬无暇接清音。"
        ], 
        "title": "和曹彦礼书怀六首 其二", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "流水高山待赏音，人生腾踏岂无心。", 
            "他时先步岩廊上，莫遣门庭海样深。"
        ], 
        "title": "和曹彦礼书怀六首 其三", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "江千岁晚苦多阴，抱膝真成梁父吟。", 
            "此日饯行无别物，赓歌聊识故人心。"
        ], 
        "title": "和曹彦礼书怀六首 其四", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "燄燄阳刚破宿阴，八荒民物动欢心。", 
            "得时行道男儿事，岩谷幽居不要深。"
        ], 
        "title": "和曹彦礼书怀六首 其五", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "有客由来济水阴，凝寒驻马乱山深。", 
            "新诗点检人间事，写出千秋万古心。"
        ], 
        "title": "和曹彦礼书怀六首 其六", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "清风千古杞梁妻，三尺荒坟古道西。", 
            "亚圣一言真迹在，芳名宜与北山齐。"
        ], 
        "title": "梁门咏古", 
        "type": "绝句", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "三年客里过重阳，底事匆匆马足忙。", 
            "不是不归归未得，故园松菊正荒凉。"
        ], 
        "title": "九日赠史同知二首 其一", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "野花芬馥去年同，和气氤氲想像中。", 
            "何事此回重九节，解鞍牧马故城东。"
        ], 
        "title": "九日赠史同知二首 其二", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "土锉荒烟二十秋，眼明今日见皇州。", 
            "轻裘肥马休相笑，本自无心秉烛游。"
        ], 
        "title": "喜至大都", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "勉斋门左尽英奇，又见髯张谢白衣。", 
            "华表东隅千古道，江山良是昔人非。"
        ], 
        "title": "送张润夫之辽阳簿尉三首 其一", 
        "type": "绝句", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "理窟词锋总上游，焉容碌碌便归休。", 
            "一官暂慰平生志，不负长安二载留。"
        ], 
        "title": "送张润夫之辽阳簿尉三首 其二", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "客途相顾足情欢，几度青灯语夜阑。", 
            "明日遽成离别去，因风毋吝报平安。"
        ], 
        "title": "送张润夫之辽阳簿尉三首 其三", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "白刃戕躯起病亲，黄童操志出天真。", 
            "古今臣子虽同节，若个临危肯致身。"
        ], 
        "title": "题朱孝子卷后二首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "人品元来本不殊，良心一失蔓难图。", 
            "好将孝子朱郎事，提耳谆谆诲八区。"
        ], 
        "title": "题朱孝子卷后二首 其二", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "寂寞韦编伴采芹，凤衔新渥下枫宸。", 
            "门将此意推同列，江北江南有几人。"
        ], 
        "title": "贺朱鹤皋除江阴教三首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "清朝贤网自恢恢，喜见覃恩到草莱。", 
            "世俗功名何足数，卿家诗礼是梯媒。"
        ], 
        "title": "贺朱鹤皋除江阴教三首 其二", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "天上黄麻姓字香，九原松槚亦生光。", 
            "泰山北斗还公论，笑杀人间马足忙。"
        ], 
        "title": "贺朱鹤皋除江阴教三首 其三", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "圣贤虽远有遗书，人品高卑本一初。", 
            "世事悠悠天不管，此生勋业欲何如。"
        ], 
        "title": "示二舍弟仲吉四首 其一", 
        "type": "绝句", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "偃蹇长松数亩阴，初应出土细如簪。", 
            "人生各有凌云操，唯藉诗书尽此心。"
        ], 
        "title": "示二舍弟仲吉四首 其二", 
        "type": "绝句", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "昔年南北事戈矛，巨室芸编岂易求。", 
            "何幸诗书今满案，忍看秋草势同休。"
        ], 
        "title": "示二舍弟仲吉四首 其三", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "乃兄辛苦博微官，家道凌迟去住难。", 
            "堂上二亲俱白发，望谁撑拄报平安。"
        ], 
        "title": "示二舍弟仲吉四首 其四", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "推恩及物本无私，报德遗珍似有知。", 
            "蕞尔羽虫成故事，世间谁忆翳桑时。"
        ], 
        "title": "题鹳衔珠报恩图", 
        "type": "绝句", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "束带连朝见督邮，簿书行役又经秋。", 
            "缅思彭泽归来客，何事无人管去留。"
        ], 
        "title": "乙酉馆中二首 其一", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "或有处閒言寂寞，冗官往往厌纷如。", 
            "谁能遂我还乡意，便把微官乞与渠。"
        ], 
        "title": "乙酉馆中二首 其二", 
        "type": "绝句", 
        "yun": "鱼"
    }, 
    {
        "author": "曹元用", 
        "era": "元", 
        "subtype": "七言绝句", 
        "text": [
            "席庐清昼列千袍，射策词场百战劳。", 
            "明日京华春榜揭，蓬莱天近五云高。"
        ], 
        "title": "丁卯校艺贡院作", 
        "type": "绝句", 
        "yun": "豪"
    }, 
    {
        "author": "曹元用", 
        "era": "元", 
        "subtype": "七言绝句", 
        "text": [
            "沙碛秋高宛马肥，哀笳一曲塞云飞。", 
            "南都儿辈应相念，过尽征鸿犹未归。"
        ], 
        "title": "秋怀", 
        "type": "绝句", 
        "yun": "微"
    }, 
    {
        "author": "曹元用", 
        "era": "元", 
        "subtype": "七言绝句", 
        "text": [
            "沙鸟飞鸣晚未休，棹歌声在白蘋洲。", 
            "题诗每恨无佳句，欲剪横塘一片秋。"
        ], 
        "title": "题周曾秋塘图", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "已坐儒冠误，那能吏责禁。", 
            "世途脩且阻，时事古犹今。", 
            "阘茸除烦障，刚明见陆沉。", 
            "乔松冰雪底，一点岁寒心。"
        ], 
        "title": "用除夕韵呈菊圃", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "交契观夷险，高卑象梓桥。", 
            "世途逄蹭蹬，心境失逍遥。", 
            "道诎身焉用，居安气不骄。", 
            "燎原风正急，谁为辨兰萧。"
        ], 
        "title": "和张受益二首 其一", 
        "type": "律诗", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "蚤岁游东鲁，从师学步趋。", 
            "齑盐三尺命，行李一囊书。", 
            "往事随黄鹄，空场絷白驹。", 
            "宦情都净尽，欹枕忆耕锄。"
        ], 
        "title": "和张受益二首 其二", 
        "type": "律诗", 
        "yun": null
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "汲古人传僻，安贫自觉清。", 
            "巨鳌谁可钓，腐鼠不须争。", 
            "未了高轩过，宜逢小吏轻。", 
            "白丁二十许，甘学范高平。"
        ], 
        "title": "寄友人", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "济济恒山客，堂堂骨相奇。", 
            "书传先世德，文尽后人师。", 
            "进退无非命，功名不可期。", 
            "胸中长策在，重看著鞭时。"
        ], 
        "title": "送祖继先还真定", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "世事云千变，人生梦一场。", 
            "悠悠谁范冶，扰扰自彭殇。", 
            "公道方缄口，私忧敢置肠。", 
            "家人能解此，情泪莫沾裳。"
        ], 
        "title": "悼幼子", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "西风吹晚节，东鲁毓英材。", 
            "简重由天性，高明不露才。", 
            "岩岩峙青壁，凛凛助乌台。", 
            "四海黄花事，百年长寿杯。"
        ], 
        "title": "寿毛潜夫", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "绣斧驰诸道，霜威霁两间。", 
            "旦评推剡粤，声价等丘山。", 
            "帝德纯无已，臣功敢置閒。", 
            "况非东晋日，何必赋知还。"
        ], 
        "title": "次韵王菊圃朋益相公二首 其一", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "元英贯心月，实理固灵根。", 
            "直节山侵汉，清流水抱村。", 
            "政声随欸乃，诗韵破人浑。", 
            "东鲁多君子，名臣萃一门。"
        ], 
        "title": "次韵王菊圃朋益相公二首 其二", 
        "type": "律诗", 
        "yun": "元"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "壮岁游南土，方春赋北征。", 
            "暂开千里足，终复九霄程。", 
            "存殁应无愧，荣枯总若惊。", 
            "堂堂公辅器，休系故园情。"
        ], 
        "title": "送天锡省郎奉先柩归葬宛丘", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "忆昨分携地，匆匆期月馀。", 
            "年增心懒散，政靡术空疏。", 
            "恨别幽兰契，愁同乳虎居。", 
            "新春将入手，归计定何如。"
        ], 
        "title": "寄高文甫治书略寓自劾之意", 
        "type": "律诗", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "当年游薄宦，脱鞅到君家。", 
            "摩拊紫荆树，攀缘常棣华。", 
            "芳名称月旦，萍迹寄星槎。", 
            "长寿乡中客，陶然饮紫霞。"
        ], 
        "title": "用贾公俨韵寿何仲礼", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "塞垣巇崄地，岁莫为谁来。", 
            "交态只如此，宦情何有哉。", 
            "岂能供世用，聊复竭吾才。", 
            "夜夜家山梦，羸骖几日回。"
        ], 
        "title": "次郑参政留别韵", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "五言律诗", 
        "text": [
            "都城久无雪，腊日冻全消。", 
            "十月江南住，六花帘外飘。", 
            "丰穰关政事，喜乐到渔樵。", 
            "𢬵向梅边醉，荒诗为续貂。"
        ], 
        "title": "和宋御史喜雪见寄", 
        "type": "律诗", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "寒色波光秋影涵，数行天字到江南。", 
            "衔芦有为防矰缴，择地无心入瘴岚。", 
            "寒暑相催犹可避，稻粱虽好不宜贪。", 
            "哀鸣欲动何人意，猎骑弯弧酒正酣。"
        ], 
        "title": "咏雁", 
        "type": "律诗", 
        "yun": "覃"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "老屋淙淙榻屡移，披衣起坐候晨鸡。", 
            "四檐急溜三江泻，一道寒声万弩齐。", 
            "飞电过窗开宝鉴，震雷鼓物揭征鼙。", 
            "平明点检人间事，流水溶溶涨小溪。"
        ], 
        "title": "夜雨", 
        "type": "律诗", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "露下晴空酿薄寒，坤舆厚德载人寰。", 
            "星光逊月明珠碎，云气停风白练閒。", 
            "水鸟自抟空阔际，烟蚊常在有无间。", 
            "儿童为数秋期近，书剑无成益厚颜。"
        ], 
        "title": "夏夜露坐", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "一天晴碧日迟迟，暑气蒸人力自微。", 
            "幽径雨馀芳草合，小园风急乱花飞。", 
            "卧思沂上歌诗去，梦到山阴祓禊归。", 
            "还忆去年乘小骏，西湖游罢北山围。"
        ], 
        "title": "暮春用唐寿卿韵二首 其一", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "流水年华去不穷，眼看浓绿换芳丛。", 
            "半溪浅碧春前雨，满地残红午后风。", 
            "客舍萧条唯感物，壮心寂寞谩书空。", 
            "吟诗羡杀唐公子，兴在三山碧海东。"
        ], 
        "title": "暮春用唐寿卿韵二首 其二", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "万井笙箫宴画屏，桑田倏忽变沧溟。", 
            "十年人事成今古，数老天留载典型。", 
            "琴调既閒逢绿绮，词锋已钝出青萍。", 
            "尺书上达文昌府，藩邑区区尚礼经。"
        ], 
        "title": "乡饮礼罢次诸公韵", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "行潦萦纡会古溪，一行白鸟自高低。", 
            "敝裘恐惹途边棘，疲马愁颠雨后泥。", 
            "思入石林风浩浩，吟成沙草日凄凄。", 
            "相逢莫问经行地，万壑千崖总是迷。"
        ], 
        "title": "就学东平嘉祥道中书事二首 其一", 
        "type": "律诗", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "梦回午枕倦闻声，野鸟抟空隐见形。", 
            "积水还同流水碧，远山翻比近山青。", 
            "霞迎杂佩新荷灿，风揭麻衣野菊馨。", 
            "安得画师频点笔，归来移入纸方屏。"
        ], 
        "title": "就学东平嘉祥道中书事二首 其二", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "史文谍象阐精英，世俗纷纷强指名。", 
            "太液净涵棋局稳，姮娥圆绕贝珠清。", 
            "赤墀台辅幽人志，兰友参商此夜情。", 
            "雷焕巳亡谁继踵，剑光空射斗牛明。"
        ], 
        "title": "看星", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "世变泾流杂渭波，逸民今喜出烟萝。", 
            "数间学舍三生分，一纸除书二载过。", 
            "韩愈有书思象阙，郑虔无路侍鸾坡。", 
            "壮年莫作菟裘计，事业人生不厌多。"
        ], 
        "title": "送朱教之姑苏二首 其一", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "斗南名士浙东宾，落纸云烟字字新。", 
            "道出羲皇非傲物，学宗伊洛反疑人。", 
            "楩楠生世终为贵，诗礼传家未属贫。", 
            "常记江城风雨夜，短檠相对话情亲。"
        ], 
        "title": "送朱教之姑苏二首 其二", 
        "type": "律诗", 
        "yun": "真"
    }, 
    {
        "author": "从大", 
        "era": "元", 
        "subtype": null, 
        "text": [
            "钱子守道殊自适，某水某丘藏袖中。", 
            "有时对客且舒卷，坐我绝境烟波空。", 
            "参差老雁忽飞起，微风欲拂芦苇丛。", 
            "湾埼寂寥悬网罟，夕阳隐约归渔翁。", 
            "远山近山云漠漠，前村后村水重重。", 
            "适从何来荡雨桨，岩崖浦溆遥相通。", 
            "深林蔽亏八九家，竹篱茅户既不同。", 
            "青天白日机事息，乐此耕饮得古风。", 
            "谁言见画独幻影，我欲振衣即往从。", 
            "因思辋川著摩诘，复想嵩山栖卢鸿。", 
            "只今好事空见画，山川缅邈悽遗踪。"
        ], 
        "title": "题水村图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "行路难，前有黄河之水，后有太行之山。", 
            "车声宛转羊肠坂，马足蹭蹬人头关。", 
            "白日叫虎豹，腥风啼狗犴。", 
            "拔剑顾四野，使我摧心肝。", 
            "东归既无家，西去何时还？", 
            "行路难，重咨嗟。", 
            "乞食淮阴市，报仇博浪沙。", 
            "一剑不养身，千金徒破家，古来未际皆纷拿。", 
            "行路难，多歧路。", 
            "马援不受井蛙囚，范增已被重瞳误。", 
            "良禽择木乃下栖，不用漂流叹迟暮。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "酒如渑，肉如陵。", 
            "赵妇鼓宝瑟，秦妻弹银筝，歌儿舞女列满庭。", 
            "珊瑚案，玻瓈罂，紫丝步障金雀屏。", 
            "客人在门主出迎，莲花玉杯双手擎。", 
            "主人劝客客勿停，十围画烛夜继明。", 
            "但愿千日醉，不愿一日醒，世间宠辱何足惊。", 
            "珠万斛，金千籯。", 
            "来日大难君须行，胡不饮此长命觥。", 
            "刘伯伦，王无功，醉乡深处了平生。", 
            "英雄万古瘗黄土，惟有二子全其名。"
        ], 
        "title": "将进酒", 
        "type": "乐府曲辞", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "陵树日沈西，秋风石马嘶。", 
            "芳尊倾穗帐，讵肯湿黄泥。", 
            "惨惨笙歌合，遥遥望眼迷。", 
            "玉人脆如草，能得几回啼。"
        ], 
        "title": "铜雀妓", 
        "type": "乐府曲辞", 
        "yun": "齐"
    }, 
    {
        "author": "张宪", 
        "era": "元", 
        "subtype": null, 
        "text": [
            "茭尾蒲芽水新足，沙暖小桃红夹竹。", 
            "谁家燕燕倦东风，戢翼画梁春睡熟。", 
            "螭头舫子载𨤍醁，勿惜千金买词曲。", 
            "明朝风雨蔽九川，千里江南芳树绿。"
        ], 
        "title": "江南弄", 
        "type": "乐府曲辞", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "长安城中多大道，满路香尘风不扫。", 
            "三条广陌草斑斑，十二通衢人浩浩。", 
            "少年结客事遨游，缤纷冠盖如云浮。", 
            "朱衣公子金泥障，白马王孙锦带钩。", 
            "五公七相称豪贵，贵里豪家谁得似。", 
            "走马章台柳似丝，斗鸡下社人如市。", 
            "泾川渭水转依微，五陵北去望逶迤。", 
            "还有闭门读书者，长年不出长蒿藜。", 
            "不学城中游侠儿，百年身死何人知。"
        ], 
        "title": "长安道", 
        "type": "乐府曲辞", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "君不见富家翁，旧时贫贱不得志，平生亲戚皆相弃。", 
            "一朝金多贱还贵，百事胜人人莫比。", 
            "子孙成列客满堂，美人四座回鸣榼。", 
            "跃马扬鞭游洛阳，片言出口生辉光。", 
            "由来本自一人事，人心爱恶不相当。", 
            "季子西游穷困归，妻织自若嫂不炊。", 
            "行路难，良可悲。", 
            "不贫贱，那得知。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "斋居滞积晦，余寒袭春服。", 
            "谷风从东来，微雨乱相续。", 
            "兰心茁还卷，蛰户启仍伏。", 
            "树冷寂鸣禽，庭荒绝来躅。", 
            "此时重燃火，倾觞泛新醁。", 
            "寻芳期自慰，怀人思方数。", 
            "淑景元易徂，掩扉愁独宿。"
        ], 
        "title": "春寒", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "端居苦炎热，独卧多早寤。", 
            "微醉易成醒，起闻山雨度。", 
            "萧萧烦燠解，寂寂凉飙举。", 
            "床空簟更清，漏永天难曙。", 
            "丰霤落芳塘，惊禽起山树。", 
            "此时一披襟，将何慰幽素。"
        ], 
        "title": "酒醒闻雨", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "闲夜会亲友，置酒临高堂。", 
            "秦筝间赵舞，吹笙复鼓簧。", 
            "清音随飘风，逸响绕修梁。", 
            "坐客咸同志，宁复算羽觞。", 
            "人生忽如寄，富贵安可常。", 
            "含情待所欢，渺渺天一方。", 
            "譬彼鹖，扬声待朝阳。", 
            "忧思怨零雨，白日何时光。", 
            "且当极欢宴，聊以慰中肠。"
        ], 
        "title": "拟古四首 其一", 
        "type": "古风", 
        "yun": "阳"
    }, 
    {
        "author": "张羽", 
        "era": "元", 
        "subtype": null, 
        "text": [
            "薄游上东门，南望青山阿。", 
            "松柏郁苍苍，绝顶亦嵯峨。", 
            "中有避世者，存身养元和。", 
            "我欲求其人，年岁空蹉跎。", 
            "驱车寻归路，延目望三河。", 
            "古来节侠士，孤坟蔽蓬科。", 
            "杀身不成仁，倏如飞鸟过。", 
            "宛转采芝曲，令人生叹嗟。"
        ], 
        "title": "拟古四首 其二", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "出门行康衢，所见但车马。", 
            "登高望太行，中原空旷野。", 
            "胡雁投南迁，白日从西下。", 
            "值此岁年宴，无可为欢者。", 
            "驰咏寄亲友，孤怀聊用写。", 
            "布衣可终身，爵禄当自舍。"
        ], 
        "title": "拟古四首 其三", 
        "type": "古风", 
        "yun": "马"
    }, 
    {
        "author": "张羽", 
        "era": "元", 
        "subtype": null, 
        "text": [
            "处世如逆旅，生年少至百。", 
            "朱颜易枯槁，鬓发终变白。", 
            "一朝气息尽，奄然归幽宅。", 
            "衣裳弗复御，车马他人得。", 
            "岂无俎豆陈，满案不能食。", 
            "所以君子心，鼓瑟以永日。", 
            "佳宾时相过，浊酒聊共适。", 
            "况此忘百忧，陶然谢形役。", 
            "区区尘俗中，鄙吝深可惜。"
        ], 
        "title": "拟古四首 其四", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "徂暑惊节谢，幽烦倦日永。", 
            "玩舟乘夕凉，沿渚入烟境。", 
            "霭霭残阳飞，沉沉绿阴静。", 
            "苍茫水容寂，照见归禽影。", 
            "开襟招远风，延目认遐岭。", 
            "偶游非素期，炎氛聊暂屏。", 
            "守拙寡世用，寻幽得澄景。", 
            "清赏犹未惬，孤舟当重整。"
        ], 
        "title": "晚凉放舟", 
        "type": "古风", 
        "yun": "梗"
    }, 
    {
        "author": "张羽", 
        "era": "元", 
        "subtype": null, 
        "text": [
            "村园夏雨歇，众绿阴已成。", 
            "高斋掩昼寂，新蝉今始鸣。", 
            "嘈嘈断更续，嘒嘒远还轻。", 
            "响悲逐凉吹，欢谢引离情。", 
            "属耳念已集，感物襟易盈。", 
            "烦聒方自此，稍待秋林清。"
        ], 
        "title": "雨余闻蝉", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "寂寂秋景晏，萧萧凉吹生。", 
            "闺人感寒至，一轸远人情。", 
            "嘹亮清砧动，纡徐捣杵鸣。", 
            "微茫带烟远，萧疏出林轻。", 
            "此时离居客，单眠梦亦惊。", 
            "披衣一惆怅，斜月满山城。"
        ], 
        "title": "始闻早砧", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "重阴生夕霏，阴霭纷如雾。", 
            "乍睹余霞景，已失前山处。", 
            "氛氲迷去鸟，杳眇沉疏树。", 
            "望远一凄然，徘徊独归路。"
        ], 
        "title": "秋阴远望", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "兹晨气候佳，淫霖始云歇。", 
            "举目眺西岑，青翠连城阙。", 
            "卉木蔼阳和，朝霞互兴没。", 
            "野杏花新试，谷莺声乍发。", 
            "岩壑晴色敛，云烟夕霏豁。", 
            "遇物感时芳，驰思生超忽。", 
            "心胜景无厌，理存情自达。", 
            "延咏赋新篇，聊当慰寂蔑。"
        ], 
        "title": "初晴登望", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "夙志羡山水，尘萦久未遑。", 
            "名峰久在望，兹辰一来翔。", 
            "扬舲入南渚，夕气倏苍苍。", 
            "纡直水无极，沿洄路更长。", 
            "皓月悬高天，广川散飞霜。", 
            "夜寒人语清，烟扉绕洄塘。", 
            "归樵递谷响，惊鸟动林光。", 
            "爱此尘境远，敢畏露沾裳。"
        ], 
        "title": "月夜舟行入金山（在吴中）", 
        "type": "古风", 
        "yun": "阳"
    }, 
    {
        "author": "张羽", 
        "era": "元", 
        "subtype": null, 
        "text": [
            "新秋景物嘉，树绿昼亦凝。", 
            "微雨夜来歇，朗然天宇清。", 
            "幽蛩倏知候，篱豆花间鸣。", 
            "边鸿未通信，丛桂已含英。", 
            "恰因文墨暇，一绕林间行。", 
            "幽栖寡尘虑，散步写中情。", 
            "逍遥玩澄景，焉知有世荣。"
        ], 
        "title": "秋郊行玩", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "巍巍天目峰，高大压南纪。", 
            "崩泉初滥觞，奔放成兹水。", 
            "分流为苕霅，汇此古城里。", 
            "滔滔逝不停，脉脉来难止。", 
            "极目更清寒，漪漪澄遥滓。", 
            "朝来春雨涨，汹涌蛟龙喜。", 
            "舟樯纷来往，万斛等一苇。", 
            "翻翻轻鸥逝，袅袅渔歌起。", 
            "我欲把钓竿，来问玄真子。"
        ], 
        "title": "苕霅溪", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "整棹泛澄湖，春物畅我怀。", 
            "前登何山岭，短策穷萦回。", 
            "晋代有高人，结屋临涧隈。", 
            "至今读书地，石磴不生苔。", 
            "幽踪去已久，遗构安在哉。", 
            "山僧依胜迹，下结莲花台。", 
            "乱来各飘荡，龙象亦倾颓。", 
            "乃知兴坏理，道俗俱可哀。", 
            "清风动岩壑，松声四山来。", 
            "只疑斯人存，遗韵尚徘徊。", 
            "我欲招其魂，举目但蒿莱。", 
            "临觞聊一酹，惆怅愧高才。"
        ], 
        "title": "何楷读书堂", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "蔼蔼层城阴，弥弥溪流漫。", 
            "问谁所构堂，轩窗傍高岸。", 
            "答云唐刺史，文采当时冠。", 
            "华筵势独高，宾佐俱才彦。", 
            "吹箫横落日，画茜如云散。", 
            "健儿簸旌旗，水战逞奇玩。", 
            "临流赋新诗，意气共称叹。", 
            "烽火几荒残，城郭多迁换。", 
            "歌声久矣灭，邮亭锁溪畔。", 
            "台倾鸟雀下，阑坏凫鹥乱。", 
            "惟余南山青，依然眼中见。"
        ], 
        "title": "碧澜堂", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "层城郁迢迢，长溪贯双流。", 
            "喧然阛阓中，乃有白蘋洲。", 
            "兹晨策杖往，秀色散我忧。", 
            "窅眇蛟龙窟，澄明鸥鹭秋。", 
            "开花照白日，接叶暗渔舟。", 
            "凉风起其末，客衣薄飕珝。", 
            "我欲携童稚，具此双钓钩。", 
            "高歌绿水曲，散发洲上头。", 
            "安能随世人，负我平生游。"
        ], 
        "title": "白蘋洲", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "迢迢下菰城，乃在衡山址。", 
            "卜筑自何人，云是楚公子。", 
            "连峰负崇墉，重皞抱溪水。", 
            "得非蒸土成，讵乃久不圯。", 
            "衢路化为田，睥睨犹可指。", 
            "牛羊恣来牧，狐兔穴不起。", 
            "想当豪贵时，宾客盛莫比。", 
            "高门游侠窟，诸侯交贽礼。", 
            "剑佩纷相摩，杂沓曳珠履。", 
            "荣华不可常，零落今如此。", 
            "岂徒雍门琴，独下田文泪。"
        ], 
        "title": "下菰城", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "苍山走南门，雉堞隐相并。", 
            "明湖眇东汇，乱石皆北向。", 
            "势如渴虹奔，饮首临巨涨。", 
            "孤亭压其颠，洼石类盆盎。", 
            "十手可对饮，斧凿自天匠。", 
            "平生爱山水，脱身事幽访。", 
            "落帆绝壁下，登探俯清旷。", 
            "冥冥沙鸟逝，泛泛渔舟漾。", 
            "崩崖露黄肠，云是古人葬。", 
            "我闻襄阳山，兹名乃相况。", 
            "羊公仁足怀，杜子功可尚。", 
            "当时一跻攀，山势益增壮。", 
            "愧我非古人，登兹独惆怅。", 
            "且当随鸥鹭，散发凌浩荡。", 
            "长啸天地间，身名两俱忘。"
        ], 
        "title": "岘山", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "霸先亦人杰，出自太丘陈。", 
            "洗马初南迁，卜宅苕溪津。", 
            "山川钟奇秀，末运生异人。", 
            "出当梁祚衰，殷忧致经纶。", 
            "拯溺济横流，受禅主生民。", 
            "化家乃为国，霸业谁与伦。", 
            "我来吊遗址，四望静无邻。", 
            "狐兔窜古瓦，寒烟暮氛氲。", 
            "哀泉泻幽壑，鬼火明荆榛。", 
            "感此兴废理，乘时各有因。", 
            "忧来藉芳草，叹息泪盈巾。"
        ], 
        "title": "陈武帝宅遗址", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "凌晨盥漱罢，独步南阶行。", 
            "悄然四邻寂，暂此息营营。", 
            "散发绿阴下，一栉晨风清。", 
            "弹冠尘自散，振衣香更轻。", 
            "松露空中坠，荷气静时生。", 
            "悟脱遂真性，俯仰忘忧情。"
        ], 
        "title": "松下晓栉", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "高台阚江山，梯航辏成阛。", 
            "佳丽焕夙昔，而独惨我颜。", 
            "游者固云乐，子去不复还。", 
            "平生五千卷，宁救此日艰。", 
            "天网讵恢恢，康庄遍榛菅。", 
            "所恃莫可灭，才名穹壤间。"
        ], 
        "title": "槎史赴台（为高季迪赴远而作）", 
        "type": "古风", 
        "yun": "删"
    }, 
    {
        "author": "张羽", 
        "era": "元", 
        "subtype": null, 
        "text": [
            "长年何曾在乡国，心性由来好为客。", 
            "只将生事寄江湖，利市何愁远行役。", 
            "烧钱酾酒晓祈风，逐侣悠悠西复东。", 
            "浮家泛宅无牵挂，姓名不系官籍中。", 
            "嵯峨大舶夹双橹，大妇能歌小妇舞。", 
            "旗亭美酒日日沽，不识人间离别苦。", 
            "长江两岸娼楼多，千门万户恣经过。", 
            "人生何如贾客乐，除却风波奈若何。"
        ], 
        "title": "贾客乐", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "杪秋霜露重，弱质感凉频。", 
            "衰迟含夕气，牢落凌萧晨。", 
            "衰红已散雨，余香尚近人。", 
            "翻思盛夏节，玩舟涉广津。", 
            "摘花赠游女，采绿宴佳宾。", 
            "秋风不少伫，感此尽漂沦。", 
            "人道每如此，谁知衰盛因。"
        ], 
        "title": "咏秋荷", 
        "type": "排律", 
        "yun": "真"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "北人南住久，五十始成名。", 
            "理讼通蛮语，居官少宦情。", 
            "开尊山绕廨，泛棹水浮城。", 
            "一饭恩犹报，三年政独平。", 
            "计工归上考，增秩被深荣。", 
            "早晚椷书到，唯听新雁声。"
        ], 
        "title": "送秦县丞", 
        "type": "排律", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "阊阖晓云黄，龙盘紫禁长。", 
            "小臣朝上国，天子坐明堂。", 
            "名入郎官奏，班随奉礼将。", 
            "考功唐典故，治行汉循良。", 
            "秋雨莱芜甑，春风召伯棠。", 
            "因君清似水，挹彼当离觞。"
        ], 
        "title": "送郑主簿", 
        "type": "排律", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "四海清无战，三农乐有秋。", 
            "元戎陈虎旅，天子诏貙刘。", 
            "肃杀遵时令，登临展豫游。", 
            "江山明组练，海国壮貔貅。", 
            "旄钺传天语，韬钤禀庙谋。", 
            "射蛟应小汉，搏兽已卑周。", 
            "佳气投丹毂，祥风转采斿。", 
            "武功今已备，文德愿兼修。", 
            "虚沗金銮客，元才咏大搜。"
        ], 
        "title": "十月一日从幸太平门阅武应制", 
        "type": "排律", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "皇明严祀典，大孝极尊亲。", 
            "太室躬临祼，先陵复遣臣。", 
            "九重颁命晓，一节渡江春。", 
            "丰沛真王地，枌榆旧社民。", 
            "骏奔祗事早，斋宿省躬频。", 
            "殿阙风云盛，楸梧雨露新。", 
            "陈兵森虎豹，清道表麒麟。", 
            "列岫天垂障，长淮地涌绅。", 
            "潜光腾白璧，盛德琢苍珉。", 
            "闭匠嗟秦侈，除瘐识汉仁。", 
            "玄堂存秘器，玉座仰清尘。", 
            "亿载灵如在，元正礼再申。", 
            "加笾时物备，奉俎大牲陈。", 
            "祝嘏传多祚，余膰及众宾。", 
            "献酬神惠浃，醉饱圣恩均。", 
            "风雪催归盖，江湖恋帝宸。", 
            "大郊期不远，言迈敢逡巡。"
        ], 
        "title": "元日晓祀", 
        "type": "排律", 
        "yun": "真"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "闻说萧朝事，今宵昼日同。", 
            "都人丹阙下，天子彩楼中。", 
            "灯焰千枝月，衣香百和风。", 
            "坠钿随步拾，游骑彻明通。", 
            "节物长年在，豪华逝水空。", 
            "无因见遗老，重问古行宫。"
        ], 
        "title": "元夕钱塘怀古", 
        "type": "排律", 
        "yun": "东"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "霢霂洒空蒙，凭轩望不穷。", 
            "温迷回雁渚，暖带落花风。", 
            "着柳应催绿，□桃更上红。", 
            "气萦蛛网□，润合燕泥融。", 
            "送响苔阶上，飘寒绿琐中。", 
            "此时须下榻，琴酌暂相同。"
        ], 
        "title": "春雨轩", 
        "type": "排律", 
        "yun": "东"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "绛萼竞春华，丹光照似霞。", 
            "虎眠应守谷，莺过每衔花。", 
            "望处疑仙岛，移来是病家。", 
            "写方看子坠，曝药避阴遮。", 
            "山客留仁种，贫人寄劵赊。", 
            "茂陵那解此，徒说枣如瓜。"
        ], 
        "title": "杏隐", 
        "type": "排律", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言排律", 
        "text": [
            "竹里萧萧雨，轩中景自幽。", 
            "明珠当砌落，碧玉倚阑愁。", 
            "烟护常疑晚，风随镇似秋。", 
            "响分弦上度，色借画中浮。", 
            "翠叶濡偏重，琼林着更柔。", 
            "羽沾餐实凤，衣湿在林鸠。", 
            "嶰谷阴时觅，淇园暝处求。", 
            "青苔知渐厚，绿雾觉添稠。", 
            "截管情何及，题竿兴未酬。", 
            "阮生宜径造，着屐与谁游。"
        ], 
        "title": "竹雨轩", 
        "type": "排律", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "冷落百花朝，无人上画桥。", 
            "东风吹绿草，依旧似裙腰。"
        ], 
        "title": "苏小坟", 
        "type": "绝句", 
        "yun": "萧"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "空山无四邻，闲扉映秋水。", 
            "时有负樵人，唱歌白云里。"
        ], 
        "title": "杂咏", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "清斋夜方寂，卧病谁相亲。", 
            "秋萤如有意，殷勤来照人。"
        ], 
        "title": "秋夜卧病", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "十载湖边客，何人伴杖藜。", 
            "登山临水兴，惟有阿通知。"
        ], 
        "title": "荒村无四邻茅斋深夜雨田犬时一鸣厨人时中语", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "移得山后蕉，种傍山前屋。", 
            "扶疏数叶开，还如山后绿。"
        ], 
        "title": "题蕉 其一", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "绿绮含风弱，芳缄卷露新。", 
            "忆在闲庭院，婆娑映玉人。"
        ], 
        "title": "题蕉 其二", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "佳人重生男，竞种宜男草。", 
            "东邻有孀妇，对花空自老。"
        ], 
        "title": "题萱", 
        "type": "绝句", 
        "yun": "皓"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "江水绿沉沉，危峰倒夕阴。", 
            "何人倚高阁，月出听龙吟。"
        ], 
        "title": "题画 其一", 
        "type": "绝句", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "白云飞不尽，青山断复通。", 
            "涧道多机杼，时鸣春树中。"
        ], 
        "title": "题画 其二", 
        "type": "绝句", 
        "yun": "东"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "长松生夏寒，野水净人目。", 
            "借得相牛经，闲来石上读。"
        ], 
        "title": "题画 其三", 
        "type": "绝句", 
        "yun": "屋"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "舟随烟鹤远，行尽碧溪湾。", 
            "归来北窗下，写得向来山。"
        ], 
        "title": "题画 其四", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "一雨涨新绿，云开四山绕。", 
            "人掩筚门深，斜阳照江鸟。"
        ], 
        "title": "题画 其五", 
        "type": "绝句", 
        "yun": "筱"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "高人自无偶，独向亭中坐。", 
            "日落山风来，时闻松子堕。"
        ], 
        "title": "题画 其六", 
        "type": "绝句", 
        "yun": "哿"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "落日四山绕，空亭面面开。", 
            "白云如有待，山人殊未来。"
        ], 
        "title": "题画 其七", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "涧路独行迟，闲云逐杖藜。", 
            "欲寻泉落处，应祗野猿知。"
        ], 
        "title": "题画 其八", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "弓剑随身带，阏氏细马驮。", 
            "天寒水草远，更过白狼河。"
        ], 
        "title": "塞马图 其一", 
        "type": "绝句", 
        "yun": "歌"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "阵火照红云，龙庭战未分。", 
            "全家上马去，应避李将军。"
        ], 
        "title": "塞马图 其二", 
        "type": "绝句", 
        "yun": "文"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "扁舟小于叶，来往横塘里。", 
            "为看青山多，画得青山似。"
        ], 
        "title": "题章舟隐画", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "玉杵捣香酥，试入来红髓。", 
            "底用苦关防，妾身清似水。"
        ], 
        "title": "重午四咏守宫艾虎百索辟兵符 其一", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "作伪欲成真，狞狰门上挂。", 
            "若教鬼有灵，看来应未怕。"
        ], 
        "title": "重午四咏守宫艾虎百索辟兵符 其二", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "千丝复万缕，向儿臂上缠。", 
            "教儿长寿命，一寸一年年。"
        ], 
        "title": "重午四咏守宫艾虎百索辟兵符 其三", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "四海静无尘，干戈化缙绅。", 
            "兵符何用戴，聊复应时新。"
        ], 
        "title": "重午四咏守宫艾虎百索辟兵符 其四", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "促路蜉蝣短，雄心日月长。", 
            "玉床飘穗帐，犹自恋余香。"
        ], 
        "title": "观魏武纪有感", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "我掩手中卷，尔罢膝间琴。", 
            "相看坐成晚，山水有余音。"
        ], 
        "title": "杂题 其一", 
        "type": "绝句", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "竿棹每随身，情于白鸟亲。", 
            "一蓑江上老，阅尽往来人。"
        ], 
        "title": "杂题 其二", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "岩云余轻素，红叶当风堕。", 
            "林亭江色多，谁能来此坐。"
        ], 
        "title": "杂题 其三", 
        "type": "绝句", 
        "yun": "哿"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "云寒鸟归急，落日千峰敛。", 
            "不见暮樵归，林扉静中掩。"
        ], 
        "title": "杂题 其四", 
        "type": "绝句", 
        "yun": "俭"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "红叶下秋浦，归帆未到家。", 
            "今朝五两正，直过长风沙。"
        ], 
        "title": "杂题 其五", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "万里扶桑国，年年贡扇来。", 
            "皇都无酷暑，赐尔拂尘埃。"
        ], 
        "title": "题倭翁", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "岩云拥轻素，红叶当风堕。", 
            "秋色满空亭，无人来此坐。"
        ], 
        "title": "林皋秋色图", 
        "type": "绝句", 
        "yun": "哿"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "岚深山影寒，樵响不知处。", 
            "绿树早莺时，千峰一家住。"
        ], 
        "title": "碧岫晴云图", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "盘云陟危磴，十步五回坐。", 
            "道旁无虎迹，曾有游仙过。"
        ], 
        "title": "山居七咏题画送周伯阳 其一 游仙顶", 
        "type": "绝句", 
        "yun": "个"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "秀出众峰顶，寻常云雾里。", 
            "上有万年松，食之令不死。"
        ], 
        "title": "山居七咏题画送周伯阳 其二 白石坞", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "涧路行将尽，高阁倚空虚。", 
            "月明万籁尽，空山闻读书。"
        ], 
        "title": "山居七咏题画送周伯阳 其三 茅坞", 
        "type": "绝句", 
        "yun": "鱼"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "空林无人行，下有百年墓。", 
            "洒扫复何人，萧萧白杨树。"
        ], 
        "title": "山居七咏题画送周伯阳 其四 昆仑山", 
        "type": "绝句", 
        "yun": "遇"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "竹林路阴阴，寻幽不觉深。", 
            "不比羊肠坂，空伤行客心。"
        ], 
        "title": "山居七咏题画送周伯阳 其五 九曲山", 
        "type": "绝句", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "偶逐微官去，暂掩林中宅。", 
            "手种茱萸树，归时高几尺。"
        ], 
        "title": "山居七咏题画送周伯阳 其六 泠坟", 
        "type": "绝句", 
        "yun": "陌"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "春风试茶处，潭上葛花开。", 
            "去尽同游伴，伤心此独来。"
        ], 
        "title": "山居七咏题画送周伯阳 其七 月潭", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "幸逃斤斧忧，独抱风霜节。", 
            "时有饥禽来，枝头弄明月。"
        ], 
        "title": "题竹", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "醉翁去已久，废寺泉流圃。", 
            "朝来春雨深，照见山鸡舞。"
        ], 
        "title": "六一泉", 
        "type": "绝句", 
        "yun": "麌"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "胜日罢书经，扬舲出远坰。", 
            "清流兼峻岭，应不减兰亭。"
        ], 
        "title": "四贤诗（并引） 其一", 
        "type": "绝句", 
        "yun": "青"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "昨别征西幕，神闲务亦闲。", 
            "此中可高卧，何必是东山。"
        ], 
        "title": "四贤诗（并引） 其二", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "刺史放衙早，轻舟泛碧池。", 
            "祗应官事了，来写放生碑。"
        ], 
        "title": "四贤诗（并引） 其三", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "闻道苏湾里，苏公旧此游。", 
            "湖天风物好，应胜在儋州。"
        ], 
        "title": "四贤诗（并引） 其四", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "青苔满石龛，隐隐砌趺迹。", 
            "想见夜禅深，岩前雨花积。"
        ], 
        "title": "保公岩", 
        "type": "绝句", 
        "yun": "陌"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "朝来微雨罢，何处可寻春。", 
            "冰散池容动，烟销柳意新。", 
            "穿林听莺远，度陌问花频。", 
            "但觉相逢处，情亲似故人。"
        ], 
        "title": "寻春", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "策杖度林塘，幽寻犯晓霜。", 
            "临池疑掩映，傍竹畏遮藏。", 
            "款曲敲僧舍，徘徊绕苑墙。", 
            "好携三弄笛，树底为催妆。"
        ], 
        "title": "寻梅", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "远客归未得，东风冷尚严。", 
            "烧痕山顶秃，春色柳眉尖。", 
            "病久医方熟，贫深酒债添。", 
            "浮生欲何以，朝暮为齑盐。"
        ], 
        "title": "早春旅怀", 
        "type": "律诗", 
        "yun": "盐"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "春江念久违，独掩雨中扉。", 
            "新水添渔网，初晴税茧衣。", 
            "馔余怜笋嫩，酒熟惜花稀。", 
            "在客偏相忆，韶光去若飞。"
        ], 
        "title": "寄王隐君止仲次高季迪韵", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "春入翠微深，春风吹客襟。", 
            "相携木上座，来礼石观音。", 
            "老树积古色，薄云生昼阴。", 
            "林僧修茗供，默坐契禅心。"
        ], 
        "title": "游虎丘", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "国亡知几代，啼血转声频。", 
            "尔自无归处，何须苦劝人。", 
            "烟深青嶂晓，花落故城春。", 
            "任是心如铁，闻时亦怆神。"
        ], 
        "title": "杜宇", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "画舫暮来过，风传《子夜歌》。", 
            "簟纹凉更净，荷气夕偏多。", 
            "落月斜筝柱，流萤拂扇罗。", 
            "此中无限意，其奈曙钟何。"
        ], 
        "title": "夏夜舟中", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "金气已呈秋，新凉入梦幽。", 
            "闺人砧欲动，侍女扇将收。", 
            "玉露清瑶簟，银河绕画楼。", 
            "更怜今夜月，隐隐树西头。"
        ], 
        "title": "凉夜", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "短长亭下景，引睇入吟哦。", 
            "疏树立寒色，短烟行夕波。", 
            "山空秋气老，江远客愁多。", 
            "忽动匡庐兴，白云生薜萝。"
        ], 
        "title": "江晚旅怀", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "命与时相厄，劳生空瘦形。", 
            "苦吟诗有债，久病药无灵。", 
            "夜雨和愁落，乡山入梦青。", 
            "归心逐孤雁，飞过浙江亭。"
        ], 
        "title": "秋夜旅怀", 
        "type": "律诗", 
        "yun": "青"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "秋水转庭柯，临池晚兴多。", 
            "禽闲栖缺岸，鱼戏动凉波。", 
            "露浥将衰柳，风欹欲败荷。", 
            "虽无江海思，咫尺得频过。"
        ], 
        "title": "池上", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "吴兴好山水，子我盍迁居。", 
            "绕郭群峰列，回波一镜如。", 
            "蚕余即宜稼，樵罢亦堪渔。", 
            "结屋云林下，残年共读书。"
        ], 
        "title": "约徐隐君幼文同隐吴兴", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "之子住铜坑，人传好事名。", 
            "如何同甲子，翻遣昧平生。", 
            "野岸风中钓，湖田雨后耕。", 
            "秋天渐凉冷，或可赴前盟。"
        ], 
        "title": "耕樵轩题寄徐良夫", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "石室无人住，归心似鹤轻。", 
            "山君驱虎去，童子报丹成。", 
            "玉窦凭龙守，芝田借雨耕。", 
            "怀君明月夜，遥听《步虚》声。"
        ], 
        "title": "送吕道士", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "相思不可见，梦里却逢君。", 
            "两地共明月，一方空碧云。", 
            "江秋鸿背侣，山夜鹤离群。", 
            "记得湖边寺，诗题醉后分。"
        ], 
        "title": "寄吴有本", 
        "type": "律诗", 
        "yun": "文"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "厌踏软红尘，闲居江上村。", 
            "养鱼宽凿沼，爱竹别移门。", 
            "月色侵书幌，山光入酒樽。", 
            "我惭行役扰，犹未卜田园。"
        ], 
        "title": "孙景翔幽居", 
        "type": "律诗", 
        "yun": "元"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "欲别又牵衣，伤心故旧稀。", 
            "自怜为客久，不忍送君归。", 
            "远岫明残雪，空江淡落晖。", 
            "东风重回首，一雁背人飞。"
        ], 
        "title": "送刘仲鼎归杭州", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "君家难弟兄，当世结诗盟。", 
            "五字关风雅，千年说姓名。", 
            "远烟拖柳色，薄月泻滩声。", 
            "又作耶溪别，何时话此情。"
        ], 
        "title": "越上别范景文", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "家住白云深，好山青对门。", 
            "树肥花结子，土暖竹生孙。", 
            "猿挂枯松折，牛行浅水浑。", 
            "自云归隐后，懒与俗人言。"
        ], 
        "title": "隐者山房", 
        "type": "律诗", 
        "yun": "元"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "水涨官河远，西风去棹轻。", 
            "四山犹暝色，万木尽秋声。", 
            "村近闻鸡犬，天寒忆弟兄。", 
            "故园归未得，漂泊若为情。"
        ], 
        "title": "山阴晓发寄暨阳旧友", 
        "type": "律诗", 
        "yun": "庚"
    }, 
    {
        "author": "张宪", 
        "era": "元", 
        "subtype": null, 
        "text": [
            "夜月小楼筚篥，东风深院琵琶。", 
            "料理宿酲未了，春光又在邻家。"
        ], 
        "title": "夜月", 
        "type": "六言诗", 
        "yun": "麻"
    }, 
    {
        "author": "张宪", 
        "era": "元", 
        "subtype": null, 
        "text": [
            "远岫层层何处？矮房簇簇谁家？", 
            "烟树夕阳归鸟，清溪古渡横槎。"
        ], 
        "title": "题画", 
        "type": "六言诗", 
        "yun": "麻"
    }, 
    {
        "author": "张宪", 
        "era": "元", 
        "subtype": null, 
        "text": [
            "绿盖遮笼菡萏，碧澜摇荡鸳鸯。", 
            "罨画船中鼓板，销金锅里时光。"
        ], 
        "title": "湖上二首 其一", 
        "type": "六言诗", 
        "yun": "阳"
    }, 
    {
        "author": "张宪", 
        "era": "元", 
        "subtype": null, 
        "text": [
            "红杏墙头粉蝶，绿杨窗外黄鹂。", 
            "何处春光最好，蹋青人在苏堤。"
        ], 
        "title": "湖上二首 其二", 
        "type": "六言诗", 
        "yun": "齐"
    }, 
    {
        "author": "张宪", 
        "era": "元", 
        "subtype": null, 
        "text": [
            "唐宫夜祝邈佶烈，忧民一念通天阙。", 
            "帝星下射甲马营，紫雾红光掩明月。", 
            "殿前点检作天子，方颐大口空诛死。", 
            "重光相荡两金乌，十幅黄旗上龙体。", 
            "中书相公掌穿爪，不死不忍秘《鸿宝》。", 
            "画瓠学士独先几，禅授雄文袖中草。", 
            "君不见，五十三年血载涂，五家八姓相吞屠。", 
            "陈桥乱卒不拥马，抚掌先生肯坠驴。"
        ], 
        "title": "陈桥行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "望夷宫中养秦鹿，百二山河春草绿。", 
            "穿花尚作呦呦鸣，宁识外人须尔肉。", 
            "李斯父子牵黄犬，上蔡东门志何浅。", 
            "血污云阳腰领红，狡兔纵肥能几脔。", 
            "阉高貌软足心路，称马献君君不悟。", 
            "群臣相视莫敢非，只恐出言丞相怒。", 
            "丞相怒，秦祚移。", 
            "函谷不守秦鹿驰，高材疾足争逐之。", 
            "项王叱咤起，乌骓日千里。", 
            "逐之不得不肯止，人疲马困乌江死。", 
            "沛公隐芒砀，手剑三尺长，网罗一举围咸阳。", 
            "扼其角，刳其肠，食肉寝皮传后王。", 
            "秦鹿死，走狗烹。", 
            "后人不用悲韩彭，帝王神器匪力争。", 
            "炎炎火德多洪福，前有高皇后文叔。", 
            "回首平灵莽卓生，汉业亦同蕉下鹿。"
        ], 
        "title": "秦鹿行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "瀍水东奔兮涧水攸同，禾黍离离兮荠麦蓬蓬。", 
            "周召不作兮桓文告终，王曰以公兮雅降为风。", 
            "乌乎！", 
            "平既自夷兮赧宁得不穷！", 
            "右悯周。", 
            "秋草兮芊芊，黄金台兮夷为渊。", 
            "怅广宇兮裂瓦，望离宫兮生烟。", 
            "泪可尽兮目可穿，思昭王兮不可言。", 
            "右怀燕。", 
            "渭水渊渊兮函谷嶙峋，我马西逝兮意将涉秦。", 
            "父老止我兮子宜爱身，子毋遽西兮秦其有人。", 
            "右涉秦。"
        ], 
        "title": "琴操（有序）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "云成龙，气成虎，椎鼓撞钟宴真主。", 
            "披帷壮士发指冠，侧盾当筵请公舞。", 
            "白发老臣心独苦，玉玦三看君不语。", 
            "五星东井夜联珠，天狗欃枪落如雨。", 
            "鸿沟咫尺接鸿门，千里神骓一夜奔。", 
            "君不见龙泉影里重瞳瞽，玉斗声中五体分。"
        ], 
        "title": "鸿门会", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "我思古之人兮不可从，乃在黄土之底，青编之中。", 
            "青编几帙载名姓，黄土万冢埋英雄。", 
            "重泉黯黯隔白日，宰树飒飒生悲风，虽我有语谁为通。", 
            "皇天不肯惜人物，百年转眼如飘蓬。", 
            "秦皇汉武气焰盖一世，彭殇丘蹠俱成空。", 
            "黄帝升鼎湖，桥山葬遗弓。", 
            "虞舜死九疑，銮舆不还宫。", 
            "明王圣主只如此，纷纷余子真蝼蚁。", 
            "二女泣兮湘竹斑，群臣归兮弓剑闲。", 
            "吊古昔兮望远，见江上之青山。", 
            "白玉椁，黄金棺，千年滞魄生辛酸。", 
            "功名震主亦闲事，不若樽前且破颜。"
        ], 
        "title": "古有所思行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "长乐宫中女天子，盛设宾筵欢戚里。", 
            "百官侍坐莫敢违，诸吕諠阗笑声起。", 
            "御史中丞不纠仪，叔孙制作成虚礼。", 
            "朱虚奉敕起行觞，手提三尺昆吾钢。", 
            "田歌声振野鸡伏，颈血光寒汉道昌。"
        ], 
        "title": "朱虚侯行酒歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "朝发白马津，莫及陈留县。", 
            "兵事急星火，驿程疾雷电。", 
            "左挟弓，右擎箭。", 
            "独飞一骑报军书，百里王城驰急变。", 
            "丞相真静才，清谈白羽扇。", 
            "天子蔽九重，张乐绛霄殿。", 
            "内门三日不得朝，咫尺天威无路见。", 
            "三十万众解甲降，锦绣封疆成广荐。", 
            "明日腥风虏骑来，背城借一谁堪战？", 
            "嬖幸窃鲁弓，奸谀卖纪甗。", 
            "衔璧牵羊事已非，束手蕃臣忘入援。", 
            "抆泪踏边尘，含愁别宫院。", 
            "回首东南汉月高，淅沥风沙破颜面。", 
            "白草黄云望莫穷，西楼尚隔汤城淀。", 
            "木叶山前下马时，背水始悟降王贱。", 
            "使者来，君早见！"
        ], 
        "title": "发白马", 
        "type": "古风", 
        "yun": "霰"
    }, 
    {
        "author": "张宪", 
        "era": "元", 
        "subtype": null, 
        "text": [
            "七月七日夜，王母降汉宫。", 
            "上元何夫人，仪卫略与同。", 
            "头作三角髻，年可二十馀。", 
            "身著青霜袍，坐拥紫霞车。", 
            "九云夜光冠，六山火玉佩。", 
            "敛袂登殿阶，进向王母拜。", 
            "王母坐止之，呼与共良会。", 
            "翩翩三青鸟，飞来绿窗歇。", 
            "口衔七蟠桃，甘脆胜冰雪。", 
            "刘郎非仙器，内欲未断绝。", 
            "怀核欲种之，开花待桃结。", 
            "一桃九千年，徒尔縻岁月。", 
            "上仙哑然笑，忽逐綵云灭。"
        ], 
        "title": "上元夫人词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "东都门外今古稀，东宫二傅同日归。", 
            "百官祖道设供帐，敕赐黄金作酒赀。", 
            "归来日日会亲友，尽卖赐金买醇酒。", 
            "白头刚傅空劳劳，一杯鸩羽不就狱，博得君王祠少牢。"
        ], 
        "title": "东门行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "朝行青溪曲，莫宿青岩阿。", 
            "女萝施长松，白蘋依绿荷。", 
            "神来水生风，神去水无波。", 
            "朝云不为雨，夕露将如何。", 
            "右宿阿。"
        ], 
        "title": "神弦十一曲", 
        "type": "古风", 
        "yun": "歌"
    }, 
    {
        "author": "张宪", 
        "era": "元", 
        "subtype": null, 
        "text": [
            "莫种树，种树枝叶多。", 
            "枯杨易生稊，钝斧难伐柯。", 
            "秋风动悲思，春月夜如何？"
        ], 
        "title": "莫种树", 
        "type": "古风", 
        "yun": "歌"
    }, 
    {
        "author": "张宪", 
        "era": "元", 
        "subtype": null, 
        "text": [
            "清水冷，井底蛙。", 
            "鸾旗旄骑称警跸，垂旒佩玉登龙车。", 
            "不知天下本一家，雌雄未决胡矜夸。", 
            "井底蛙，井中小，堂堂东帝天日表。", 
            "南庑岸帻彼何心，都布单衣笑君狡。", 
            "君不见故人共卧严子陵，一夜客星侵帝星，何尝解作木偶形。"
        ], 
        "title": "井底蛙（公孙述）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "伏龙隐南阳，高卧久未起。", 
            "不肯渡长江，焉能涉漳水。", 
            "炎炎火绝卯金刀，巍巍土王当涂高。", 
            "种瓜儿子不力战，织履郎君无地逃。", 
            "伏龙一起捍坤轴，雄据西南成鼎足。", 
            "十年汗血战玄黄，五出王师争九六。", 
            "万人之敌两熊虎，百战辛勤事行伍。", 
            "河南河北谩称雄，不得袁曹一丸土。", 
            "伏龙才起帝业新，千古君臣鱼水亲。", 
            "遂使真龙全羽翼，风云成就二将军。"
        ], 
        "title": "梁父吟", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "三月长安道，雨过街树绿。", 
            "下有卖卜翁，危坐营握粟。", 
            "举日讲仁义，旋式推祸福。", 
            "不学贾大夫，忧来方赋鵩。"
        ], 
        "title": "卖卜翁", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "南飞乌，尾毕逋，白头哑哑将众雏。", 
            "渭河西岸逐野马。", 
            "冀豚肉不饱，展翼南飞向江表。", 
            "江东林木多俊禽，不许南枝三匝绕。", 
            "老乌莫侮髯郎小，髯郎讵让老乌老。", 
            "东风一炬乌尾焦，不使老乌矜觜爪。", 
            "老乌自谓足奸狡，岂信江湖多鸷鸟。", 
            "捽乌头，啄乌脑。", 
            "不容老乌栖树枝，肯使蛟龙戏池沼。", 
            "释老乌，未肯搏，紫髯大耳先相攫。", 
            "河东老羽云外落，老乌巢成哺铜雀。"
        ], 
        "title": "南飞乌（曹操）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "白门楼下兵合围，白门楼上虎伏威。", 
            "戟尖不掉丈二尾，袍花已脱斑斓衣。", 
            "捽虎脑，截虎爪，眼中视虎如猫小。", 
            "猛跳不越当涂高，血吻空腥千里草。", 
            "养虎肉不饱，虎饥能噬人。", 
            "缚虎绳不急，绳宽虎无亲。", 
            "座中叵信刘将军，不纵猛虎食汉贼，反杀猛虎生贼臣。", 
            "食原何足嗔。"
        ], 
        "title": "缚虎行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "汶水东入海，疾流无已时。", 
            "可怜齐与鲁，荒草秋离离。", 
            "日淡野水黄，风高木叶飞。", 
            "系舟闲吊古，不觉泪沾衣。"
        ], 
        "title": "汶阳道中", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "百官供帐纷营营，夕阳亭西谁远行？", 
            "充闾之子专阃钺，仗节万里西南征。", 
            "结婚一语聋天耳，既凿凶门行复止。", 
            "卫家五美空善评，奸谋仍落三竖子。", 
            "君不见鬼公怒摄项城军，残喘聊延卫府勋。", 
            "枯木剑锋金屑酒，天刑犹脱广成君。"
        ], 
        "title": "夕阳亭", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "畸乌压营营作声，红光紫电围金钲。", 
            "黄须小龙马上笑，白首饥豺梦里惊。", 
            "老奴怒掷珊瑚枕，追兵起合琉璃井。", 
            "巴马东归疾似风，道傍遗粪如冰冷。", 
            "健儿空玩七宝鞭，荆台老姥功谁传？"
        ], 
        "title": "玩鞭亭", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "太湖之水通吴淞，绿波冷浸青芙蓉。", 
            "巨灵神斧斫不去，帝命留与历代贤圣镌奇功。", 
            "奇功旷世信希有，至德乃可齐不朽。", 
            "嗟哉王生习此艺，功德不逢长袖手。", 
            "虞黄欧揭牛毛多，笔端佞语如悬河。", 
            "银钩铁画衒奇丽，天下匠石劳砻磨。", 
            "王生手握三寸钢，肥深瘦浅能自量。", 
            "神椎轻重心应手，白蠹食铁森成行。", 
            "词严笔劲逼晋汉，学士何人美词翰。", 
            "窅亭五彩护龟趺，峙立通衢人不看。", 
            "人不看，恐泪垂，晋朝羊公今为谁？", 
            "高山深水苦自置，后世谁人想见之。", 
            "王生王生女当知，功德岂在多文辞？", 
            "君不见延陵季子碑上仅十字，千载万载生光辉。"
        ], 
        "title": "赠镌碑王生歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": "五言排律", 
        "text": [
            "玉帐临江近，金城镇海遥。", 
            "鼓声秋动地，剑气夜冲霄。", 
            "露下星河白，风高草木彫。", 
            "山寒旗猎猎，沙静马萧萧。", 
            "左广初传驾，西船已畏烧。", 
            "五离才散鼠，六博又成枭。", 
            "豪杰乘时奋，贤材早见招。", 
            "紫枢虚上座，黄闼待清朝。", 
            "会见擒奸操，归来醉小乔。", 
            "恩波门外柳，长拂富春潮。"
        ], 
        "title": "投赠周元帅十韵", 
        "type": "排律", 
        "yun": "萧"
    }, 
    {
        "author": "张宪", 
        "era": "元", 
        "subtype": "五言排律", 
        "text": [
            "胜境惬幽寻，芳塘漾茂林。", 
            "浸天惊滉漾，拔地见萧森。", 
            "隔水时闻磬，穿花或听琴。", 
            "青浮鳌弁小，黑直蜃宫深。", 
            "跃藻跳珍鲤，争枝坠野禽。", 
            "风回微作籁，云去尚留阴。", 
            "鹤起如迎客，龙归若献琛。", 
            "萝房依荫芘，宝筏渡迷沉。", 
            "春雨移舟坐，秋霜倚杖吟。", 
            "兴惟便枕簟，懒欲弃冠簪。", 
            "住久将忘世，观来已悟心。", 
            "埃尘犹不测，荣辱岂能侵。", 
            "天乐朝朝下，神灯夜夜临。", 
            "阎浮那有此，大士现潮音。"
        ], 
        "title": "林塘幽十四韵", 
        "type": "排律", 
        "yun": "侵"
    }, 
    {
        "author": "张宪", 
        "era": "元", 
        "subtype": "七言排律", 
        "text": [
            "尊者来从乾竺国，畏途生出玉门关。", 
            "地穷西北河为带，水尽东南岛若环。", 
            "劫火自如潮势吼，禅心已似石头顽。", 
            "《法华》雨施金盂水，贝叶经挑锡杖镮。", 
            "幻境万家蝴蝶梦，沧波一个野鸥閒。", 
            "染轻龙女花难著，德重天厨食自颁。", 
            "灏气秋横银色界，白毫夜破铁围山。", 
            "瀴溟此日浮杯去，葱岭何年只履还。", 
            "佛日未应违下国，甘霖直欲遍人间。", 
            "探穷大地蛟蛇窟，归立□□虎豹班。"
        ], 
        "title": "送海一沤十韵", 
        "type": "排律", 
        "yun": "删"
    }, 
    {
        "author": "张宪", 
        "era": "元", 
        "subtype": "七言排律", 
        "text": [
            "十月山城气候偏，黄公洞里看春妍。", 
            "五纹鹖雀娇疑凤，千叶蟠桃大似莲。", 
            "巨弹落星天狗碎，神砮出土佛牙坚。", 
            "杂花冉冉张红锦，芳草茸茸卧绿毡。", 
            "厓泻蜂腰横断杵，岩撑虎口抱空弮。", 
            "涧边野雉如人立，松下驯麛傍母眠。", 
            "峰隐金鸡啼晓月，瀑翻银汉下长天。", 
            "十围龙竹高逾树，五顶神芝秀结拳。", 
            "藓壁冷云封鬼谷，宝函金穴秘神渊。", 
            "枰遗商皓棋三角，剑缺黄巢石半边。", 
            "丹火有人留蜕骨，玉棺几度葬神仙。", 
            "扶危铁柱高擎掌，代步花舆不下肩。", 
            "世隔衲僧方广地，路迷渔父武陵船。", 
            "华阳未老陶弘景，勾漏先归葛稚川。", 
            "记历何尝知晋魏，流光端可继彭篯。", 
            "蓬莱方丈图间现，流水胡麻世上传。", 
            "欲报谷城山下矿，已无圯上袖中编。", 
            "便当导引师吾祖，深避衡茅一万年。"
        ], 
        "title": "游黄公洞十八韵", 
        "type": "排律", 
        "yun": "先"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "暂时相见又相违，留滞天涯更易悲。", 
            "客泪清和秋雨落，乡心杳逐朔云飞。", 
            "路经险阻行须稳，书报平安寄莫迟。", 
            "邂逅故人如问我，为言贫病未能归。"
        ], 
        "title": "送侯君美归云中", 
        "type": "律诗", 
        "yun": null
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "简子城边过尽春，却寻归路并清汾。", 
            "落花乱逐溶溶水，远树低连漠漠云。", 
            "姑射雨晴山似染，洞羊风暖草如薰。", 
            "独怜疲俗诛求困，愁叹声多不可闻。"
        ], 
        "title": "自赵城还府", 
        "type": "律诗", 
        "yun": "文"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "杰句雄篇萃若林，细看一一尽精深。", 
            "才高不似人间语，吟苦定劳天外心。", 
            "白璧连城无少玷，朱弦三叹有遗音。", 
            "不经诗老遗山手，谁解披沙拣得金。"
        ], 
        "title": "读唐诗鼓吹", 
        "type": "律诗", 
        "yun": "侵"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "往年高步到瀛洲，岂料东陵是故侯。", 
            "庾信竟归周室老，刘桢真有岱宗游。", 
            "山瞻斗仰名空在，桂折兰摧恨未休。", 
            "郁郁佳城滹水上，野烟寒草未经秋。"
        ], 
        "title": "吊王内翰从之", 
        "type": "律诗", 
        "yun": "尤"
    }, 
    {
        "author": "曹之谦", 
        "era": "元", 
        "subtype": "七言律诗", 
        "text": [
            "天挺英雄入彀中，堂堂自有古人风。", 
            "飞机力赞兴龙业，唾手能收汗马功。", 
            "四海威名方共仰，一时才武更谁同？", 
            "颍川不是留黄霸，行拜中书作相公。"
        ], 
        "title": "上韩应州", 
        "type": "律诗", 
        "yun": "东"
    }, 
    {
        "author": "张宪", 
        "era": "元", 
        "subtype": "五言绝句", 
        "text": [
            "渴龙饮清江，江水皆倒立。", 
            "风雨满山来，石楠半身湿。"
        ], 
        "title": "画扇", 
        "type": "绝句", 
        "yun": "缉"
    }, 
    {
        "author": "张宪", 
        "era": "元", 
        "subtype": "五言绝句", 
        "text": [
            "白露下塘蒲，芙蓉秋露湿。", 
            "不忍生离别，时抱蒹葭泣。"
        ], 
        "title": "塘上行拟甄后", 
        "type": "绝句", 
        "yun": "缉"
    }, 
    {
        "author": "张宪", 
        "era": "元", 
        "subtype": "五言绝句", 
        "text": [
            "夜雨幽篁密，晨霜落木多。", 
            "月明商女恨，江冷越人歌。"
        ], 
        "title": "次韵虞阁老题柯丹丘画", 
        "type": "绝句", 
        "yun": "歌"
    }, 
    {
        "author": "张宪", 
        "era": "元", 
        "subtype": "五言绝句", 
        "text": [
            "山果缀丹实，霜林开画屏。", 
            "美人湘水上，谁与拾秋馨。"
        ], 
        "title": "睦垣画", 
        "type": "绝句", 
        "yun": "青"
    }, 
    {
        "author": "张宪", 
        "era": "元", 
        "subtype": "五言绝句", 
        "text": [
            "银瓮悬紫驼，驿骑晓来急。", 
            "西风吹竹窗，一夜鲛人泣。"
        ], 
        "title": "温日观葡萄", 
        "type": "绝句", 
        "yun": "缉"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "二十四桥风月清，琼花观里坐吹笙。", 
            "金盘露冷凝脂滑，一夜新霜睡不成。"
        ], 
        "title": "简窦彦南", 
        "type": "绝句", 
        "yun": "庚"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "落尽春红春梦熟，平沙小苑窗中绿。", 
            "美人睡起背东风，蛱蝶飞来上修竹。"
        ], 
        "title": "竹蝶图", 
        "type": "绝句", 
        "yun": null
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "方颐大口玉颜红，七尺长身猛似熊。", 
            "偏得将军传武艺，阔街飞马背开弓。"
        ], 
        "title": "方颐", 
        "type": "绝句", 
        "yun": "东"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "晴川渺渺停春水，怪石峨峨插乱山。", 
            "最爱夕阳烟寺里，千株古木一僧閒。"
        ], 
        "title": "题画", 
        "type": "绝句", 
        "yun": "删"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "赞皇太尉有新题，不减吴江与会稽。", 
            "最忆秋山霜月夜，卷芦一曲醉如泥。"
        ], 
        "title": "铁笛道人遗筚篥七绝 其一", 
        "type": "绝句", 
        "yun": "齐"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "朔客苍头一尺髭，酒酣气热卷芦吹。", 
            "花娘不展徘徊拜，虚负王孙五字诗。"
        ], 
        "title": "铁笛道人遗筚篥七绝 其二", 
        "type": "绝句", 
        "yun": "支"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "长安城里紫葡萄，关塞遗声透月高。", 
            "一十八星清窍冷，无人唤起薛阳陶。"
        ], 
        "title": "铁笛道人遗筚篥七绝 其三", 
        "type": "绝句", 
        "yun": "豪"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "南徐江上月黄昏，谁嚼寒炉对酒尊。", 
            "满耳□风全不竞，空烦公主嫁乌孙。"
        ], 
        "title": "铁笛道人遗筚篥七绝 其四", 
        "type": "绝句", 
        "yun": "元"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "汉家卤簿最多仪，来驾双菰武骑随。", 
            "不似酒边呼李衮，静携九漏月中吹。"
        ], 
        "title": "铁笛道人遗筚篥七绝 其五", 
        "type": "绝句", 
        "yun": "支"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "一曲边声绕月楼，满天兵气似并州。", 
            "塞鸿不管关山怨，闲却吹螺小比丘。"
        ], 
        "title": "铁笛道人遗筚篥七绝 其六", 
        "type": "绝句", 
        "yun": "尤"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "国手传闻张野狐，清歌最善月中芦。", 
            "风前静洗箜篌耳，别画明皇按舞图。"
        ], 
        "title": "铁笛道人遗筚篥七绝 其七", 
        "type": "绝句", 
        "yun": "虞"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "槎牙老树响天风，寂历幽篁泣露丛。", 
            "惆怅玉堂旧公子，故家陵庙月明中。"
        ], 
        "title": "赵集贤枯木竹石", 
        "type": "绝句", 
        "yun": "东"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "洪岩羽士氅衣轻，脚踏青鸾下玉京。", 
            "直壁倒悬秋万尺，盘陀石上听秋声。"
        ], 
        "title": "听松图", 
        "type": "绝句", 
        "yun": "庚"
    }, 
    {
        "author": "张宪", 
        "era": "元", 
        "subtype": "七言绝句", 
        "text": [
            "老树排云石径斜，炊烟起处有人家。", 
            "一声啼鸟春成夏，新绿满汀浮柳花。"
        ], 
        "title": "佘山道中", 
        "type": "绝句", 
        "yun": "麻"
    }, 
    {
        "author": "曹伯启", 
        "era": "元", 
        "subtype": null, 
        "text": [
            "曹子谦亨字光益，祖父文山移砀邑。", 
            "宋金华裔居太丘，睢阳城东酂城北。", 
            "父仕江阴实辛巳，育汝今年二十二。", 
            "六经文艺迈同伦，孝弟纯诚无不至。", 
            "东风吹起远游心，姑孰姚公如玉金。", 
            "担簦就学千里去，每对斜阳思好音。", 
            "壬申中秋短三日，东道张卿递书尺。", 
            "为言卧疾求良医，汝兄走视星火急。", 
            "我持省檄在云间，汝兄俄自姑孰还。", 
            "乃言音书之来翌日为鬼录，使我相对号恸生意俱摧残。", 
            "世间子女人皆惜，亦有珠瑰杂瓦砾。", 
            "创然碎却千金璧，地久天长泪沾臆。", 
            "陋棺风雨寄江东，日夜音容在眼中。", 
            "大钧播物极万变，悠悠此意谁能穷。", 
            "谦亨稍解先天理，昼夜犹为一生死。", 
            "英灵不泯闻此哀，肯为冯依诉终始。"
        ], 
        "title": "哭子谦亨", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "共是越州客，同为庄舄吟。", 
            "潮来鳗井沸，龙起镜湖阴。", 
            "烽火临边急，池塘入梦深。", 
            "兰亭修禊处，无复旧携琴。"
        ], 
        "title": "次赵伯温韵", 
        "type": "律诗", 
        "yun": "侵"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "我爱山中好，全无俗事牵。", 
            "秋霜溪口树，春水渡头船。", 
            "豆熟白鹇聚，花开锦雉眠。", 
            "官闲僧舍近，棋罢又诗篇。"
        ], 
        "title": "次钟君来韵", 
        "type": "律诗", 
        "yun": "先"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "宿雨忽开雾，凭高散旅愁。", 
            "野烟啼翠鸟，庭草卧青牛。", 
            "怪石尖于剑，长杉高过楼。", 
            "尚怀登绝顶，东北望杭州。"
        ], 
        "title": "春登永安寺", 
        "type": "律诗", 
        "yun": "尤"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "胡姬年十五，芍药正含葩。", 
            "何处相逢好，并州卖酒家。", 
            "面开春月满，眉抹远山斜。", 
            "一笑既相许，何须罗扇遮。"
        ], 
        "title": "胡姬年十五拟刘越石", 
        "type": "律诗", 
        "yun": "麻"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "圆帽顶红毳，方袍搭绛纱。", 
            "海龙邀早饭，山鹿进秋花。", 
            "试墨探倭纸，寻泉斗建茶。", 
            "时抛红豆粒，竹下唤频伽。"
        ], 
        "title": "寄天香师", 
        "type": "律诗", 
        "yun": "麻"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "西离五印度，东渡独绳桥。", 
            "海若擎双足，天花上七条。", 
            "胡经函贝叶，饭钵系㭨瓢。", 
            "回首流沙路，程途十万遥。"
        ], 
        "title": "赠西僧", 
        "type": "律诗", 
        "yun": "萧"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "忆昔童婆店，高屯坐夕曛。", 
            "树声呼出月，石角碍回云。", 
            "野雉穿花见，清猿隔涧闻。", 
            "马头三四子，曾缚故将军。"
        ], 
        "title": "灯下有怀", 
        "type": "律诗", 
        "yun": "文"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "湖源源上路，东与浦阳连。", 
            "地胜藏春坞，民居小有天。", 
            "秋山红入画，晴野白浮烟。", 
            "一道桃花水，如今泊战船。"
        ], 
        "title": "答问湖源风土", 
        "type": "律诗", 
        "yun": "先"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "闻说江城破，归心梦里惊。", 
            "肺肝从此热，手足近来轻。", 
            "春事愁花朵，晨斋怯鼓声。", 
            "平生慕王猛，今日莫谈兵。"
        ], 
        "title": "闻说", 
        "type": "律诗", 
        "yun": "庚"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "酒令传觞急，灯花啮烛低。", 
            "山人清似水，老子醉如泥。", 
            "天黑月堕地，水寒星在溪。", 
            "犹吹赤蹄纸，照道画楼西。"
        ], 
        "title": "取青楼夜饮戏叶子肃", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "兰若压江桥，长廊昼寂寥。", 
            "鸟啼春后树，龙起定中潮。", 
            "花雨随风散，茶烟隔竹消。", 
            "客程他日路，清话借通宵。"
        ], 
        "title": "送哲古心往吴江报恩寺", 
        "type": "律诗", 
        "yun": "萧"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "万籁入沈冥，坐深窗户明。", 
            "微于疏竹上，时作碎琼声。", 
            "扑纸春虫乱，爬沙夜蟹行。", 
            "袁安政无寐，敧枕漏三更。"
        ], 
        "title": "听雪斋", 
        "type": "律诗", 
        "yun": "庚"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "关内收三杰，淮南养八公。", 
            "金成幽血碧，龙起瑞云红。", 
            "过眼王章碎，回头帝业空。", 
            "惟馀白杨树，一类响悲风。"
        ], 
        "title": "感古", 
        "type": "律诗", 
        "yun": "东"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "马服古名将，孤军镇海壖。", 
            "射雕天雨血，拔槊地飞泉。", 
            "筝手调银甲，花奴递玉鞭。", 
            "虎营灯火夜，自注十三篇。"
        ], 
        "title": "寄马将军", 
        "type": "律诗", 
        "yun": "先"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "平章桥上日，光禄寺前春。", 
            "杨柳绿垂地，桃花红照人。", 
            "粉香迷醉袖，草色妒行轮。", 
            "屠狗悲歌者，空埋泉下尘。"
        ], 
        "title": "大都即事六首 其一", 
        "type": "律诗", 
        "yun": "真"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "三月西山道，春风平则门。", 
            "绣鞍红叱拨，毡帽黑昆崙。", 
            "衣襆分香裹，壶瓶借火温。", 
            "醉归杨柳月，绿雾掩黄昏。"
        ], 
        "title": "大都即事六首 其二", 
        "type": "律诗", 
        "yun": "元"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "小海春如画，斜街晓卖花。", 
            "连钱游子骑，斑竹美人家。", 
            "袄色摇红段，鞶香斗蜡茶。", 
            "额黄斜入鬓，侧髻半翻鸦。"
        ], 
        "title": "大都即事六首 其三", 
        "type": "律诗", 
        "yun": "麻"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "杨柳暮鸦啼，钟楼日入西。", 
            "小车随客散，归马望尘嘶。", 
            "碧瓦差宫树，金波溢御堤。", 
            "时平足行乐，谁问醉如泥。"
        ], 
        "title": "大都即事六首 其四", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "红雪点绵袍，青楼酒价高。", 
            "朱丝红椤桫，玉斗紫葡萄。", 
            "春餤行绫卷，秋腌割佩刀。", 
            "帘钩风不定，触损𪅃翎毛。"
        ], 
        "title": "大都即事六首 其五", 
        "type": "律诗", 
        "yun": "豪"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "千步廊前月，朦胧照御街。", 
            "风檐鸣宝铎，雷板耀金牌。", 
            "城影平铺地，楼阴半上阶。", 
            "谁家吹短调？一夜乱春怀。"
        ], 
        "title": "大都即事六首 其六", 
        "type": "律诗", 
        "yun": "佳"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "问讯山中隐，中山第几重。", 
            "风廊巡夜虎，云钵听经龙。", 
            "流水千溪月，寒岩一树松。", 
            "无因净查滓，来共上堂钟。"
        ], 
        "title": "寄中山隐讲师", 
        "type": "律诗", 
        "yun": "冬"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "水国差徭重，江城庐舍稀。", 
            "晓星悬印出，春雨劝农归。", 
            "官马哦新月，公庭散夕晖。", 
            "欲知通守瘦，但视野人肥。"
        ], 
        "title": "简顾明府", 
        "type": "律诗", 
        "yun": "微"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "膏雨昼廉纤，炉烟不隔帘。", 
            "燕泥侵玉麈，蛛网挂牙签。", 
            "夜枕花频妒，春衫酒半淹。", 
            "绿窗人散后，明镜摘风髯。"
        ], 
        "title": "赠张习之", 
        "type": "律诗", 
        "yun": "盐"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "照夜玉狻猊，霜毛铁凿蹄。", 
            "春风金络脑，小雨锦障泥。", 
            "御驾驰天上，军封受海西。", 
            "日供三品料，缄口不闻嘶。"
        ], 
        "title": "立仗马", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "翠黛锁眉山，秾愁无处安。", 
            "玉环双凤叫，珠髻九龙盘。", 
            "花落梦初断，莺啼春未阑。", 
            "檀槽儿女语，昵昵向谁弹？"
        ], 
        "title": "次铁笛道人韵", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "识君黄鹤矶边路，心地高閒月影孤。", 
            "骑鹤楼前重会面，清谈还喜指迷途。"
        ], 
        "title": "心月相者重会维扬", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "大族高名百世同，天怜佳话契元功。", 
            "山禽唤醒三生梦，人在循环曲水中。"
        ], 
        "title": "观兰亭箕山王俣书扁二首 其一", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "当年脩禊适春残，此日兴庠属岁阑。", 
            "邂逅闻孙成故事，至元应作永和看。"
        ], 
        "title": "观兰亭箕山王俣书扁二首 其二", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "吴会年来酒价高，此生无计乐陶陶。", 
            "曲车误认明公马，归路流涎湿缊袍。"
        ], 
        "title": "戏赠张仲豪经历转索东阳酒", 
        "type": "绝句", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "四年薄宦浙江东，一柱中流识钜公。", 
            "不附权门曾速谤，孳孳扶植赖初终。"
        ], 
        "title": "挽浙东李两山宣慰四首 其一", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "契阔清芬二载强，梦中颜采自难忘。", 
            "石城南下班荆日，卮酒临风感兴长。"
        ], 
        "title": "挽浙东李两山宣慰四首 其二", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "恋阙丹心老益坚，短蓬长路岁寒天。", 
            "谁知造物无情甚，华屋丘山在眼前。"
        ], 
        "title": "挽浙东李两山宣慰四首 其三", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "阑干独倚悼斯文，诗藁重看苦忆君。", 
            "拭泪悠然追往昔，天南漠漠障愁云。"
        ], 
        "title": "挽浙东李两山宣慰四首 其四", 
        "type": "绝句", 
        "yun": "文"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "正学孤高践履淳，虞廷元凯汉星辰。", 
            "咸阳事业荆南传，百世中朝有重臣。"
        ], 
        "title": "题廉文正公画像", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "亭亭孤塔耸青霄，常与云林伴阒寥。", 
            "欲谢微官居胜境，恐因凉德负清朝。"
        ], 
        "title": "和何御史登蒋山二首 其一", 
        "type": "绝句", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "千章夏木宜倾盖，一脉寒泉可弃瓢。", 
            "眼底尘缘犹未断，仙凡咫尺路迢遥。"
        ], 
        "title": "和何御史登蒋山二首 其二", 
        "type": "绝句", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "画出孤山清绝景，谁其作者四王孙。", 
            "何当更假和羹手，添就西南月一痕。"
        ], 
        "title": "题通通平章画梅卷", 
        "type": "绝句", 
        "yun": "元"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "陋室维摩病绕身，诗书堆案乐清贫。", 
            "世间谁似盘沟老，报国归来复报亲。"
        ], 
        "title": "重九寄史中丞", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "閒登黄鹤旧矶头，万顷烟波起暮愁。", 
            "想像故人心似我，汉阳门外望南楼。"
        ], 
        "title": "良月既望忆仲通宰公兼寄君平察推", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "邑宰无心见督邮，千年犹得号前脩。", 
            "相君能识归来趣，占却中原第一流。"
        ], 
        "title": "饯高显卿参政辞职北归二首 其一", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "江左繁华宰辅班，星槎无恙便知还。", 
            "几多傀儡棚中客，想像高标亦汗颜。"
        ], 
        "title": "饯高显卿参政辞职北归二首 其二", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "瘦筇高陇看西成，风偃黄云四望平。", 
            "不赖天公怜赤子，官逋私债几时清。"
        ], 
        "title": "观稼", 
        "type": "绝句", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "山中花木四时春，造物深藏太古醇。", 
            "若使渔郎知去路，再容多少避秦人。"
        ], 
        "title": "过桃川宫二首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "莫道神仙事渺茫，高人曾见海生桑。", 
            "无因驻马寻清景，极目西南世路长。"
        ], 
        "title": "过桃川宫二首 其二", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "落魄绨袍一蹇驴，当年阮籍哭穷途。", 
            "冥搜尽日无佳句，时复凭高望八区。"
        ], 
        "title": "郭西独行", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "云壑苍髯作真止，岁寒潜德如君子。", 
            "不愿青黄为栋梁，长风递入行人耳。"
        ], 
        "title": "题御史阿勒默斯松壑卷", 
        "type": "绝句", 
        "yun": "纸"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "卜宅山原奕世安，于湖借润散清澜。", 
            "古今报本无多子，破冢累累草棘寒。"
        ], 
        "title": "题任士安葬亲诗卷", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "娟娟霜月净楼台，能照人生醉几回。", 
            "桂子新香荐新酒，菊花留待后时开。"
        ], 
        "title": "九日月下小酌咏怀四首 其一", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "宾雁来时燕又东，三年薄宦竟何功。", 
            "晴窗偶读登楼赋，昨夜家山入梦中。"
        ], 
        "title": "九日月下小酌咏怀四首 其二", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "官况凄其懒问津，秋光过却愈思亲。", 
            "浮云苍狗悲游子，白酒黄鸡愧野人。"
        ], 
        "title": "九日月下小酌咏怀四首 其三", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "花满东篱月满楼，一尊清兴滥风流。", 
            "归来不及陶元亮，俗事纷纷欲破头。"
        ], 
        "title": "九日月下小酌咏怀四首 其四", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "两朝文彩动朝端，别国相逢得尽欢。", 
            "欲效当时谋一醉，形容不似古郎官。"
        ], 
        "title": "题黎景高佥事重修郎官湖太白祠卷后", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "买得春风黑牡丹，东皋常伴水云閒。", 
            "披图便觉归耕好，不履危机是此关。"
        ], 
        "title": "题梁国英牧牛图", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "奚官珍重玉花骢，纵意清涟碧草中。", 
            "幸际四庭烽火静，不须腾踏待秋风。"
        ], 
        "title": "题宋成之画马卷", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "粲粲牙绯陕右来，俄观衣紫赴中台。", 
            "不辞迂路三千里，要博慈颜一笑开。"
        ], 
        "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑 其一", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "筮仕先能禀至公，簿书堆案愈从容。", 
            "灵禽已报还乡信，一点飞云绕岱宗。"
        ], 
        "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑 其二", 
        "type": "绝句", 
        "yun": "冬"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "赐环消息日边来，共贺清朝得俊才。", 
            "昨晚一天时雨霁，太微光彩射三台。"
        ], 
        "title": "郭文美由西台御史迁中台以母夫人在堂不待传车预归觐省忠孝备见三绝发据鞍卢胡一笑 其三", 
        "type": "绝句", 
        "yun": "灰"
    }, 
    {
        "author": "曹元用", 
        "era": "元", 
        "subtype": "七言律诗", 
        "text": [
            "滦水桥边御道西，酒旗閒挂暮檐低。", 
            "春从绿树阴中老，云补青山阙处齐。", 
            "画戟遥临青琐闼，紫骝解惜锦障泥。", 
            "鸾凰自为明时出，宜傍上林高处栖。"
        ], 
        "title": "京都次马伯庸尚书（一作和赵子昂）韵二首 其一", 
        "type": "律诗", 
        "yun": "齐"
    }, 
    {
        "author": "曹元用", 
        "era": "元", 
        "subtype": "七言律诗", 
        "text": [
            "柳簇金沟蘸碧波，云深玉阙瞰重坡。", 
            "凤凰曲奏钧天乐，乌鹊桥通织女河。", 
            "万井闾阎春浩荡，六街车马晚坡陁。", 
            "山人素有林泉兴，奈此承明夜直何。"
        ], 
        "title": "京都次马伯庸尚书（一作和赵子昂）韵二首 其二", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "官事源源无尽头，偶携佳友共登楼。", 
            "游丝落絮春将尽，古是今非水自流。", 
            "阅历人材温史册，消磨尘虑索茶瓯。", 
            "南邻北里常相望，莫厌贫交杖屦稠。"
        ], 
        "title": "暮春登鹤皋书楼", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "身世年来忆哺糟，华胥一夕藉薰陶。", 
            "半窗凉雨青绫薄，一片春风翠旆高。", 
            "乌蚁混游槐国市，绿醅初泼汉江涛。", 
            "流莺唤觉西轩底，箕踞分明指二豪。"
        ], 
        "title": "梦酒诗会", 
        "type": "律诗", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "器识薰涵太古淳，笑谈时露满怀春。", 
            "自居中土文章士，人道清时草泽臣。", 
            "千里关河犹是客，半生书剑不忧贫。", 
            "举头似觉长安近，会逐西风马后尘。"
        ], 
        "title": "送丁仲谦赴都", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "晚境难期博望侯，微官且学子长游。", 
            "泾清渭浊源何异，物换星移志未酬。", 
            "陇月照人征雁晓，金天飞露候虫秋。", 
            "尘缘衮衮今犹古，唯有书生易白头。"
        ], 
        "title": "泾阳述怀", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "寄来春色情犹重，读罢新诗兴转嘉。", 
            "脉理贯通从诘曲，本根培植自英华。", 
            "三生清绝先群品，一叚芳馨异俗葩。", 
            "闻道南塘数株雪，更须骑马到君家。"
        ], 
        "title": "谢立斋惠蟠梅", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "辞乡弹指浃旬过，谩拟长松带女萝。", 
            "僧室梦回愁思冗，侯门食罢强颜多。", 
            "世途千里心如折，茅屋双亲鬓已皤。", 
            "富贵本来勤苦得，不须弹铗动高歌。"
        ], 
        "title": "大名客舍", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "砚沼依稀照敝袍，雕虫谁制困英豪。", 
            "支颐忽起乡关恨，屈指难辞笔砚劳。", 
            "眼底圣经浑已碎，阶前儿辈尚相高。", 
            "襟怀落落真无那，时自长吟写郁陶。"
        ], 
        "title": "赋愁讽杨初开同舍", 
        "type": "律诗", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "蜀魄曾为古帝王，千声万血送年芳。", 
            "贪夫倦听空低首，远客初闻已断肠。", 
            "锦水春残花似雨，楚天梦觉月如霜。", 
            "催归催得谁归去，唯有东郊农事忙。"
        ], 
        "title": "子规", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "青士名轩敏号斋，主人风骨不凡材。", 
            "嗜书有味轻金币，择友无方至草莱。", 
            "众口推尊循古道，一篇骚雅露长才。", 
            "游仙既许从君去，怀抱何时得好开。"
        ], 
        "title": "送济南王秀才", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "虎观雍容出众伦，黑头勋业耀乡邻。", 
            "曾闻莲幕声华美，复受皇家雨露春。", 
            "三载凤鸾栖枳棘，一朝骐骥出风尘。", 
            "此行珍重青云志，邂逅相逢即故人。"
        ], 
        "title": "送人作宰", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "十载峨峨仰重名，荆州一识快生平。", 
            "金闺通籍能忘势，瓮牖垂交亦尽诚。", 
            "秋月共观山北政，春雷同震斗南声。", 
            "龙门不少簪裾客，愿逐朱轓上玉京。"
        ], 
        "title": "寄李总管", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "书剑飘零二十年，风流谁识玉堂仙。", 
            "柳营一顾膺新命，兰室三生赋薄缘。", 
            "以道自居元有地，若人空老是无天。", 
            "功名迟速皆前定，莫使苏生坐马鞯。"
        ], 
        "title": "送翟庆之二首 其一", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "一昨荒城识钜儒，丰标高映月轮孤。", 
            "笑谈有味皆堪纪，崖岸无形未可踰。", 
            "商古订今朝并几，煮茶联句夜围炉。", 
            "李侯声价连城重，他日先容肯作无。"
        ], 
        "title": "送翟庆之二首 其二", 
        "type": "律诗", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "昔戴豸冠居汉北，今分虎节镇山东。", 
            "范滂素有澄清志，黄霸能施抚字功。", 
            "数月讴歌声藉藉，一时民物气融融。", 
            "姓名已覆金瓯底，望决恩波及泮宫。"
        ], 
        "title": "上李相", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "铅椠生涯二十秋，无依如鹊拙如鸠。", 
            "胸蟠子美千间厦，眼豁元龙百尺楼。", 
            "知命岂争蕉底鹿，兴宗要远梦中牛。", 
            "壮怀磊落凭谁语，时问东陵谒故侯。"
        ], 
        "title": "咏怀寄赵君", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "举世纷纷日夜忙，閒中无意阅兴亡。", 
            "千梳理发驱烦热，百遍攻书备后忘。", 
            "屋角桑麻晴浪晚，门前榆柳午风凉。", 
            "人生未达须行乐，不待区区总郡章。"
        ], 
        "title": "谩成", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "宪府声名据上游，绣衣骏马出神州。", 
            "百城唾手分情伪，五听存心访戚休。", 
            "人物风流文胜锦，襟怀磊落气横秋。", 
            "从今海内归公论，蓬筚真材少滞留。"
        ], 
        "title": "呈提刑", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "一雨如膏万物新，亢阳无碍接冬春。", 
            "杯传旧醁千村乐，陇出新青二麦匀。", 
            "请祷不烦投虎客，调元应赖问平人。", 
            "农翁未识天恩重，却费牺牲礼社神。"
        ], 
        "title": "喜雨", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "桂玉关心坐寂寥，不堪风雨助萧条。", 
            "人情瞥眼云烟变，俗事丛身岁月消。", 
            "衮衮鱼龙混沧海，纷纷鸿鹄上丹霄。", 
            "苏秦行橐黄金尽，梦里神州去路遥。"
        ], 
        "title": "中夜偶成录呈诸君子", 
        "type": "律诗", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "人生出处判穷通，不在儿曹臆度中。", 
            "一剑蒯缑贫作祟，六根虚白净无功。", 
            "从前狡狯今谁在，到底繁华总属空。", 
            "亲老家贫责非浅，且留鹏翼待西风。"
        ], 
        "title": "遣闷", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "南塘幽雅异尘中，一道荷香水面风。", 
            "适意未容儿辈觉，开樽还喜故人同。", 
            "醉来俯仰无今古，时至荣枯有变通。", 
            "此地无因驻清景，明朝忧旱欲成翁。"
        ], 
        "title": "祈雨罢饮访立斋南塘用朱路教韵", 
        "type": "律诗", 
        "yun": "东"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "刳肠难脱豫且网，留骨堪为子夏冠。", 
            "鼠须过晋今无用，兔颖封秦亦不如。", 
            "当时照炫水中影，今日扫空堂上尘。", 
            "小槽酒滴清光透，老瓦盆空饮兴多。", 
            "顾家曾识将军号，华岳堪供处士眠。"
        ], 
        "title": "句", 
        "type": "句", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "采莲入南浦，欲寄远方书。", 
            "不知莲叶下，自有双鲤鱼。"
        ], 
        "title": "采莲曲三首 其一", 
        "type": "古风", 
        "yun": "鱼"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "郎如荷上露，荡摇不成颗。", 
            "妾如莲中薏，苦心思结果。"
        ], 
        "title": "采莲曲三首 其二", 
        "type": "古风", 
        "yun": "哿"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "采莲须采芳，不采羞自献。", 
            "年年来水湄，薰风会相见。"
        ], 
        "title": "采莲曲三首 其三", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "大堤人家花绕屋，大堤女儿美如玉。", 
            "早年不肯习桑麻，日唱花间《大堤曲》。", 
            "十五豪家作侍姬，歌声送云双雁飞。", 
            "春衫遍□红石竹，云鬓斜□黄蔷薇。", 
            "舞倦歌阑三十五，赎身再嫁海商妇。", 
            "海商岁岁入南番，空房夜夜相思苦。", 
            "东邻女嫁西邻农，夫耕妇织甘苦同。", 
            "百年相守无不足，岂识花间《大堤曲》。"
        ], 
        "title": "大堤曲", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "松灯明，茅屋小，山妻稚子坐团团，长夜缉麻几至晓。", 
            "辛勤岂望卒岁衣，阿翁几番催罢机。", 
            "输官未足私债急，妾身不掩奚足恤。", 
            "念儿辛苦种麻归，依旧悬鹑曝朝日。", 
            "松灯灭，茅屋闭，麻尽机空得早眠，门外催租吏声厉。"
        ], 
        "title": "夜织麻行", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "上山采蘼芜，采采不盈掬。", 
            "下山逢故夫，褰衣拦道哭。", 
            "昔君弃妾时，二雏方去乳。", 
            "骨骼今已成，终能继门户。", 
            "饮水当思源，惜树须连枝。", 
            "新人虽云乐，当念旧人为。", 
            "上山采蘼芜，歌思一何苦！", 
            "我欲歌向人，今人不如古。"
        ], 
        "title": "上山采蘼芜", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "春风吹愁花上来，美人花下银筝哀。", 
            "去年花开共春燕，今日花开春梦远。", 
            "黄鹂紫燕感时鸣，亦既见止宁无情。", 
            "只愁青春不长好，名花易落人易老。", 
            "一双胡蝶不知愁，东园花落西园游。"
        ], 
        "title": "春愁曲二首 其一", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "宁为水上荷，不作松上萝。", 
            "荷叶经秋暂彫瘁，明年薰风满池翠。", 
            "女萝生意托松高，一朝松伐萝亦遭。", 
            "丈夫有志当特立，阿附权门何汲汲。", 
            "君不见石家金谷起兵戈，二十四友将奈何？", 
            "曷不听我松上萝。"
        ], 
        "title": "春愁曲二首 其二", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "黄金可致长生药，祖龙已跨蓬莱鹤。", 
            "飞廉传得不死方，茂陵已作白云乡。", 
            "古来王乔赤松子，不识于今在何许？", 
            "人生有死理固然，虽古圣人不免焉。", 
            "神仙之说既无据，绿鬓朱颜安足恃。", 
            "花前有酒且高歌，百年欢乐能几何！"
        ], 
        "title": "神仙曲", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "老来休吟诗，吟诗头易白。", 
            "贫来休谒见，谒见多逐客。", 
            "芙蓉有色春不开，祥禽夜鸣人所积。", 
            "君王好少臣已老，天寒卖浆何谬哉。", 
            "茫茫岁月不我与，有力莫回东逝水。", 
            "閒庭花落昼阴移，卧看游蜂穴窗纸。"
        ], 
        "title": "谬哉行", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "吾尝笑宁子，饭牛遂成歌。", 
            "悠悠白石音，时哉将奈何！", 
            "稊稗满秋原，风雨残吾禾。", 
            "君子不时见，小人日以多。", 
            "已矣奚足叹，曳杖松间坡。"
        ], 
        "title": "和汪本真先生韵", 
        "type": "古风", 
        "yun": "歌"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "东风细儿三尺箠，日逐群鹅泛溪渚。", 
            "一朝里正办军程，取鹅拔翎鹅痛鸣。", 
            "一鹅取十十取百，东家取尽西家索。", 
            "明日输官官数亏，探囊出钱贿吏胥。", 
            "只见官司造弓矢，年年穷贼贼还起。", 
            "羽毛异类且不宁，民物况得遂其生。", 
            "君不见文王灵囿民同乐，麀鹿白鸟长翯翯。"
        ], 
        "title": "鹅翎曲", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "霞城高，霞城高。", 
            "城头看霞紫气薄，城下放火红燄交。", 
            "黄烟腾腾眯人目，炎风烈烈吹鬓毛。", 
            "台民急起霞城避，回首闾阎化荒址。", 
            "一旦空悲赤壁风，六丁难挽天河水。", 
            "霞城高，登不休，四望岂独悲吾州。", 
            "千岩万壑尽荆棘，置身惟有昆仑丘。", 
            "物理有穷穷则变，天定胜人人不怨。", 
            "舂陵三策无路陈，安得时平话《封禅》。"
        ], 
        "title": "和夏学可霞城高韵", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "柳黄鹤袖桃花裙，钗梁砑金光射人。", 
            "颜如花红语如燕，气态直与春争新。", 
            "出门心事多于草，愁满双蛾为花恼。", 
            "昨夜春风破碧桃，过眼风光二分老。", 
            "为谁微步过垂杨，临水插花青鬓光。", 
            "回头贪看双胡蝶，不意前逢马上郎。"
        ], 
        "title": "书所见", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "水车山前溪月白，去年曾作寒夜客。", 
            "主翁团坐竹炉红，老姥烧茶多喜色。", 
            "今年又宿邻西家，柴门临水竹交加。", 
            "眼前风物总如旧，只有疏篱梅未花。", 
            "平生到处多清兴，聊对沙鸥发新咏。", 
            "明年强健又重来，沙鸥笑我胡为哉。"
        ], 
        "title": "宿水车田舍", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "老农呼妇呼孙子，齐上沟车踏河水。", 
            "浪走源头雪霰飞，天翻脚底风雷起。", 
            "飒飒昆明龙蜕骨，宛宛常山蛇顾尾。", 
            "倏尔盈科叹水哉，激之过颡由人耳。", 
            "吼声㶁㶁河伯怒，苗色芃芃田畯喜。", 
            "阿香滴瓢苦瑟缩，鲛人泣绡无尺咫。", 
            "苏枯辛活庄子鲋，腾空如化琴高鲤。", 
            "东村桔槔不亦劳，西邻辘轳安足拟。", 
            "忘机却笑抱瓮夫，巧制端从斲轮氏。", 
            "天心普顺固无边，人力强为终有已。", 
            "欲令田野息愁叹，要在庙堂能燮理。", 
            "五风十雨岁穰穰，弃置沟车如敝屣。"
        ], 
        "title": "水车歌", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "我本农家子，生来事犁锄。", 
            "手不习骑射，何曾识兵书。", 
            "一旦应官徭，徒侣同驰驱。", 
            "茫茫塞路长，去去当何如。"
        ], 
        "title": "效老杜出塞九首 其一", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "卖牛买刀剑，不顾家业殚。", 
            "密密缝衣袄，迢迢越河关。", 
            "妻孥问所之？几时寄书还。", 
            "富贵未可必，投身须臾间。"
        ], 
        "title": "效老杜出塞九首 其二", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "粲粲金锁甲，駪駪雪毛騧。", 
            "将军出师去，士卒如云多。", 
            "蚩尤亘天红，刀剑光相磨。", 
            "非无六奇计，奈尔劲敌何。"
        ], 
        "title": "效老杜出塞九首 其三", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": null, 
        "text": [
            "北风吹沙尘，四野寒日昏。", 
            "忍闻落梅曲，欲断征人魂。", 
            "三箭无日发，万灶空云屯。", 
            "我欲砍虏营，未闻主将言。"
        ], 
        "title": "效老杜出塞九首 其四", 
        "type": "古风", 
        "yun": "元"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "人言从军乐，岂识从军苦。", 
            "妇女连车归，玉帛不可数。", 
            "我行橐屡空，令不违部伍。", 
            "枕戈夜无眠，悠悠听更鼓。"
        ], 
        "title": "效老杜出塞九首 其五", 
        "type": "古风", 
        "yun": "麌"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "将军不负腹，所至牛酒丰。", 
            "民间苦箕敛，兵食常不充。", 
            "曾闻古良将，士卒甘苦同。", 
            "投醪饮河水，千载怀高风。"
        ], 
        "title": "效老杜出塞九首 其六", 
        "type": "古风", 
        "yun": "东"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "昔闻横行将，今无深入师。", 
            "募我备行伍，易若呼小儿。", 
            "桓桓貔虎装，介冑光陆离。", 
            "岂知行路人，深为世道悲。"
        ], 
        "title": "效老杜出塞九首 其七", 
        "type": "古风", 
        "yun": "支"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "月落悲笳动，群马萧萧鸣。", 
            "惊沙寒掠面，急柝催晨征。", 
            "中天怒招摇，白光射霓旌。", 
            "肠断陇头水，乌乌闻哭声。"
        ], 
        "title": "效老杜出塞九首 其八", 
        "type": "古风", 
        "yun": "庚"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "连年苦东寇，今年困西征。", 
            "身甘马革裹，命若鸿毛轻。", 
            "安得休王师，一言下齐城。", 
            "归去对邻里，耕田歌太平。"
        ], 
        "title": "效老杜出塞九首 其九", 
        "type": "古风", 
        "yun": "庚"
    }, 
    {
        "author": "曹文晦", 
        "era": "元", 
        "subtype": null, 
        "text": [
            "有竹无人孤负竹，有人无竹令人俗。", 
            "二者如何可得兼，惟有君家清意足。", 
            "君家竹围青玉城，君家有人冰雪清。", 
            "幅巾相对弄明月，是人是竹俱忘形。", 
            "东邻种桑富纨绮，西邻种花蜂蝶聚。", 
            "岂无红袖引壶觞，那得诗人叩门户。", 
            "诗人爱竹如爱宾，娟娟秀色诗争新。", 
            "君当开径扫白云，相逢不是尘埃人。"
        ], 
        "title": "题筠轩友竹诗卷", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "朱阑转午阴，银屏倚春倦。", 
            "梦作花间蝶，飞入昭阳殿。"
        ], 
        "title": "四时宫词四首 其一", 
        "type": "绝句", 
        "yun": "霰"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "玉椀葡萄碧，冰盘荔子红。", 
            "内官传敕过，王在水晶宫。"
        ], 
        "title": "四时宫词四首 其二", 
        "type": "绝句", 
        "yun": "东"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "玉阶看桂影，月色傍秋多。", 
            "不赐金茎露，渴心将奈何。"
        ], 
        "title": "四时宫词四首 其三", 
        "type": "绝句", 
        "yun": "歌"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "宫树堕晴雪，凝寒入毳裘。", 
            "邻娃取冰箸，道是玉搔头。"
        ], 
        "title": "四时宫词四首 其四", 
        "type": "绝句", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "掖庭春夜燕，小队去红妆。", 
            "敕赐金莲烛，雕阑照海棠。"
        ], 
        "title": "四时宫词四首 其一", 
        "type": "绝句", 
        "yun": "阳"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "水殿笙歌歇，宫门听漏签。", 
            "薰风吹藕荡，香度水晶帘。"
        ], 
        "title": "四时宫词四首 其二", 
        "type": "绝句", 
        "yun": "盐"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "清宵游桂馆，灯影散红云。", 
            "手拂芙蓉露，香沾翡翠裙。"
        ], 
        "title": "四时宫词四首 其三", 
        "type": "绝句", 
        "yun": "文"
    }, 
    {
        "author": "曹文晦", 
        "era": "元", 
        "subtype": "五言绝句", 
        "text": [
            "雪亚双鸳瓦，寒生五凤楼。", 
            "羊羔初燕罢，分赐绣㲨裘。"
        ], 
        "title": "四时宫词四首 其四", 
        "type": "绝句", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "盘盘古堰带崩沙，绿树阴□四五家。", 
            "十二宝桥今日过，一湾流水浸桐花。"
        ], 
        "title": "自宁川如鄞道中", 
        "type": "绝句", 
        "yun": "麻"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "洞户阴森翠雾开，十年三度梦中来。", 
            "殷勤为问松头鹤，白发登高更几回。"
        ], 
        "title": "九日登玉霄峰二首 其一", 
        "type": "绝句", 
        "yun": "灰"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "赤城下瞰碧云遮，乔木深林气自嘉。", 
            "老瓦盆空无过客，一轩风雨负黄花。"
        ], 
        "title": "九日登玉霄峰二首 其二", 
        "type": "绝句", 
        "yun": "麻"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "九日登山正自佳，松梯微露湿青鞋。", 
            "重岩细菊班班出，一路题诗寄客怀。"
        ], 
        "title": "九日登玉霄峰五首 其一", 
        "type": "绝句", 
        "yun": "佳"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "岭头回首是官塘，野树青红天雨霜。", 
            "清气著人吟不尽，玉霄峰顶过重阳。"
        ], 
        "title": "九日登玉霄峰五首 其二", 
        "type": "绝句", 
        "yun": "阳"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "重阳昔与少年游，红袖黄花送酒筹。", 
            "今日西风厓石路，白头乌帽不胜愁。"
        ], 
        "title": "九日登玉霄峰五首 其三", 
        "type": "绝句", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "白云如屋深复深，白云之外松树林。", 
            "别峰线路入云去，直恐西通天姥岑。"
        ], 
        "title": "九日登玉霄峰五首 其四", 
        "type": "绝句", 
        "yun": "侵"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "洞门灵气合玄黄，洞里仙人白罽裳。", 
            "见说金钟飞去远，不应鸡犬不腾骧。"
        ], 
        "title": "九日登玉霄峰五首 其五", 
        "type": "绝句", 
        "yun": "阳"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "敕勒川寒风怒号，白翎点点入黄蒿。", 
            "烟尘澒洞鹰鹯急，慎勿奋飞伤羽毛。"
        ], 
        "title": "题白翎雀手卷二首 其一", 
        "type": "绝句", 
        "yun": "豪"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "沙苑菽尽雪霜多，忍冻饥鸣奈尔何！", 
            "休向城中啄遗粒，冷官门外日张罗。"
        ], 
        "title": "题白翎雀手卷二首 其二", 
        "type": "绝句", 
        "yun": "歌"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "琼阙峨峨接太清，五云洞口问长生。", 
            "欲知岭上无穷景，听取樵歌四五声。"
        ], 
        "title": "九曲樵歌十首（并序。录七） 其一", 
        "type": "绝句", 
        "yun": "庚"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "一曲初过乱石硿，两山松柏翠重重。", 
            "下方楼阁天台观，坐听残阳数杵钟。"
        ], 
        "title": "九曲樵歌十首（并序。录七） 其二", 
        "type": "绝句", 
        "yun": "冬"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "三曲天开罨画屏，松风吹鬓不胜情。", 
            "山城石甃无苍藓，绝爱铿然放杖声。"
        ], 
        "title": "九曲樵歌十首（并序。录七） 其三", 
        "type": "绝句", 
        "yun": "庚"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "四曲崚嶒上石梯，乌岩千仞与云齐。", 
            "岩前风起藤花落，一个画眉松上啼。"
        ], 
        "title": "九曲樵歌十首（并序。录七） 其四", 
        "type": "绝句", 
        "yun": "齐"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "五曲翻身看晚霞，平川历历见人家。", 
            "桐溪水汇清□□，山似游龙水似蛇。"
        ], 
        "title": "九曲樵歌十首（并序。录七） 其五", 
        "type": "绝句", 
        "yun": "麻"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "七曲弯弯翠栎林，风吹万叶自清音。", 
            "行人已在长松杪，回首原田似井深。"
        ], 
        "title": "九曲樵歌十首（并序。录七） 其六", 
        "type": "绝句", 
        "yun": "侵"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "九曲岩腰坐碧苔，吹箫人去有空台。", 
            "云深不见来仪凤，野鸟自啼花自开。"
        ], 
        "title": "九曲樵歌十首（并序。录七） 其七", 
        "type": "绝句", 
        "yun": "灰"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "卖鱼河头挝团鼓，采蟹途中坦肩女。", 
            "桥南少憩绿阴风，天外潮来白如雨。"
        ], 
        "title": "自宁川如鄞道三首 其一", 
        "type": "绝句", 
        "yun": "语"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "白壮河头呼晚饭，长年催我上河船。", 
            "农家最是前仓好，一夜安眠休论钱。"
        ], 
        "title": "自宁川如鄞道三首 其二", 
        "type": "绝句", 
        "yun": "先"
    }, 
    {
        "author": "曹文晦", 
        "era": "元", 
        "subtype": "七言绝句", 
        "text": [
            "残阳送棹奉川口，初日迎人角水湾。", 
            "但觉梦回风景别，沿河不见几青山。"
        ], 
        "title": "自宁川如鄞道三首 其三", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": null, 
        "text": [
            "钿盒和丹食龙子，胭脂夜凝神血紫。", 
            "老蟾玉杵寒丁东，鸾尾轻轻飞碎红。", 
            "灵砂沁透白玉腕，细看每将罗袖卷。", 
            "分明皓雪栖彤霞，香痕笑比萼绿华。", 
            "还笼半臂萦盘带，蝶粉蜂黄镇长在。", 
            "夭桃一点老青春，门前鱼目深如海。"
        ], 
        "title": "守宫词", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "越罗窄袖香如雪，五色丝茸相斗结。", 
            "看谁结得丝最长，管取自身无口舌。", 
            "大姑巧擘松纹细，小姑双盘作人字。", 
            "揎来只依金钏宽，剩得留将系郎臂。", 
            "系郎臂，结郎心，一寸丝绳一寸金。", 
            "爱惜莫教容易断，直到明年与郎换。"
        ], 
        "title": "百索词", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "馆娃宫中百花开，西施晓上姑苏台。", 
            "霞裙翠袂当空举，身轻似展凌风羽。", 
            "遥望三江水一杯，两点微茫洞庭树。", 
            "转面凝眸未肯回，要见君王射麋处。", 
            "城头落日欲栖鸦，下阶戏折棠梨花。", 
            "隔岸行人莫偷盼，干将莫邪光粲粲。"
        ], 
        "title": "吴宫春词拟王建", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "渚宫四面芙蓉开，碧水晴摇冰井台。", 
            "玉壶蔗浆光满满，当昼君王频赐来。", 
            "云绡半幅凉钗滑，援琴向风弹《白雪》。", 
            "冷玉屏开十指寒，输却鸾篦戏相夺。", 
            "吴绫画扇镇长新，肯信年年有炎热。", 
            "不愿生入蓬莱峰，愿妾世世居王宫。"
        ], 
        "title": "楚宫夏词拟张籍", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "凉波翠湿南山影，露滴金人光炯炯。", 
            "君王夜半卷衣回，楼壁斜开蜀云冷。", 
            "西宫桂熟离离子，海童不归海尘起。", 
            "蟪蛄啼老不胜秋，小玉采香惜香死。", 
            "胭脂影破澄潭白，菱角尖尖怎堪摘。", 
            "鲜红皱绿来满船，楼前凉月光团团。"
        ], 
        "title": "秦宫秋词拟李贺", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "石鲸呿浪摇金池，吹尽宫梅如雪枝。", 
            "避风台高风不到，宝帐熟眠人未知。", 
            "象炉红炽狻猊影，氍毹软翠鸳鸯并。", 
            "李娘唤春春为回，笑却人间求火井。", 
            "椒房小妓起常先，玉瓶暖手濯温泉。", 
            "白头臣朔寒无履，待诏金门霜满天。"
        ], 
        "title": "汉宫冬词拟温庭筠", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "家机织得流黄素，首尾量来宽尺度。", 
            "象床玉手熨帖平，缓剪轻裁烛花莫。", 
            "含情暗忖今瘦肥，著处难知宜不宜。", 
            "再拜征人寄将去，边城寒早莫教迟。", 
            "归掩双扉空泪落，旧绣遮身晓寒薄。", 
            "良人早得封侯归，妾身何愁少衣着。"
        ], 
        "title": "寄衣曲", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "长干人家向江住，朱雀桥边旧衢路。", 
            "参差碧瓦扬青旗，系缆门前有杨树。", 
            "竹弓射鸭向汀洲，家家无井饮江流。", 
            "女儿数钱当酒肆，商人买笑开娼楼。", 
            "谢家子弟如兰玉，不见当时旧游躅。", 
            "夜深月满大堤寒，愁听陈王后庭曲。", 
            "送君策马此中行，秣陵遥接石头城。", 
            "愁来满引金陵酒，莫听秋风淮水声。"
        ], 
        "title": "长干行", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "织成白灊胜白丝，恰称吴娃冰雪肌。", 
            "渚宫金剪制舞衣，白云一片筵前飞。", 
            "舞衣当筵洁且轻，君王回盼心已倾。", 
            "徘徊玉阶夜露零，桐花拂面微凉生。", 
            "银灯结穗晃疏棂，坠簪遗佩满中庭。", 
            "此时不说红锦绮，得以千秋荐恩喜。", 
            "璧月团团坠江水，姑苏台上乌啼起。"
        ], 
        "title": "吴宫白灊辞", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "煌煌帝业三百年，骊山宫殿空云烟。", 
            "美人艳骨为黄土，山前不改旧温泉。", 
            "温泉虽在君王去，芳草凄凄满宫路。", 
            "泉声如泣日将莫，山鸡乱鸣上林树。", 
            "忆昔玉环赐浴时，红楼绮阁香风吹。", 
            "头上宝钗凉欲堕，莲步轻扶双侍儿。", 
            "有客今年曾过此，宫坏墙倾山色死。", 
            "虎旅知更不复闻，池上玉龙犹喷水。", 
            "当时此水在天上，一沐恩波荣莫比。", 
            "六宫粉黛不敢唾，今日行人斗来洗。"
        ], 
        "title": "温泉宫行（并序）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "百二山河象祖力，六雄仰关不敢敌。", 
            "金人十二高峥嵘，天下甲兵从此息。", 
            "天子晓御咸阳宫，楼阁高低复道通。", 
            "十石之钟万石虡，遥闻天乐在虚空。", 
            "宫车隐隐春雷起，渭川晓涨胭脂水。", 
            "六宫粉黛谩如云，不救明年祖龙死。", 
            "荣华奄忽何可论，千门万户无复存。", 
            "遗墟久被民家占，四望空余瓜蔓根。", 
            "行人为问瓜田老，地上挥锄休草草。", 
            "荆轲昔日猛如狼，曾来此地见秦王。", 
            "百夫之勇犹披靡，汝今搪突何敢尔。"
        ], 
        "title": "咸阳宫行（并序）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "驿船来，鼓如雷。", 
            "前船去，后船催。", 
            "前船后船何敢住，铺陈恶时逢彼怒。", 
            "画屏绣褥红氍毹，春梦暂醒过船去。", 
            "棹郎长跪劝使臣，愿官莫喜更莫嗔。", 
            "古来天地如邮传，过尽匆匆无限人。"
        ], 
        "title": "驿船谣", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "黄莺紫燕寂无喧，新声最好是闻蝉。", 
            "栖烟初噪如喧籥，吸露才停似断弦。", 
            "乍向风前闻杳袅，营营嘈嘈鸣不了。", 
            "断续能牵客梦长，凄凉解动羁愁早。", 
            "一番蜕脱已身轻，最是居高韵更清。", 
            "莫道转丸秽壤底，冠騑还比侍臣荣。", 
            "长乐宫中百鸟静，十二帘开漏方永。", 
            "忽向上林翻下苑，多少蛾眉倚阑听。", 
            "隋堤千树柳如烟，无情偏向夕阳天。", 
            "切切自将亡国恨，凄凄欲共路人言。", 
            "蝉声到处何曾别，人心听来有悲悦。", 
            "何如一枕北窗眠，喧寂都忘闻见绝。"
        ], 
        "title": "听蝉曲", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "山前古木不知年，婆娑黛色上参天。", 
            "霜柯反足斗龙虎，偃盖倒影鸣蜩蝉。", 
            "绿叶参差有生意，中间孔穴萃虫蚁。", 
            "上枝杳杳横苍云，下根落落穿厚地。", 
            "树傍古庙祀土神，人来酹酒浇树根。", 
            "但愿神灵长血食，树木与人终古存。", 
            "村中老人长孙子，自言此树多年纪。", 
            "忆作儿童上树时，今见根柯已如此。", 
            "曾经丧乱见太平，几遇斧斤还不死。", 
            "山僧爱此来诛茅，盘郁苍翠当檐拗。", 
            "待余六月携床至，卧听南风鸣海涛。"
        ], 
        "title": "古朴树歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "田舍生涯在田里，家家种苗始云已。", 
            "俄惊五月雨沉淫，一夜前溪半篙水。", 
            "苗头出水青幽幽，只恐飘零随水流。", 
            "不辞踏车朝复暮，但愿皇天雨即休。", 
            "前来秋夏重漂没，禾黍纷纭满阡陌。", 
            "倾家负债偿王租，卒岁无衣更无食。", 
            "共君努力莫下车，雨声若止车声息。", 
            "君不见东家妻，前年换米向湖西。", 
            "至今破屋风兼雨，夜夜孤儿床下啼。"
        ], 
        "title": "踏水车谣", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "山苍苍兮多木，横绝四野兮下无麓。", 
            "憋远望兮登高，神不来兮劳予。", 
            "目煦煦兮雅雅，灵修俨兮纷来御。", 
            "胡不来兮夷犹，将谁须兮远者。", 
            "芳莫芳兮涧有萍，洁莫洁兮卣之清。", 
            "云为盖兮霓为旌，神之来兮山冥冥。", 
            "绛阙兮朱堂，冠余山兮神所宫。", 
            "神之愉兮既降，翩龙驾兮云中。", 
            "屡舞兮仙仙，纷进拜兮庭前。", 
            "灵夭姣兮好服，神弗言兮意已传。", 
            "牲不实兮酒不旨，将淹神兮神安止。", 
            "神弗止兮福遗我，事夫君兮长无已。"
        ], 
        "title": "戴山迎送神曲", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "余将军，守舒州。", 
            "舒州之城大如砺，长江西来绕城流。", 
            "贼船如云压城破，将军提剑城头坐。", 
            "剑未动，虏已奔，鲸鲵蔽江江为浑。", 
            "孤军六年二百战，王师不来城自存。", 
            "无兵犹足战，无食安可支？", 
            "岂无爱妾与爱马，杀之不解壮士饥。", 
            "力尽矢竭将奚为？", 
            "仓皇絺舌骂不已。", 
            "义士千人同日死，只今还有尽忠池，碧血清泠化为水。", 
            "将军持节东州时，作此篆书形崛奇。", 
            "妙墨已随神物化，好事当时临得之。", 
            "虽非其真意独在，垂金屈玉蟠蛟螭。", 
            "我拜重是忠臣迹，秦相虽古其人非。", 
            "呜呼！", 
            "将军此书配者谁？", 
            "请君摩取浯溪石上中兴碑。"
        ], 
        "title": "余将军篆书拓本歌（即忠襄公阙也）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "昔君种葵吴门东，南风五月花茸茸。", 
            "年年走马看花去，君家有酒如花红。", 
            "今君种葵荆山下，五月开花还绕舍。", 
            "看花对酒岂无人，只忆故人无在者。", 
            "种花人在未成翁，何事看花人不同。", 
            "我亦当时看花者，忽到花前如梦中。", 
            "握君手，为君寿，但愿长看君花酌君酒。"
        ], 
        "title": "葵轩歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "我昔曾游庐岳顶，欲上青天凌倒景。", 
            "山中白云如白衣，片片飞落春风影。", 
            "云晶晶兮花冥冥，万壑尽送洪涛声。", 
            "恍然坐我沧海上，金银楼观空中明。", 
            "上清真人笑迎客，夜然桂枝煮白石。", 
            "手持凤管叫云开，虎咆龙吟山月白。", 
            "明发邀我升东峰，导以绛节双青童。", 
            "天鸡先鸣海出日，赤气照耀金芙蓉。", 
            "屏风九叠花茸茸，雾阁云窗千万重。", 
            "胡不置我丘壑中，一朝垂翅投樊笼。", 
            "空留万片云，挂在清溪千丈之寒松。", 
            "愁来弄翰北窗里，貌得云山偶相似。", 
            "遂令残梦逐秋风，一夜孤飞渡江水。", 
            "梦亦不可到，图亦不可传，不如早赋归来篇。", 
            "仙之人兮待我还，安能龌龊尘土间，坐令白云摧绝无所归，青山笑我凋朱颜。"
        ], 
        "title": "画云山歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "华盖山高亘南楚，剩产奇材少榛莽。", 
            "山人嗜酒而业樵，背负清樽手持斧。", 
            "丁丁伐木云之深，束薪欲担力不任。", 
            "且倾醽醁藉盘石，痛饮莫知西日沉。", 
            "白眼望天歌鼓腹，槲衣半染苔花绿。", 
            "颓然俯枕树根瞑，鼻息如雷撼岩谷。", 
            "起来却笑朱买臣，底用金柴缠其身。", 
            "堪羡刘伶行荷锸，生死无累全天真。", 
            "楩楠豫章等枯梗，惟取酕醄真乐境。", 
            "泛观世士多沉酣，误入牢笼犹未醒。"
        ], 
        "title": "醉樵歌", 
        "type": "古风", 
        "yun": null
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "一筇循野岸，凉思集衣襟。", 
            "雁阵迷秦篆，蛩声助越吟。", 
            "溪黄添夜潦，云黑载秋霖。", 
            "未必号寒甚，前村急暮砧。"
        ], 
        "title": "晚步", 
        "type": "律诗", 
        "yun": "侵"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "舒眼层楼表，归心强自宽。", 
            "山回江势曲，树密雨声寒。", 
            "北使君需急，东游客兴阑。", 
            "最怜苗未格，空忆舞阶干。"
        ], 
        "title": "和看云庄楼壁旧题", 
        "type": "律诗", 
        "yun": "寒"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "老树依沙岸，柴门上下邻。", 
            "断桥归郭路，细雨过溪人。", 
            "白鹭双飞去，黄花数点新。", 
            "惜无遗世友，联句坐苔茵。"
        ], 
        "title": "九月一日清溪道中二首 其一", 
        "type": "律诗", 
        "yun": "真"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "微月悬孤榻，残云过断塍。", 
            "松风林外笛，茅屋水边灯。", 
            "久坐忘为客，清吟未得朋。", 
            "沙头有饥鹘，昏暝亦飞腾。"
        ], 
        "title": "九月一日清溪道中二首 其二", 
        "type": "律诗", 
        "yun": "蒸"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "一个长松在，入门先自清。", 
            "旧题犹在耳，重到岂胜情。", 
            "杰阁依岩出，幽泉绕竹鸣。", 
            "老来多古意，长记散华名。"
        ], 
        "title": "开岩寺", 
        "type": "律诗", 
        "yun": "庚"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "夏日清心寺，萧萧树石佳。", 
            "高人留别院，幽意满空斋。", 
            "松偃新移路，渊临欲堕厓。", 
            "五年才一过，回首为兴怀。"
        ], 
        "title": "游清心寺", 
        "type": "律诗", 
        "yun": "佳"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "湿云连野树，流水绕孤村。", 
            "两月无来客，终朝闭小轩。", 
            "冥冥山气重，㶁㶁涧声繁。", 
            "认作清明景，红芳惜不存。"
        ], 
        "title": "用韵叹冬雨回集大三首 其一", 
        "type": "律诗", 
        "yun": "元"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "迢递接关塞，阴遥送岁年。", 
            "百川黄潦合，四野黑云缠。", 
            "映竹疏还密，如麻断复连。", 
            "无由同夜话，一榻独萧然。"
        ], 
        "title": "用韵叹冬雨回集大三首 其二", 
        "type": "律诗", 
        "yun": "先"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "久厌冬深雨，长吟屋漏诗。", 
            "凄凉乔木下，想象熟梅时。", 
            "水没江边鹬，雷翻水底螭。", 
            "天时犹尔变，人事得无移。"
        ], 
        "title": "用韵叹冬雨回集大三首 其三", 
        "type": "律诗", 
        "yun": "支"
    }, 
    {
        "author": "曹文晦", 
        "era": "元", 
        "subtype": "五言律诗", 
        "text": [
            "残日凄风岸，登临感物华。", 
            "早禾千顷雪，秋树半村霞。", 
            "酩酊携壶牧，风流落帽嘉。", 
            "古人那可作，一笑对黄花。"
        ], 
        "title": "九日", 
        "type": "律诗", 
        "yun": "麻"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "玉川家口尽风流，绝爱长须不裹头。", 
            "拾菌断厓双屩雨，捣茶破屋一灯秋。", 
            "饥寒未得文章力，忠孝空遗简策愁。", 
            "何用枯肠五千卷，无怀时节有书不。"
        ], 
        "title": "和山居六咏 其一", 
        "type": "律诗", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "解却尘缨到处閒，底须岘首与商颜。", 
            "独醒不慕酒泉郡，太瘦休嘲饭颗山。", 
            "得路谩誇腾踏去，有巢何待倦飞还。", 
            "近来生意君知否，种得琅玕与药栏。"
        ], 
        "title": "和山居六咏 其二", 
        "type": "律诗", 
        "yun": null
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "早年节概慕长缨，晚入玄关探杳冥。", 
            "岁计仅馀供鹤米，家传只有相牛经。", 
            "三更清气坐生白，千载空名避杀青。", 
            "儿辈幸能书姓字，底须辛苦学《黄庭》。"
        ], 
        "title": "和山居六咏 其三", 
        "type": "律诗", 
        "yun": "青"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "毁誉何曾畏简书，是非终不到庭除。", 
            "衣忘纨绮食忘肉，山可樵苏水可渔。", 
            "民物遇秦多坎轲，世情如蜀几崎呕。", 
            "有时自说江湖梦，一笑梅花月上初。"
        ], 
        "title": "和山居六咏 其四", 
        "type": "律诗", 
        "yun": null
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "种花绕屋验天时，种竹当门作己知。", 
            "《白石歌》残牛饭早，青城山下鹤书迟。", 
            "有年自许锸随我，万里谁甘革裹尸。", 
            "占得一枝吾事了，笑他鹏翼似云垂。"
        ], 
        "title": "和山居六咏 其五", 
        "type": "律诗", 
        "yun": "支"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "不钓湘江不洞庭，一庵高卧白云层。", 
            "姓名幸不官人识，面目从教俗子憎。", 
            "麦陇晓晴来馌妇，竹林秋晚约棋僧。", 
            "分光自有松头月，高照世间无尽灯。"
        ], 
        "title": "和山居六咏 其六", 
        "type": "律诗", 
        "yun": "蒸"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "数点残星挂绿萝，看桃行入旧山阿。", 
            "洞门花雾红成阵，沙麓岩前翠作涡。", 
            "天外曙红惊鹤梦，水边啼鸟和渔歌。", 
            "刘郎去后无人到，吟倚东风草色多。"
        ], 
        "title": "新山别馆十景 其一 桃源春晓", 
        "type": "律诗", 
        "yun": "歌"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "赤城霞起建高标，万丈红光映碧寥。", 
            "美人不卷锦绣段，仙翁泻下丹砂瓢。", 
            "气连海屿贯旭日，光入溪瓮生春潮。", 
            "我欲结为五色佩，碧桃花下呼周乔。"
        ], 
        "title": "新山别馆十景 其二 赤城栖霞", 
        "type": "律诗", 
        "yun": "萧"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "柱峰堂下翠纷纷，俯鉴澄源气自芬。", 
            "两涧合流元有绪，八风吹水自成文。", 
            "沄沄尚想在川上，混混终当放海滨。", 
            "欲举源头问寒拾，幽亭尽日对松云。"
        ], 
        "title": "新山别馆十景 其三 双涧观澜", 
        "type": "律诗", 
        "yun": null
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "四万八千山上山，山中夜夜白云还。", 
            "底须出岫弥六合，且复与僧分半间。", 
            "古殿结阴灯影澹，长松留暝寺门关。", 
            "谪仙已览庐山秀，留得书堂相对閒。"
        ], 
        "title": "新山别馆十景 其四 华顶归云", 
        "type": "律诗", 
        "yun": "删"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "旧日溪源浸巨螺，一竿来此老渔蓑。", 
            "远寻短棹轻舟兴，高唱斜风细雨歌。", 
            "夜泊松潭明月近，昼眠花港绿阴多。", 
            "朝朝老瓦盆边醉，冷看王孙细马驮。"
        ], 
        "title": "新山别馆十景 其五 螺溪钓艇", 
        "type": "律诗", 
        "yun": "歌"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "清溪溪口荻花秋，底事年年伴白鸥。", 
            "北去不辞书帛寄，南来非为稻粱谋。", 
            "荒烟渺渺长桥外，落叶萧萧古渡头。", 
            "见说洞庭风月好，碧波千顷少渔舟。"
        ], 
        "title": "新山别馆十景 其六 清溪落雁", 
        "type": "律诗", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "观彼南山小众山，霜明红树碧云寒。", 
            "馀清入座把不尽，积翠浮空染未乾。", 
            "漠漠祇愁晴雾隔，霏霏休待夕阳看。", 
            "何人会得悠然趣，前有陶公后有韩。"
        ], 
        "title": "新山别馆十景 其七 南山秋色", 
        "type": "律诗", 
        "yun": "寒"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "万仞台端接绛霄，秋风吹梦度金桥。", 
            "素娥独倚白银阙，羽客双吹紫玉箫。", 
            "清气逼人凡骨换，孤光入酒醉魂消。", 
            "绣襦甲帐今何在，谁为文生一见招。"
        ], 
        "title": "新山别馆十景 其八 琼台夜月", 
        "type": "律诗", 
        "yun": "萧"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "山北山南尽白云，云中有水接天津。", 
            "两龙争壑那知夜，一石横空不度人。", 
            "潭底怒雷生雨雹，松头飞雾湿衣巾。", 
            "昙华亭上茶初试，一滴曹溪恐未真。"
        ], 
        "title": "新山别馆十景 其九 石梁雪瀑（一作桥）", 
        "type": "律诗", 
        "yun": "真"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "岩户阴森隔万松，暮云卷尽寺林空。", 
            "天边渐蚀千峰紫，木杪犹馀一缕红。", 
            "两个归僧开竹院，数声残磬度溪风。", 
            "凭谁唤起寒山子，共看回光入梵宫。"
        ], 
        "title": "新山别馆十景 其十 寒岩夕照", 
        "type": "律诗", 
        "yun": "东"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "桐相山西暑气微，碧萝凉吹透絺衣。", 
            "岩前倚杖看云起，松下横琴待鹤归。", 
            "白眼看人多变态，青云得路有危机。", 
            "下方风浪休回首，深闭柴门到夕晖。"
        ], 
        "title": "圣寿山休暑", 
        "type": "律诗", 
        "yun": "微"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "在昔曾闻夏变夷，台莱自足固邦基。", 
            "为言横槊赋诗士，不是投戈讲艺时。", 
            "野外观风忧稼穑，江边回首见旌旗。", 
            "斩蛟未有旌阳术，安得相从闾左慈。"
        ], 
        "title": "和刘伯温感怀四首 其一", 
        "type": "律诗", 
        "yun": "支"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "旧时左辖下三台，坚壁相持久不开。", 
            "但欲黄金留翠袖，岂知白骨长苍苔。", 
            "两年征伐多荼毒，一旦功名付草莱。", 
            "大谬最怜分阃帅，受降未了敌还来。"
        ], 
        "title": "和刘伯温感怀四首 其二", 
        "type": "律诗", 
        "yun": "灰"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "风雨萧萧震广川，前村茅屋冷炊烟。", 
            "潮声有信来还去，贼势无时断复连。", 
            "胠箧难存悬磬室，污邪化作不毛田。", 
            "何时甲洗天河水，月色满城江可怜。"
        ], 
        "title": "和刘伯温感怀四首 其三", 
        "type": "律诗", 
        "yun": "先"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "入水无媒得纬萧，谁能驱退恶溪潮。", 
            "沈沈城郭貔貅老，汹汹波涛蛟鳄骄。", 
            "败舫似闻川鬼哭，畏途不奈客魂消。", 
            "舞阶干羽今何在？千载曾闻格有苗。"
        ], 
        "title": "和刘伯温感怀四首 其四", 
        "type": "律诗", 
        "yun": "萧"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "紫凝山前野水长，阿咸深住五云乡。", 
            "八年不见头全白，九日虽过菊未黄。", 
            "屋外松篁寒作伴，堂前孙子肃成行。", 
            "从今相就须宜数，不见西山易夕阳。"
        ], 
        "title": "留别友竹轩", 
        "type": "律诗", 
        "yun": "阳"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "曾读安南奉使书，海翁往往策虾须。", 
            "隐居素号江湖侣，老去仍充疾病扶。", 
            "不涉畏途愁鬼夺，怕行沧海见龙趋。", 
            "乌巾鹤氅舒徐步，宜入香山《九老图》。"
        ], 
        "title": "咏十器（录五） 其一 虾须杖", 
        "type": "律诗", 
        "yun": "虞"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "长颈中虚发妙音，秋风一曲《水龙吟》。", 
            "唤回城郭千年梦，吹断云霄万里心。", 
            "楚水棹閒修竹老，孤山春去落梅深。", 
            "此时消尽扬州兴，只有山阳泪满襟。"
        ], 
        "title": "咏十器（录五） 其二 鹤骨笛", 
        "type": "律诗", 
        "yun": "侵"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "野老铺陈亦好奇，聚毛曾到蔡州池。", 
            "每思叠雪敷云处，尚想眠沙泛浦时。", 
            "坐石未温惊客至，累茵虽贵恐身危。", 
            "正宜布被梅花帐，旦粥凝香起未迟。"
        ], 
        "title": "咏十器（录五） 其三 鹅毛褥", 
        "type": "律诗", 
        "yun": "支"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "烹不能鸣有近忧，羽毛之美为谁留？", 
            "几挥赤壁千年敌，借得衡阳六月秋。", 
            "蒲箑未书尚待贾，素纨捐箧有馀愁。", 
            "西风不受元规污，一幅纶巾对白鸥。"
        ], 
        "title": "咏十器（录五） 其四 雁羽扇", 
        "type": "律诗", 
        "yun": "尤"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "何人遗公鱼魫屏，定须东海鲙长鲸。", 
            "不应虚室自生白，正与幽人相对清。", 
            "素色晓涵银汉冷，寒光夜照玉蟾明。", 
            "平生未识豪家客，金雀徒闻后世名。"
        ], 
        "title": "咏十器（录五） 其五 鱼魫屏", 
        "type": "律诗", 
        "yun": "庚"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "佛阁灯昏石磬残，渐闻岩窦玉珊珊。", 
            "月沈古洞一猿歇，人倚脩篁两耳寒。", 
            "水乐洞边趺藓石，香炉峰下认松湍。", 
            "何如赏此秋风曲，击节清吟到夜阑。"
        ], 
        "title": "听泉", 
        "type": "律诗", 
        "yun": "寒"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "危疑不决问巫咸，贞吉须过六月三。", 
            "喜听鹊声鸣始旦，强缘鸟道出重岩。", 
            "病身有托虫依蓼，家计无存水透蓝。", 
            "云雾不迷飞鹤路，雅音无惜寄泥缄。"
        ], 
        "title": "六月初三日迁居寄卧云翁", 
        "type": "律诗", 
        "yun": null
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "或傍茅檐或水隈，岂知环佩下瑶台。", 
            "几番冰雪冻不死，一点阳春唤得回。", 
            "春阁夜寒人已去，西湖春早鹤同来。", 
            "何当唱我新词曲，时向梅花酹一杯。"
        ], 
        "title": "梅魂二首 其一", 
        "type": "律诗", 
        "yun": "灰"
    }, 
    {
        "author": "曹文晦", 
        "era": "元", 
        "subtype": "七言律诗", 
        "text": [
            "分得瑶姬换骨丹，人间妖艳不能干。", 
            "小桥流水乘春早，断角残钟伴夜寒。", 
            "雪霁忽惊开后变，月明常恐见时难。", 
            "神交自有孤山客，抚树清吟兴未阑。"
        ], 
        "title": "梅魂二首 其二", 
        "type": "律诗", 
        "yun": "寒"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "水竹小窗西，新诗待我题。", 
            "相过虽不厌，只怕踏春泥。"
        ], 
        "title": "寄方以常 其一", 
        "type": "绝句", 
        "yun": "齐"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "清晨眺高阁，积雨春阳晦。", 
            "望望君愈遥，青山愁独对。"
        ], 
        "title": "寄方以常 其二", 
        "type": "绝句", 
        "yun": "队"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "荡子秋未还，双蛾敛寒翠。", 
            "微步入莲宫，谁知此中意。"
        ], 
        "title": "寺所书所见 其一", 
        "type": "绝句", 
        "yun": "寘"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "修廊行复怯，风吹合欢带。", 
            "小立避游人，佯对香炉拜。"
        ], 
        "title": "寺所书所见 其二", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "修竹闭云房，细路穿乱石。", 
            "如何尘中人，来问仙家疾。"
        ], 
        "title": "问徐道士病", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "杂麝犹能别，兼风更不分。", 
            "静时还自得，觅处却无闻。"
        ], 
        "title": "兰室五咏 其一 香", 
        "type": "绝句", 
        "yun": "文"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "秋风凋绿艳，芳气生来歇。", 
            "但使本根在，宁愁萧艾没。"
        ], 
        "title": "兰室五咏 其二 根", 
        "type": "绝句", 
        "yun": "月"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "冒土红初茁，缘池绿渐萦。", 
            "道人偏爱惜，不敢下阶行。"
        ], 
        "title": "兰室五咏 其三 芽", 
        "type": "绝句", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "泛露光偏乱，含风影自斜。", 
            "俗人那解此，看叶胜看花。"
        ], 
        "title": "兰室五咏 其四 叶", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "能白更兼黄，无人尔自芳。", 
            "寸心无不大，容得许多香。"
        ], 
        "title": "兰室五咏 其五 花", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "乞火从山妇，临流煮涧芳。", 
            "怪来泉味好，并带落花香。"
        ], 
        "title": "月潭试茶", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "孤村翳余景，秋风在空谷。", 
            "落日淡烟芜，坐看千里绿。"
        ], 
        "title": "题画 其一", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "谷口人未归，凉风满林樾。", 
            "孤村云气深，千山雨初歇。"
        ], 
        "title": "题画 其二", 
        "type": "绝句", 
        "yun": "月"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "何处惜春华，芳桃水际花。", 
            "明朝风雨后，流落傍谁家。"
        ], 
        "title": "水边桃花", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "性同韦刺史，坐处爱焚香。", 
            "宝鼎并鸡舌，烦君早寄行。"
        ], 
        "title": "戏呈金", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "沉沉寒夜里，寂寞有谁怜。", 
            "赖得窗间月，犹能照独眠。"
        ], 
        "title": "寝斋夜咏", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "抱瓮汲晨井，灌余烟景微。", 
            "独坐卷修绠，园芳犹满衣。"
        ], 
        "title": "方园杂咏十二首 其一 憩瓮台", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "小坂平如掌，春深绿草肥。", 
            "牛羊识家近，日夕自能归。"
        ], 
        "title": "方园杂咏十二首 其二 牛羊坂", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "北亭望南隩，高林悬薜萝。", 
            "日莫乌声急，时闻劳者歌。"
        ], 
        "title": "方园杂咏十二首 其三 南隩", 
        "type": "绝句", 
        "yun": "歌"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "坐爱蘼芜绿，王孙罢远游。", 
            "不似湘江上，千里动离愁。"
        ], 
        "title": "方园杂咏十二首 其四 芷径", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "故苑金沟断，荒园碧草秋。", 
            "南朝多帝泽，曾向此中流。"
        ], 
        "title": "方园杂咏十二首 其五 古沟", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "采采不盈襜，幽芳逐微步。", 
            "欲为公子裳，敢谓行多露。"
        ], 
        "title": "方园杂咏十二首 其六 采蓝径", 
        "type": "绝句", 
        "yun": "遇"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "杖藜成独往，青林人迹稀。", 
            "日晏迷归路，翠实罥秋衣。"
        ], 
        "title": "方园杂咏十二首 其七 苍耳林", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "举头见南山，相去能几里。", 
            "莫言不在山，看山如屋里。"
        ], 
        "title": "方园杂咏十二首 其八 见山坡", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "邻近列仙居，瑶林閟清境。", 
            "夜深明月来，送过幡幢影。"
        ], 
        "title": "方园杂咏十二首 其九 道林", 
        "type": "绝句", 
        "yun": "梗"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "结屋连碧筱，虚牖抱园开。", 
            "如何天上月，移向壁间来。"
        ], 
        "title": "方园杂咏十二首 其十 月牖", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "园井汲寒绿，当窗煮金屑。", 
            "应有山僧来，从君泛春雪。"
        ], 
        "title": "方园杂咏十二首 其十一 茶宴室", 
        "type": "绝句", 
        "yun": "屑"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "一壶兼一杖，独行东墺里。", 
            "稚子倚柴门，孤烟屋头起。"
        ], 
        "title": "方园杂咏十二首 其十二 东墺", 
        "type": "绝句", 
        "yun": "纸"
    }, 
    {
        "author": "张羽", 
        "era": "元", 
        "subtype": "五言绝句", 
        "text": [
            "酒号忘忧物，花名乃相偶。", 
            "忧来对花坐，何如饮美酒。"
        ], 
        "title": "题横塘萱草用酒字韵", 
        "type": "绝句", 
        "yun": "有"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "老来弦索久相违，心事虽存指力微。", 
            "莫更重弹《白翎雀》，如今座上北人稀。"
        ], 
        "title": "听老者理琵琶", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "灯前把卷泪双垂，妻子惊看那得知。", 
            "江上故人身已没，箧中寻得寄来诗。"
        ], 
        "title": "悼高青丘季迪三首 其一", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "消息初传信又疑，君亡谁复可言诗。", 
            "中郎幼女今痴小，遗稿千篇付与谁。"
        ], 
        "title": "悼高青丘季迪三首 其二", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "生平意气竟何为，无禄无田最可悲。", 
            "赖有声名消不得，汉家乐府盛唐诗。"
        ], 
        "title": "悼高青丘季迪三首 其三", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "绿雨微消紫陌尘，湖光冷落似无春。", 
            "朱门记得曾游处，杨柳青青不见人。"
        ], 
        "title": "取胜亭感旧", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "南北云山赋远游，白头终老晋阳秋。", 
            "千篇留得平生稿，半似苏州半郢州。"
        ], 
        "title": "挽杨宪府孟载二首 其一", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "恨不寻君未死前，须臾一别便千年。", 
            "慰人幸有童乌在，他日应能续《太玄》。"
        ], 
        "title": "挽杨宪府孟载二首 其二", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "客路寻常怨别离，况逢秋色倍堪悲。", 
            "一封书到千山暮，正是思君独坐时。"
        ], 
        "title": "寄友", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "山如东郭先生里，屋似西湖处士家。", 
            "为问轩中清白吏，还应比雪比梅花？"
        ], 
        "title": "梅雪轩", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "内官妆束样能齐，宛洛春风信马蹄。", 
            "共说放朝无一事，看花直到夹城西。"
        ], 
        "title": "双驭图", 
        "type": "绝句", 
        "yun": "齐"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "白昼闲门一两僧，山房深掩藓花青。", 
            "西风不管钟鱼破，自在斜阳与塔铃。"
        ], 
        "title": "废寺", 
        "type": "绝句", 
        "yun": "青"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "金水桥边蜀鸟啼，玉泉山下柳花飞。", 
            "江南江北三千里，愁绝春归客未归。"
        ], 
        "title": "燕山春暮", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "道在何妨拙，身安一任贫。", 
            "已知如意事，不逐苦吟人。", 
            "瀑布空山月，梅花破屋春。", 
            "奚囊有佳句，未肯寄朝绅。"
        ], 
        "title": "诗穷", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "半生江海上，犹未卜菟裘。", 
            "今夜雁初过，他乡人正愁。", 
            "青灯孤枕梦，黄叶一庭秋。", 
            "何日寻归棹，山阴访子猷。"
        ], 
        "title": "客夜怀王英甫", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "艳色倾前席，高歌度远楹。", 
            "羞多时掩面，娇重未成声。", 
            "浅按红牙拍，轻和宝钿筝。", 
            "周郎知误处，众里最多情。"
        ], 
        "title": "席上闻歌妓", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "矮屋两三间，无荣梦自安。", 
            "好山看不厌，终日坐忘餐。", 
            "书就松根读，琴来石上弹。", 
            "浮生闲是宝，何必望为官。"
        ], 
        "title": "山中答高彦敬", 
        "type": "律诗", 
        "yun": "寒"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "远访孤峰顶，凉荒见道情。", 
            "别来多少事，话到二三更。", 
            "灯影摇空壁，茶香出破铛。", 
            "山中无一物，何以赠君行。"
        ], 
        "title": "文心之访予山中", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "心上无俗事，禅余只好吟。", 
            "命穷甘白屋，身健直黄金。", 
            "世路剑关险，侯门沧海深。", 
            "虚名何必尚，吾志在山林。"
        ], 
        "title": "写怀", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "春来秋又去，尘事转茫茫。", 
            "天下若无死，人间应更忙。", 
            "燕衔泥葺垒，蜂酿蜜为房。", 
            "独有幽栖者，眼高空八荒。"
        ], 
        "title": "尘事", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "雁落苍烟外，蝉吟夕照中。", 
            "与谁论古道，独自立秋风。", 
            "远岫青无数，晴波碧四空。", 
            "故人成久别，不见寄诗筒。"
        ], 
        "title": "玉泉山中怀李景山田师孟二公", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "送子绿杨堤，杨花如雪飞。", 
            "相看忍相别，同出不同归。", 
            "雁背夕阳远，马嘶春草肥。", 
            "北堂慰孤寂，喜色动斑衣。"
        ], 
        "title": "送同行省亲", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "寥落无人问，青尊独自斟。", 
            "思亲两行泪，倦客十年心。", 
            "贫久难禁病，愁多欲废吟。", 
            "岁寒谁可语，莫逆有孤琴。"
        ], 
        "title": "旅怀", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "石路多盘折，秋阳向郁蒸。", 
            "矮墙低贴水，老树倒悬藤。", 
            "白发腰镰叟，缁衣顶笠僧。", 
            "村醪何处问，更入乱云层。"
        ], 
        "title": "永康道中", 
        "type": "律诗", 
        "yun": "蒸"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "落日瓜州渡，余寒透薄衣。", 
            "客囊空薏苡，春色自蔷薇。", 
            "江远水东去，天晴雁北飞。", 
            "故山千里外，昨夜梦先归。"
        ], 
        "title": "过瓜州", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "一龛俱绝顶，门外众山横。", 
            "池小鱼能活，庭荒草乱生。", 
            "窗虚延月色，林远隔钟声。", 
            "俗客不得到，主人无送迎。"
        ], 
        "title": "隐者山房", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "唐君天目住，诗律有唐声。", 
            "父子同机轴，江湖识姓名。", 
            "秋风吹破屋，夜雪洒寒檠。", 
            "自说贫如许，儒官误一生。"
        ], 
        "title": "赠唐师善父", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "道人无可爱，所嗜特清吟。", 
            "墨痕沁春雪，灯影摇秋霖。", 
            "试将不龟手，用鼓无弦琴。", 
            "此意许谁会，思君沧海深。"
        ], 
        "title": "次李景山韵", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "乍见即言还，望云归远山。", 
            "舟行白鸟外，路出绿阴间。", 
            "邻父开松径，家童扫竹关。", 
            "世途方扰扰，谁复似君闲。"
        ], 
        "title": "送客还山", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "寻僧自补屐，古寺夏云中。", 
            "听鸟明闻性，看花悟色空。", 
            "风传烟磬远，竹引野泉通。", 
            "便欲捐尘累，香灯事远公。"
        ], 
        "title": "访道衍上人时寓海云", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "华亭多胜概，此去几时还。", 
            "古寺寒林外，荒城野水间。", 
            "地灵偏有鹤，海近绝无山。", 
            "庞老知音者，相看必破颜。"
        ], 
        "title": "送僧之华亭行化", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "杖锡去随缘，乡山在日边。", 
            "遍参东土法，顿悟上乘禅。", 
            "咒水龙归钵，翻经浪避船。", 
            "本来无去住，相别与潸然。"
        ], 
        "title": "赠僧还日本", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "相见复相违，尊前泣满衣。", 
            "交游吾与汝，出处是耶非。", 
            "淮柳行将转，江鸿去渐稀。", 
            "更怜王子敬，此去几年归。"
        ], 
        "title": "赠高邮许晋兼怀王颙", 
        "type": "律诗", 
        "yun": "微"
    }, 
    {
        "author": "张宪", 
        "era": "元", 
        "subtype": null, 
        "text": [
            "胭脂井，玛瑙甃，琉璃阑，黄金辘轳银绠寒。", 
            "桃花小波下无底，雌龙古怨沈红水。", 
            "妖姬不作井中鬼，玉树飞花落如雨。"
        ], 
        "title": "胭脂井（陈后主）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "臣本山东农，臣诚田舍翁。", 
            "臣以隋末乱，出仕蒲山公。", 
            "蒲山愎谏自用，故臣言不用，臣计不从。", 
            "百万粮，一日尽，百万众，一夕空，力屈事去归山东。", 
            "臣义不忍弃故土，事仇充，相随西来朝真龙。", 
            "先帝不臣识，大臣不臣通。", 
            "故臣上书自请安山东。", 
            "山东归皇图，授臣洗马之职在东宫。", 
            "东宫多不德，兄弟不相容。", 
            "臣教太子剪黑闼，亲元戎。", 
            "又教太子除陛下，太子不臣庸。", 
            "太子既死，先帝命臣听陛下处分，臣安敢效匹夫小谅自与逆党同。", 
            "陛下以臣尽心所事，赦臣死罪，除臣秘书，登臣政府爵位崇。", 
            "臣于是感激，时时进谏开皇衷。", 
            "陛下幸而时听臣言，以致四海太平年谷丰。", 
            "使陛下功德及尧舜则臣心喜，小有过失则臣心忡。", 
            "是以不四年中而有三代风。", 
            "陛下初年诚心听谏，故天耳聪。", 
            "今听谏不逮昔，故天耳聋。", 
            "往以未治为忧，故人心悦。", 
            "今以既治为安，故威德隆。", 
            "往日用臣言，赐臣以黄金瓮。", 
            "天厩骢，辍殿材构臣屋与墉。", 
            "今日以人言仆臣墓碑，停臣子婚，为惠胡不终。", 
            "喜臣则谓臣妩媚，恶臣则詈臣田舍翁。", 
            "陛下不宜以喜怒毁誉损厥躬。", 
            "臣荐侯与杜，谓其才略雄，臣岂阿党预知其终凶。", 
            "臣录谏疏草，前后三百封。", 
            "欲使后世知陛下，能听谏，致时雍。", 
            "岂欲卖直归过为己功，避嫌焚草徒足恭。", 
            "臣幸而身先朝露，使臣不幸，恐不免随比干，侣龙逢。", 
            "独不记臣言良与忠，胡为乎会须杀此田舍翁。", 
            "田舍翁，岂畏死，但惜陛下既杀张亮，又诛刘洎，剪刈大臣如刈蓬。", 
            "臣不愿陛下祠少牢，立仆石，但愿陛下养气质，除内讧，毋以喜怒存诸胸。", 
            "大臣无灾帝德穹，社稷无虞王业鸿。", 
            "千秋万岁为唐宗，老臣不讳田舍翁。", 
            "于乎，老臣不讳田舍翁。"
        ], 
        "title": "代魏徵田舍翁词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "东风未燥昭陵土，感业尼称天下母。", 
            "唐室山河忽变周，李氏儿郎更姓武。", 
            "洛水泱泱出宝图，黄金烂烂铸天枢。", 
            "五王不入迎仙院，二竖能忘受命符。", 
            "君不见汉家元后号文母，庙食从来侄祀姑。"
        ], 
        "title": "圣母神皇词（则天）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "扬州都督开三府，十万强兵猛如虎。", 
            "骆生长檄魏生谋，大义精忠照千古。", 
            "山东豪杰望旌旗，蓄缩江淮立伯基。", 
            "莫指金陵图王气，石梁鸦噪髑髅悲。"
        ], 
        "title": "匡复府", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "睢阳战败血飘杵，力屈犹思为厉鬼。", 
            "玄元祠前哭一声，朝食爱姬暮罗鼠。", 
            "唐家宫殿秋草生，二十一陵如掌平。", 
            "独遗双庙门前石，日有行人来系牲。"
        ], 
        "title": "双庙词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "麀巫夜祷轧荦山，淫光下烛穹庐寒。", 
            "柳城胡儿不敢睡，四野恶声啼狗犴。", 
            "猪龙怒磔老枭腹，鳞甲粗疏头角秃。", 
            "婪酣大肚三百斤，偷得真龙半分福。", 
            "平卢宝刀未发硎，范阳毡帐先潜形。", 
            "金鸡口吐东北赦，青骡蹄作西南声。", 
            "凤凰池荒胡眼大。", 
            "东风野鹿嚼杨花，白日妖狐登御座。", 
            "华清玉甃汤作泉，洗儿果撒黄金钱。", 
            "并刀剪綵十六幅，锦棚压碎宫娥肩。", 
            "象床夜冷婴儿哭，猪龙爪破金诃玉。", 
            "香龈不痛荔枝浆，雄心已饱鸡头肉。", 
            "长安天夺蜜口臣，铜头鬼鼓渔阳尘。", 
            "赤心一夜变胡腹，二十四郡都无人。", 
            "潼关夜漏鸡声早，马嵬坡下冰山倒。", 
            "剑门西寄杜鹃巢，练带玉环埋翠草。", 
            "嘉山土门勤战功，猪儿帐下屠猪龙。", 
            "旄头星落大腹破，几上鸾刀一尺红。"
        ], 
        "title": "大腹儿", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "寿春殿，延喜楼，梁王欲归天子留。", 
            "楼前百戏排倡优，百官陪宴酬未休。", 
            "梁王上马楼上头，梁王东归天子愁。", 
            "天子愁，梁王喜。", 
            "鸱枭暗移传国玺，砀山王气珑瑽起。", 
            "皇后捧金卮，天子歌《柳枝》，家亡国破无多时。", 
            "河东鸦儿独眼窥，纥干冻雀死不飞，灞桥送客那得知。"
        ], 
        "title": "饯梁王", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "沙陀一夜鸦儿死，夹寨堤边黄雾起。", 
            "三枝誓箭挂马鞍，誓与先王刷遗耻。", 
            "六年河上几辛苦，才得河南一丸土。", 
            "卢龙悖子虽剖心，耶律膻□犹未虏。", 
            "栉风沐雨壮志荒，傅粉涂朱乐未央。", 
            "癞枭本为太原孽，骄子都化邯郸倡。", 
            "歌吴歈，习赵舞，吹玉笙，击花鼓。", 
            "十万貔貅介冑雄，三千粉黛烟花主。", 
            "呼优名，李天下，龙颊轻批面如赭。", 
            "法刀不斩敬心磨，镜破铜光解如瓦。", 
            "魏州总管著柘黄，门高流矢生金疮。", 
            "刘尼不进银瓶醴，凤瑟鸾筝殉龙体。", 
            "君不见铁鎗将军有先知，斗鸡咬犬呼小儿。"
        ], 
        "title": "李天下", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "约誓书，金匮藏，不鉴柴家幼儿祚不长。", 
            "弟兄子侄相继作，书记署名传晋王。", 
            "金匮书，藏祸府，肘腋奇凶起慈母。", 
            "深宫烛影夜无人，漏下严更天四鼓。", 
            "寡妇孤儿不敢啼，戳地有声金柱斧。", 
            "太平王子著龙衣，定策元勋孰敢非。", 
            "艺祖有灵君莫急，朱牌金字火羊飞。"
        ], 
        "title": "金匮书", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "一纲举，万目张。", 
            "建炎帝，开重光。", 
            "首窜卖国牙，继诛易姓王。", 
            "募军买马事战备，誓为吾君复旧疆。", 
            "忤汪黄，七十五日中书堂，奉祠已落张公章。", 
            "嗟乎一纲去，万目弛，□马长驱饮江水。", 
            "张公督战方未已，张公督战方未已！"
        ], 
        "title": "一纲谣（李纲）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "君不见南薰门，铁炉步，神矛丈八舞长蛇，双练银光如雨注。", 
            "又不见铁浮屠，拐子马，斫胫钢刀飞白霜，贯阵背嵬纷解瓦。", 
            "义旗所指人不惊，王师到处壶浆迎。", 
            "两河忠义望风附，襄邓荆湖唾手宁。", 
            "朱仙镇上马如虎，百战经营心独苦。", 
            "赐环竟坏回天功，卷旆归来卧枢府。", 
            "钱塘宫殿春风轻，娇儿安宴醉未醒。", 
            "徒令功臣三十六，舞女歌儿乐太平。", 
            "虎头将军面如铁，义胆忠肝向谁说。", 
            "只将和议两封书，往拭先皇目中血。", 
            "将军将军通军术，君命不受未为失。", 
            "大夫出疆事从权，铁马长驱功可必。", 
            "功成解甲面赤墀，拜表谢罪死不迟。", 
            "惜哉忠义重山岳，智不及此良可悲。", 
            "乌乎肆谗言，加毒手，申王心，循王口，蕲王湖上乘驴走。", 
            "五国城头帝鬼啼，胡儿相酌平安酒。"
        ], 
        "title": "岳鄂王歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "咸淳师相专军国，堂吏馆宾供羽翼。", 
            "诸司百职听使令，台谏承颜言路塞。", 
            "轮舟五日一入朝，湖山佳处多逍遥。", 
            "谀言佞语颂功德，边事军声听寂寥。", 
            "半閒堂连多宝阁，歌姬舞妓相欢乐。", 
            "十年国势尽倾摧，犹谓师臣堪付托。", 
            "师臣师臣躬督兵，珠金沙头罗一声。", 
            "十三万人齐解甲，寡妇孤儿俱北行。", 
            "君不见黯淡溪流东复东，木棉花开生悲风。", 
            "师臣不忍马革裹，厕上有人能拉胸。"
        ], 
        "title": "咸淳师相（贾似道）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "三宫衔璧国步绝，烛天炎火随风灭。", 
            "间关海道续萤光，力战厓山犹一决。", 
            "午潮乐作兵合围，一字舟崩遂不支。", 
            "樯旗倒仆百官散，十万健儿浮血尸。", 
            "皇天不遗一块肉，一瓣香焚海舟覆。", 
            "犹有孤臣卧小楼，南面从容就刑戮。"
        ], 
        "title": "厓山行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "红象作小梳，髻龙盘漆发。", 
            "香泥捣守宫，染透桃花骨。", 
            "白马不归来，倚床弄红拂。", 
            "桂阴绿团团，坐对玲珑月。"
        ], 
        "title": "房中思", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "黄巾骑马腾红云，绿章细书天篆文。", 
            "芙蓉小冠切白玉，伏地夜奏中天君。", 
            "灼灼桃花映羊首，电绕魁罡百怪走。", 
            "九皇一笑帝车移，银鹿作羓霞注酒。", 
            "玉衡闪烁招摇光，人间尘土何茫茫。", 
            "石家买得绿珠笑，五云蹋地椒壁香。", 
            "短衣吹秋车武子，乾抱流萤照书纸。", 
            "虚空喉舌正司权，杳杳冥冥注生死。"
        ], 
        "title": "火府告斗", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "榴花照鬟云髻热，蝉翼轻绡香叠雪。", 
            "一丈戎葵倚绣窗，雨足江南好时节。", 
            "五色灵钱傍午烧，綵胜金花贴鼓腰。", 
            "段家桥下水如潮，东船夺得西船标。", 
            "棹歌声静晚山绿，万镒黄金一日销。"
        ], 
        "title": "端午词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "吴宫美人青犊刀，自裁白苧制舞袍。", 
            "轻云冉冉白胜雪，《激楚》一曲回风高。", 
            "九雏凤钗篸紫玉，长裾窄腰莲步促。", 
            "翩翻素袖启朱樱，金笼鹦鹉飞来熟。", 
            "馆娃楼阁摇春晖，台城少年醉忘归。", 
            "璚窗绮户锁风色，桃树日长蝴蝶飞。", 
            "倾城独立世希有，罢吟《绿水》停《杨柳》。", 
            "急管繁弦莫苦催，真珠剩买乌程酒。"
        ], 
        "title": "白苧舞词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "蜻蜓头落灯花黑，瓦面寒蟾弄霜色。", 
            "玉壶水动漏声乾，夜冷莲筹三十刻。", 
            "蓬头儿子冻磨墨，欲拾羁怀寻不得。", 
            "起看庭树响风筝，斗杓堕地天盘侧。"
        ], 
        "title": "夜坐吟", 
        "type": "古风", 
        "yun": "职"
    }, 
    {
        "author": "张宪", 
        "era": "元", 
        "subtype": null, 
        "text": [
            "翠翘半亸双飞凤，辘轳金井悬银瓮。", 
            "万丝翠雾刷鸦光，两点秋波和泪送。", 
            "芙蓉带露不忍折，鹦鹉隔笼时自哢。", 
            "多情宋玉正悲秋，故放香魂入秋梦。"
        ], 
        "title": "秋梦引", 
        "type": "古风", 
        "yun": "送"
    }, 
    {
        "author": "张宪", 
        "era": "元", 
        "subtype": null, 
        "text": [
            "东风吹春春不醒，桃花杏花空娉婷。", 
            "万丝剪绿暗如雾，千里相思长短亭。", 
            "亭前女儿十六七，手挽柔条背春日。", 
            "六街马蹄蹋黄尘，雪花漫天愁杀人。"
        ], 
        "title": "杨花词", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "林甫官朝日，韩休罢相时。", 
            "新台初纳妇，兴庆又生儿。", 
            "玉栅笼鹦鹉，金盘进荔枝。", 
            "内前车马棘，无地避诸姨。"
        ], 
        "title": "天宝词", 
        "type": "律诗", 
        "yun": "支"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "明月满大堤，荡舟湖水西。", 
            "桨牙鸣浪碎，船尾拂花低。", 
            "绿鬟湿香雾，红袖罥芳泥。", 
            "采莲不得藕，空妒鸳鸯栖。"
        ], 
        "title": "采莲曲", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "少长深闺里，面不识风吹。", 
            "自为薄情妇，懒涂红玉脂。", 
            "花轩背春睡，月树恼秋思。", 
            "不嫁张京兆，敢烦郎画眉。"
        ], 
        "title": "薄命妾", 
        "type": "律诗", 
        "yun": "支"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "四野天垂幔，孤峰地涌金。", 
            "潮来讲台润，日午剑池深。", 
            "曲径穿红树，长廊蔽绿阴。", 
            "小吴轩子好，谁继老坡吟。"
        ], 
        "title": "虎丘寺", 
        "type": "律诗", 
        "yun": "侵"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "昔闻野王宅，今上读书堆。", 
            "篁竹最深处，菊花时自开。", 
            "天风响钟磬，海气结楼台。", 
            "回首梁陈事，悲歌付一杯。"
        ], 
        "title": "顾野王读书堆", 
        "type": "律诗", 
        "yun": "灰"
    }, 
    {
        "author": "张宪", 
        "era": "元", 
        "subtype": "五言律诗", 
        "text": [
            "并倚两娇娆，人呼大小乔。", 
            "腕松红玉钏，钗亸紫金翘。", 
            "公瑾应同调，孙郎早见招。", 
            "独怜铜雀瓦，风雨夜萧萧。"
        ], 
        "title": "二乔图", 
        "type": "律诗", 
        "yun": "萧"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "雁将边信拍江飞，人倚阑干立翠微。", 
            "山色忽随云影换，秋声暗向树头归。", 
            "可怜上国多戎马，怅恨中原又落晖。", 
            "于悒客怀仍对画，不胜老泪湿征衣。"
        ], 
        "title": "江雁初飞图", 
        "type": "律诗", 
        "yun": "微"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "江南羽化张天雨，海上神交宋仲温。", 
            "楷法钟繇称独步，草临皇象已专门。", 
            "折钗未坠风前股，漏屋先凝雨后痕。", 
            "寄语临池诸俊彦，蚓蛇鸡鹜莫须论。"
        ], 
        "title": "赠宋仲温", 
        "type": "律诗", 
        "yun": "元"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "葛井西头更向西，丹房高与白云齐。", 
            "铅田虎下飞红电，汞海龙沈结紫泥。", 
            "山鬼俯阑窥火候，炉神伏地丐刀圭。", 
            "饮馀一盏中黄酒，坐听鹃声松上啼。"
        ], 
        "title": "井西丹房", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "高栋层轩夜未央，溶溶新绿涨池塘。", 
            "风轻杨柳金丝软，月淡梨花玉骨香。", 
            "乱唾碧茸纡曲径，独循青琐转回廊。", 
            "千金一刻谁能买，输与豪家白面郎。"
        ], 
        "title": "题院人画小景", 
        "type": "律诗", 
        "yun": "阳"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "翠馆行厨雪乍消，墙头新柳又垂条。", 
            "珊瑚枕煖人初醉，鹦鹉笼寒舌未调。", 
            "座上綵鸾珠插鬓，掌中飞燕玉围腰。", 
            "海棠一夜东风软，落尽云边金步摇。"
        ], 
        "title": "席上得摇字", 
        "type": "律诗", 
        "yun": "萧"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "春来何处恼柔肠，柳下人家绿琐窗。", 
            "画栋歌尘珠簌簌，雕盘舞袖翠双双。", 
            "鼓翻芍药雷轰座，酒熟酴醾雪满缸。", 
            "最忆瑶芝堂下路，一宵归梦隔春江。"
        ], 
        "title": "嬉春", 
        "type": "律诗", 
        "yun": "江"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "马似游龙槊似蛇，弁登雄雉服登猳。", 
            "声吞汉贼当阳坂，气压秦皇博浪沙。", 
            "蔽日浮云行按剑，满天明月卧吹笳。", 
            "同宗亦有狂书客，坐对寒窗拟祃牙。"
        ], 
        "title": "赠张帅", 
        "type": "律诗", 
        "yun": "麻"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "我爱中州双国士，尊前为我解金龟。", 
            "南山石烂歌逾缓，铜柱沙沈迹未移。", 
            "割土有人窥汉鼎，磨崖无客颂唐碑。", 
            "狂生雅抱澄清志，中夜闻鸡起舞时。"
        ], 
        "title": "与宁子廉马敬常饮酒得移字", 
        "type": "律诗", 
        "yun": "支"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "层楼拱立夹通衢，鼓奏钟鸣壮帝畿。", 
            "万古晨昏常对待，两丸日月自双飞。", 
            "寿山树色笼佳气，御水波光荡落晖。", 
            "手把阑干频北望，心如征雁独南归。"
        ], 
        "title": "登齐政楼", 
        "type": "律诗", 
        "yun": "微"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "彩毫漆点新蝉翼，奚墨云磨旧马肝。", 
            "月落小窗琼佩冷，梦回孤枕玉钗寒。", 
            "荼蘼架雪香生宴，么凤笼烟醉倚阑。", 
            "笑我一春长闭户，柳花填巷卧袁安。"
        ], 
        "title": "春日", 
        "type": "律诗", 
        "yun": "寒"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "短棹轻舟白发翁，往来常在泖西东。", 
            "一篙绿水孤篷外，九点青山落照中。", 
            "不尽春光杨柳雨，无边秋兴蓼花风。", 
            "鸱夷盛酒羊裘卧，表海封齐莫论功。"
        ], 
        "title": "赋松江渔者", 
        "type": "律诗", 
        "yun": "东"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "一簇林塘隐者栖，天然画出武陵溪。", 
            "循墙流水湾湾曲，匝屋桃花树树低。", 
            "春雨闭门山犬吠，炊烟隔竹午鸡啼。", 
            "幽深直待秦人避，但恐渔郎自路迷。"
        ], 
        "title": "王氏小桃源", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "暖云将雨骤阴晴，四月罗衣尚未成。", 
            "万点愁心飞絮影，五更残梦卖花声。", 
            "方空越白承恩厚，绣䘿诸于照道明。", 
            "自笑穷途不归去，空怀漫刺阖闾城。"
        ], 
        "title": "留别赛景初", 
        "type": "律诗", 
        "yun": "庚"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "寂历荒城遍野蒿，昔人事业已徒劳。", 
            "雁将秋色催归马，枫引霜花入战袍。", 
            "地阻东南乡信远，天昏西北阵云高。", 
            "不堪屡作还家梦，起向西风抚大刀。"
        ], 
        "title": "临安军前", 
        "type": "律诗", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "每怀仙境到无缘，绿暗红稀又一年。", 
            "棚上雪香棚下客，暂时分得橘中天。"
        ], 
        "title": "与孙大方真人对酌木香棚下", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "一区精舍水云间，万里春融百虑閒。", 
            "海内苍生渴霖雨，不应坚坐对柴关。"
        ], 
        "title": "题苏昌龄溪山读书图", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "林壑微风草木香，红尘回首路茫茫。", 
            "多情一片东山月，才到沧洲驻景长。"
        ], 
        "title": "苏昌龄时光山水小景图二首 其一", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "余生梦寐在林泉，老眼披图意豁然。", 
            "可笑劳神不知止，咸阳何啻路三千。"
        ], 
        "title": "苏昌龄时光山水小景图二首 其二", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "伤廉伤惠两皆难，成始成终耐岁寒。", 
            "有往有来方是礼，非宾非主意何安。"
        ], 
        "title": "众御史议行酬答之礼宴集公堂仆预宾主无绝长补短之艺虑养小失大之讥口号录呈正臣诸公", 
        "type": "绝句", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "薄游王粲不遗亲，地迥天高只此身。", 
            "惨淡经营供子职，四方观感岂无人。"
        ], 
        "title": "题王君实孝行卷二首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "报本丹诚誓不渝，每逄欢乐变忧虞。", 
            "会须遂却中年愿，孝子忠臣不二途。"
        ], 
        "title": "题王君实孝行卷二首 其二", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "忠养名庄奉二亲，澹翁题扁重千钧。", 
            "江宁陌上人应道，王冢丁祠德有邻。"
        ], 
        "title": "江东陈伯宣置庄名忠养盖取事亲为大之义览卷怅然", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "咫尺仙凡列二途，至人怀抱只清虚。", 
            "一尊共适悠然趣，鲲化鹏抟不羡渠。"
        ], 
        "title": "庚戌立夏秋声真人阶前木香盛开刘叔敬提举共赏有诗别后想像二绝呈木香主人 其一", 
        "type": "绝句", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "风雨潇潇春事休，年光衮衮雪盈头。", 
            "荣枯莫说槐根梦，身世相看总置邮。"
        ], 
        "title": "庚戌立夏秋声真人阶前木香盛开刘叔敬提举共赏有诗别后想像二绝呈木香主人 其二", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "白霫人人倦一来，轮摧马仆惧罹灾。", 
            "知几不似衡阳雁，才到春深便北回。"
        ], 
        "title": "次郑参政韵", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "阅破浮生九十年，从来三乐得天全。", 
            "情知不是尘中客，兀坐横琴答圣贤。"
        ], 
        "title": "题魏立之所藏荣启期三乐图", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "渺渺秋江浸月宫，扁舟来往一丝风。", 
            "锦鳞钓得浑閒事，万象包罗指顾中。"
        ], 
        "title": "题黄秋江钓月图二首 其一", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "桂影扶疏漾碧流，高人归隐坐垂钩。", 
            "乾坤空廓心无际，雨笠烟蓑老即休。"
        ], 
        "title": "题黄秋江钓月图二首 其二", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "世间乡族最为亲，强半逡巡是古人。", 
            "纵使江南官况好，也应回首一伤神。"
        ], 
        "title": "醉中感怀", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "南越瓯闽北拒燕，醯鸡来往瓮中天。", 
            "年来巳报霜飞鬓，才识人间第二泉。"
        ], 
        "title": "慧山泉二首 其一", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "生平所嗜玩清泉，照见尘容返自怜。", 
            "陌上行人汗如雨，云林深处重留连。"
        ], 
        "title": "慧山泉二首 其二", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "人心天理本昭昭，利欲无端日夜销。", 
            "说向迷途浑不省，世间鹏鴳各逍遥。"
        ], 
        "title": "题焦润之觉斋卷后", 
        "type": "绝句", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "缁衣终日诵慈悲，蝼蚁伤生亦皱眉。", 
            "一镬高悬万人命，贪嗔当畏老天知。"
        ], 
        "title": "叹宜兴无锡饥民二首 其一", 
        "type": "绝句", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "沴气无情苦降灾，饥民往往背如鲐。", 
            "微躯不惜填沟壑，还我生前布施来。"
        ], 
        "title": "叹宜兴无锡饥民二首 其二", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "量若洪波重若山，紫薇花下愿君还。", 
            "谁知金谷尘埃底，犹自哦诗敢破悭。"
        ], 
        "title": "和刘平叔见寄二首 其一", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "杭睦相望水隔山，刘郎诗债未能还。", 
            "耐官到底无清浊，造物从来有剩悭。"
        ], 
        "title": "和刘平叔见寄二首 其二", 
        "type": "绝句", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "万叠云山绕梵宫，黑衣三五坐谈空。", 
            "适来车马迎门处，一念应归有相中。"
        ], 
        "title": "奉赠施水庵僧", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "踏破寰中万里尘，争知骏骨委咸秦。", 
            "飞腾不是书生分，东望家山一惨神。"
        ], 
        "title": "中元日雨不出悼所丧马呈宪府诸公三首 其一", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "酷烈薰心不可医，终朝起伏向人嘶。", 
            "方瞳失却来时路，草满秋原水拍堤。"
        ], 
        "title": "中元日雨不出悼所丧马呈宪府诸公三首 其二", 
        "type": "绝句", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "堕甑皆言莫系怀，行人不见邑人灾。", 
            "忽闻邻叟悲还笑，秖为狸奴去复来。"
        ], 
        "title": "中元日雨不出悼所丧马呈宪府诸公三首 其三", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "秦关风雪路崎岖，人道回天计亦迂。", 
            "一自谪迁为口实，后来尤弊蔓难图。"
        ], 
        "title": "题奉元韩氏所藏蓝关风雪图孀亲赐绢并先陇画图三诗卷三首 其一", 
        "type": "绝句", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "天上霜缣宠渥光，阶前兰玉姓名香。", 
            "长安润屋知无数，一笑输君戏綵堂。"
        ], 
        "title": "题奉元韩氏所藏蓝关风雪图孀亲赐绢并先陇画图三诗卷三首 其二", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "手植松楸慰九泉，庆门能识性中天。", 
            "悠悠南北云萍客，愧读春风锡类篇。"
        ], 
        "title": "题奉元韩氏所藏蓝关风雪图孀亲赐绢并先陇画图三诗卷三首 其三", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "凝望秋原景不穷，凄凄风色去年同。", 
            "菊黄枫赤浑閒事，一片西成在眼中。"
        ], 
        "title": "砀山诸友会诗邑泮作绝句纪预诗盟之意二首 其一 秋望", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "人间衮衮惜花王，得似东篱兴味长。", 
            "撷秀餐英期晚节，相看日日是重阳。"
        ], 
        "title": "砀山诸友会诗邑泮作绝句纪预诗盟之意二首 其二 爱菊", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "平分秋气散晴空，坐待银盘上海东。", 
            "美酒清歌诚外物，满怀佳致与人同。"
        ], 
        "title": "赏中秋月用砀山诸生分韵", 
        "type": "绝句", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "与客携壶上碧山，茫茫天宇一开颜。", 
            "江涛汹涌怀思处，民屋萧条指顾间。", 
            "落日照蓬趋水驿，清风拂座笑尘寰。", 
            "安仁解作閒居赋，栖鹘危巢也自攀。"
        ], 
        "title": "君山宴集用韩学正韵（时潘令在座）", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "东吴文族亚中州，此日联翩即胜游。", 
            "古刹突侵银汉表，好花疑在锦江头。", 
            "尊前醉倒俱休惜，沙际春归挽不留。", 
            "后日重经行乐地，一场佳话谩悠悠。"
        ], 
        "title": "座间复用鹤皋教授韵", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "东山素月何婵娟，诗人爱此相留连。", 
            "南北东西桂影直，三五二八清光圆。", 
            "生魄死魄不二理，古人今人同一天。", 
            "安得骑鲸李谪仙，吾欲对影沽十千。"
        ], 
        "title": "对月", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "五十六字盘中珠，诵之如觌欧与苏。", 
            "巨鱼有时迷大壑，丹凤无恙栖高梧。", 
            "忆昔簪盍汉阳树，至今梦绕郎官湖。", 
            "雄章远寄洗俗耳，慰怀绝胜谈虚无。"
        ], 
        "title": "续沧江傅君平和善乐国王诗", 
        "type": "律诗", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "营营薄宦成何事，雪点乌纱月照襟。", 
            "南北十年离别泪，田园一片去来心。", 
            "衰杨岸口嗟兴废，逝水矶头阅古今。", 
            "浊酒未能浇磊磈，棹歌终夕伴长吟。"
        ], 
        "title": "良月九日夜与吉甫提举宿王氏精舍风雨不寐闻寄令弟潜夫同知佳章骨肉之情蔼然具见令人讽诵不已别后次韵写怀", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "将谓投閒乐有馀，已闻丹诰送新除。", 
            "灾祥自古由天降，忠直从来与世疏。", 
            "治狱我惭于定国，济时公类马相如。", 
            "太湖一阻三年别，淮水朝宗好寄书。"
        ], 
        "title": "府推史彦明迁安东太守次韵来诗寄贺", 
        "type": "律诗", 
        "yun": "鱼"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "大钧播物性难同，处世规模贵适中。", 
            "分薄畸人偏得咎，时来竖子亦成功。", 
            "堂堂东鲁青云客，碌碌西秦白发翁。", 
            "松柏相看期晚节，肯随桃李竞春风。"
        ], 
        "title": "和李彦谦御史", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "物理盈虚岂易量，更阑寻绎月侵床。", 
            "九年面壁师中夏，三策回天黜异方。", 
            "驽马不离刍牧地，轻鸥常占水云乡。", 
            "谁能识得归来趣，古是今非梦一场。"
        ], 
        "title": "复用述怀韵寄吉甫师尹二公", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "南塘幽阒似山林，是是非非总不侵。", 
            "诗有静功联句好，坐无俗客话情深。", 
            "花枝徙倚閒居乐，柳絮颠狂薄宦心。", 
            "闻说主人村酒熟，几时携杖一相寻。"
        ], 
        "title": "南塘戏赠立斋主人", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "盘礴崎岖力不任，遐方风景变鸣禽。", 
            "舟浮湖面波澜阔，马憩山腰涧壑深。", 
            "千里晓烟炊紫葛，一春寒雾锁青林。", 
            "纷纷寇盗何时静，龚遂登车是好音。"
        ], 
        "title": "舟至常德出陆由辰抵沅书事三首 其一", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "兰澧分岐望芷沅，渡头杨柳欲飞绵。", 
            "囊无薏苡防私论，茶有茱萸敌瘴烟。", 
            "心定渐忘行役苦，愁浓不觉岁时迁。", 
            "从今暴殄为明诫，曾见山头火种田。"
        ], 
        "title": "舟至常德出陆由辰抵沅书事三首 其二", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "武陵回首望巴陵，摈退舟师就马程。", 
            "潏潏青沟穿路过，峨峨苍岭送人行。", 
            "庙堂任使谁能避，箐麓猖狂只自惊。", 
            "欲为伏波寻胜迹，草间闻有鹧鸪声。"
        ], 
        "title": "舟至常德出陆由辰抵沅书事三首 其三", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "里巷欢传现毕星，中宵急雨换愁生。", 
            "禦寒价索公孙被，送暑功调傅说羹。", 
            "檐外浓阴沧海立，枕边清响碧云平。", 
            "人间别有焦枯地，寄语天瓢莫尽倾。"
        ], 
        "title": "秋夜听雨", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "拍手他乡遇故知，不妨卮酒话心期。", 
            "英豪意气犹平日，政事机关胜昔时。", 
            "学悟素行那择禄，命当清苦只吟诗。", 
            "操持到此真奇士，不道今奇古亦奇。"
        ], 
        "title": "王仲通宰公自东吴别去十载甲寅秋会于鄂渚乃知尚在七品常调中使人有郁郁遗才之叹谈论平生相对如梦历数海内诸友离合升沉之状悲欢良久有不能自已者既而仲通有欲为道隐求奉一祠之语诘难未能服俄为借骑下淮复归行馆翌日缀诗二章奉呈兼简钦甫佥司士元使君君平察推 其一", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "俯仰无惭是此公，相逢如在梦魂中。", 
            "安仁客鬓垂垂老，工部行囊旋旋空。", 
            "拥彗无心迎相国，还丹有意学仙翁。", 
            "前贤好语休轻弃，一命能施济物功。"
        ], 
        "title": "王仲通宰公自东吴别去十载甲寅秋会于鄂渚乃知尚在七品常调中使人有郁郁遗才之叹谈论平生相对如梦历数海内诸友离合升沉之状悲欢良久有不能自已者既而仲通有欲为道隐求奉一祠之语诘难未能服俄为借骑下淮复归行馆翌日缀诗二章奉呈兼简钦甫佥司士元使君君平察推 其二", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "白发苍颜落照边，敝裘羸马恶风前。", 
            "熏心醁醑凡三月，扑面缁尘又一年。", 
            "世事升沉看木偶，天机消长阅韦编。", 
            "投閒欲效耆英社，何处花光似洛川。"
        ], 
        "title": "岁暮书怀录赠谦甫提学暨子方学士昆仲", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "世途平地几褒斜，古道迂回草棘遮。", 
            "盈缩静看天际月，荣枯常拟槛前花。", 
            "凌云慷慨瞻新句，好客殷勤喜故家。", 
            "咫尺胜缘无分到，为谁辛苦趁蜂衙。"
        ], 
        "title": "和平江推官佟亨甫游锡山陆氏园亭", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "暮醉朝醒度浃旬，清时人物上元春。", 
            "席前雅调声声稳，方外谐谈字字新。", 
            "六代兴亡驹过隙，十年离合雁来宾。", 
            "不堪回首东州路，云白山青一怆神。"
        ], 
        "title": "漂阳道中寄金陵诸友", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "沧溟尘劫谷为陵，世事悠悠卒未平。", 
            "晚圃云烟归啸傲，春梁燕雀贺生成。", 
            "江东渭北三年别，利路名场几梦惊。", 
            "吾道只今谁砥柱，并州回首羡同盟。"
        ], 
        "title": "申仲礼自别秦淮台宪诸公如失轩鉴继过太原仆留吴中尝以诗奉寄丁酉冬敬甫薇郎回自并门连奉报章且谂仲礼薰陶涵养非向年比英风迈节形见乎辞又非行辈所可拟伦也因便奉和略表仰思", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "客鬓刁骚色渐皤，臣心澄澈净无波。", 
            "诗书事业收功晚，凿枘情怀触讳多。", 
            "委吏深惭鞭算手，家人谩赋扊扅歌。", 
            "悠悠穷达皆天定，尘扑征衫奈俗何。"
        ], 
        "title": "钱塘杂咏", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "景行高名二十年，披云吴会睹青天。", 
            "士林硕果存生意，宦海清波被俗怜。", 
            "腊雪随车消瘴疠，仁风合道振鱼鸢。", 
            "汉廷求治新颛面，期与瓯民共息肩。"
        ], 
        "title": "上周宣慰", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "双溪分被五周星，吴下相逢眼更青。", 
            "置酒楼头观世态，放情言外慰山灵。", 
            "惠留良药诗脾悦，想像纤絺暑气醒。", 
            "两地宦游非往昔，晚风吹动雨冥冥。"
        ], 
        "title": "寄谢君举副使", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "赞化调元四十春，堂堂忠义自天真。", 
            "文星一转颂声息，教雨重沾生意新。", 
            "虎节分荣清玉垒，鹤书返政代蒲轮。", 
            "闾阎后学无长技，唯办年年祝大椿。"
        ], 
        "title": "寿右揆性斋马公", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": null, 
        "text": [
            "阳坡碧草秋芊绵，疏影漏衣团绿烟。", 
            "龙枝无声山日午，仙骨蜕空神悄然。", 
            "冰魂微回海山小，泠泠鹤语青林表。", 
            "俯视黄尘盖九州，悠悠凡梦何时晓？"
        ], 
        "title": "松阴梦词", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "少年惯作看花客，陌上桃花总相识。", 
            "春风似向此中偏，一种花开百般色。", 
            "只爱深红更残红，君家此本更不同。", 
            "枝上白云吹不散，阶前明月照疑空。", 
            "一从一衡根各别，香上斜封愁欲折。", 
            "画筵红烛人半醉，忽见此花惊是雪。", 
            "武陵秦人那得知，河阳满县徒尔为。", 
            "当时东风千树锦，未比君家琼树枝。", 
            "翠禽飞来嗟易见，粉蝶栖时难可辨。", 
            "红妆美女娇如花，着向花间应掩面。", 
            "花今正开莺乱啼，酒醒拈笔为君题。", 
            "羡君兄弟如虹霓，豪饮不愁花下迷。", 
            "玉壶清酒金偏提，𥱧筝琵琶羌管齐。", 
            "走觅桥西旧酒伴，莫待风雨花成泥。"
        ], 
        "title": "写生碧桃花歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "赵魏公，宋王孙，风流白晰更能文。", 
            "丹青自比董北苑，书法兼工王右军。", 
            "至元诏书征草泽，召见廷中推第一。", 
            "三府趋朝贺得人，万乘临轩赐颜色。", 
            "殿前落笔侍臣惊，鸡林象郡总知名。", 
            "夫人通籍宫中宴，儿子承恩内里行。", 
            "一家三人书总好，天子频称古来少。", 
            "疏广归来有赐金，张芝闲处多章草。", 
            "全盛须臾那可伦，百年乔木易成尘。", 
            "凄凉故宅属官府，零落诸孙随市人。", 
            "空留遗迹传身后，一纸千金争买售。", 
            "屏风画绝为谁收，团扇书工亦何有。", 
            "唐生购得墨竹枝，一尺中含千尺姿。", 
            "若非松雪斋前见，应是沤波亭下披。", 
            "曲池已平台已坏，露叶烟丛竟何在。", 
            "唯有双溪水北流，至今犹绕空墙外。"
        ], 
        "title": "赵魏公竹枝歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "古来名画传父子，唐有二李蜀两黄。", 
            "吴兴公子冠当代，雍也继之早擅场。", 
            "宋祖子孙画龙种，毛骨固是非寻常。", 
            "珊瑚宝玦久零落，空有妙艺传文章。", 
            "至元天子亲召见，徒步便赐中书郎。", 
            "奏图每得天颜喜，盛以金匮白玉堂。", 
            "遂令世人争贵重，门户杂遝如堵墙。", 
            "雍初腾踔晚一蹶，五陵豪气无时忘。", 
            "吴姬越娥坐相拥，始肯落笔挥缣缃。", 
            "五日十日一水石，屏障仿佛生辉光。", 
            "君家双图何所得，私印乃出牟陵阳。", 
            "一图汗漫秋水阔，雁鸿排序投潇湘。", 
            "山僧悄寻孤寺远，客子喜甚高帆张。", 
            "一图嵂兀众峰出，疏林叶赤天雨霜。", 
            "消摇巾舄者谁氏，可是商颜之绮黄？", 
            "风尘澒洞二十载，玉轴锦题多散亡。", 
            "图书只应天上有，人间那得千金藏。", 
            "从来好事遂成癖，云烟过眼如毫芒。", 
            "君不见王家桓家势尽时，复墙走翙不得将。", 
            "何如城南佳山水，千岩万壑摩青苍。", 
            "与君对此饮美酒，虽无南宫北苑庸何伤。"
        ], 
        "title": "画山水行", 
        "type": "古风", 
        "yun": "阳"
    }, 
    {
        "author": "张羽", 
        "era": "元", 
        "subtype": null, 
        "text": [
            "赤城晓拥青丝骑，玉镜愁鸾落红泪。", 
            "冰魂偷逐水仙归，绮楼一夜灵犀碎。", 
            "六曲阑空不碍春，罗带盘风轻扬尘。", 
            "池波不动夜光碧，青天影落桃花云。", 
            "相思月照楼前水，离离芳树流红子。", 
            "无情桃李乱中开，不学芙蓉抱霜死。"
        ], 
        "title": "梁节妇", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "和氏善相玉，楚人乃失之。", 
            "后王不深谅，空沉沙与泥。", 
            "方歅善相马，秦穆犹见疑。", 
            "向无孙阳识，终与驽骀齐。", 
            "人生穷达在用舍，吕公许负将何为。", 
            "君不见淮阴饿隶封侯面，沛公不遇仍贫贱。", 
            "又不见新丰孤客人莫顾，可怜未入常何荐。", 
            "英雄不用则为鼠，燕颔虎头何足羡。", 
            "袁生炯炯双瞳方，走马能识人中王。", 
            "如何不带食肉相，一生奔走须眉苍。", 
            "由来目睫不自见，何必借取青铜光。", 
            "生云富贵不足取，我欲玩世聊徜徉。", 
            "昔年夏统在京洛，不说姓名惟卖药。", 
            "眼中不见贾侍中，小海歌阑风雨作。", 
            "生乎生乎如其人，飘然东归东海滨。", 
            "倘过鉴湖逢贺监，为报山人行乞身。"
        ], 
        "title": "赠四明袁生廷玉（儒而善相）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "结发好名山，遨游遍吴楚。", 
            "东游不到天台路，长忆兴公赋中语。", 
            "赤城焕高霞，翩然空中举。", 
            "灵溪碧草春凄凄，瀑水和风响秋雨。", 
            "我欲振金策，飘飖凌九垓。", 
            "游神不死庭，回光眺琼台。", 
            "手招丹丘人，共卧石上苔。", 
            "红颜去人不复返，老大求仙嗟已晚。", 
            "生今一去愁人心，赠生《赤城图》，听我赤城吟。", 
            "劳劳亭下一杯酒，离愁万里生秋阴。", 
            "客车明日当早发，云帆孤飞度东越。", 
            "国清寺前千尺松，岁晚应归望山雪。", 
            "道逢寒山子，为寄相思情未绝。", 
            "山人若欲知我心，五界峰头看明月。"
        ], 
        "title": "题赤城霞图送友归台", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "登高丘，望远泽，蓬莱三山不可测。", 
            "何如具区亿万顷，洞庭连娟向空碧。", 
            "东风吹尽吴天云，玉盘双螺翠堪摘。", 
            "我昔东游凤凰台，嵯峨巨鳊如山来。", 
            "白波不动镜光晓，云帆千幅争先开。", 
            "中流缩首心茫然，恍如乘云行九天。", 
            "惊涛忽逐回风旋，砰雷转毂奔雪山。", 
            "龙伯鬼国见眼前，失势一落狞蛟涎。", 
            "舟师拍浪咒浪婆，我亦再拜不敢言。", 
            "平时之险且如此，何况震荡洪荒先。", 
            "帝尧咨嗟逾九年，黄能无勋幽羽渊。", 
            "有子大圣与天通，一朝出我群鱼中。", 
            "试观此湖险，始知四载功。", 
            "长养草木华，无心谢春风。", 
            "吴越之事良可鄙，虎战龙争方未已。", 
            "水犀百万今安在，惟见夫椒白云里。", 
            "鸱夷身退带蛾眉，不直沧波一杯水。", 
            "我欲临流叫神禹，湘灵鼓瑟冯夷舞。", 
            "尽挽湖波酿作葡萄春，饮醉扁舟卧烟雨。"
        ], 
        "title": "望太湖", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "休文堂前花满枝，风物四时春更宜。", 
            "前年三月宴客时，坐上才杰皆能诗。", 
            "众中独许姑苏客，千里江山贮胸臆。", 
            "醉来意气为倾倒，写出层层好山色。", 
            "素屏十尺粉垩鲜，千岩万嶂含春烟。", 
            "客子疑行灞桥路，人家似住武陵源。", 
            "山僧投寺乱松里，山下鸟啼人未起。", 
            "柴扉日出扃薜萝，渔网波生撒江水。", 
            "楚水湘云互蔽亏，渚宫隔岸遥霏微。", 
            "东崦晴岚西崦雨，何处长歌樵子归。", 
            "亭下流泉春浩浩，上有居人往来道。", 
            "相过总是看山来，衣冠虽别情皆好。", 
            "主人爱玩不下堂，清晨扫地坐焚香。", 
            "晴看似见孤云起，莫对疑闻细草芳。", 
            "夫君平生于我厚，记君新吟常在口。", 
            "长干一去无尺书，谩对此图嗟妙手。", 
            "一从作吏此事废，从前画癖今除否。", 
            "遥知紫陌红尘下，每为云山一回首。", 
            "人生适意在杯酒，万事浮云亦何有。", 
            "君乎何日归去来，画里青山待君久。"
        ], 
        "title": "沈氏宜春堂屏徐给事贲所画春云叠嶂", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "云林之子有仙骨，平生好洁如好色。", 
            "纷纷浊士等虫沙，呜呼瓒也何由得。", 
            "忆昔常登清掞堂，鹊尾炉爇龙涎香。", 
            "绍京妙墨僧繇画，示我不啻千明榼。", 
            "人间万事如飞电，洗玉池空人不见。", 
            "季子城东土一抔，何人为著黔娄传。", 
            "绣衣使者骑青骢，曾听《竹枝》湘水东。", 
            "归来见此若梦寐，巴陵洞庭生眼中。", 
            "江湖豪翰今零落，君得此图良勿薄。", 
            "愧我题诗忆故人，黄鹤何年下廖廓。"
        ], 
        "title": "倪元镇画竹沈御史所藏", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "王郎志奇貌亦奇，与世落落噤莫施。", 
            "一朝骑牛入都市，关吏不识谁何之。", 
            "归来老作会稽客，干戈欻起西南陲。", 
            "青袍白马风尘里，越州城边战不已。", 
            "雄襟自许鲁仲连，一箭无成身已死。", 
            "世上空余写墨花，只将名姓花光比。", 
            "于乎！", 
            "人生有才不尽用，古来埋没皆如此。"
        ], 
        "title": "王元章墨梅", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "忆昔至元全盛日，天子诏下征遗逸。", 
            "吴兴八俊皆奇才，秀邸王孙称第一。", 
            "一朝玉马去朝周，诸子声名总辉赫。", 
            "岂知钱郎节独苦，老作画师头雪白。", 
            "江南没骨传者稀，钱也得法夸精奇。", 
            "晴窗点染弄颜色，得钱沽酒不复疑。", 
            "今人祇知重花鸟，岂识此图夺天巧。", 
            "玄云抱石雷雨垂，苍山夹水龙蛇绕。", 
            "岸侧溪回共杳冥，蒲稗深沉映鱼鸟。", 
            "渔舟乍随远烟散，客子竞渡澄江晓。", 
            "自云布置师北苑，只恐庸工未深了。", 
            "卷余更有魏公题，字拟钟王差未老。", 
            "郑侯得之恐神授，使我一见喜绝倒。", 
            "双溪流水清何极，城外南山空黛色。", 
            "文章翰墨何代无，二子俦能蹑其迹。", 
            "为君题诗三叹息，于乎古人难再得。"
        ], 
        "title": "钱舜举溪岸图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "画师我识吴兴胡，身长八尺苍髯须。", 
            "目光至老炯不枯，藻绘万象穷锱铢。", 
            "大儿十岁能操觚，小儿五岁能含朱。", 
            "得钱但供酒家需，时复纵博为欢娱。", 
            "魏公家藏《摘瓜图》，妙笔奚翅千明珠。", 
            "胡一见之神顿苏，以指画肚潜临摹。", 
            "落笔便与前人俱，祝融撑空阁道孤。", 
            "朝云暮雨相萦纡，中天碧瓦仙人庐。", 
            "下有桃源风景殊，鸡犬似是先秦余。", 
            "浔阳野客山泽臞，自从丧乱遭穷途。", 
            "幸逢治世容微躯，尧舜亦有巢由徒。", 
            "已办小艇长须奴，便欲往从渔父渔，江湖此境何地无。"
        ], 
        "title": "胡廷晖画", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "秋空雨洗千芙蓉，霜树绕谷攒青红。", 
            "嗟我欲游不可得，子往毕业兹山中。", 
            "念子出身自纨绮，秀如青松茁蒿蓬。", 
            "十年奔走铩毛翮，黄金散尽家已空。", 
            "怀中一经不敢弃，舍此将恐为昏聋。", 
            "束书上堂告父母，云深独往无仆僮。", 
            "林僧谷叟颇惊客，粗茶粝饭意甚忠。", 
            "身闲昼静百事绝，经史左右相研攻。", 
            "径须跨海踏鲸背，且莫琐屑笺鱼虫。", 
            "车良路端期不止，跬步自可升华嵩。", 
            "学成静俟时自至，譬彼力穑遭年丰。", 
            "朝廷悬爵待奇隽，掇取五鼎荣三公。", 
            "古来孝弟神所相，未必使子羸其躬。", 
            "蹇予少学壮愈惰，聪明日损鬓已翁。", 
            "世间有书未尽读，安得返老还为童。", 
            "跛鳖那由追騄耳，赠子以策情何穷。", 
            "倘有新知远相教，为我缄寄东飞鸿。"
        ], 
        "title": "送沈孝廉读书天屏山", 
        "type": "古风", 
        "yun": "东"
    }, 
    {
        "author": "张羽", 
        "era": "元", 
        "subtype": null, 
        "text": [
            "长桥下压蛟龙宫，岸上人家如镜中。", 
            "道人卖药临溪水，医得青蛇是龙子。", 
            "报恩不受千金珠，龙伯亲传海藏书。", 
            "门前扶杖人如市，妙术何愁三折臂。", 
            "燕支山前白草秋，冷入金疮泪欲流。", 
            "安得金丹从尔乞，提携玉龙还向敌。"
        ], 
        "title": "赠义兴宣疡医", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "好画谁如莘枣强，堕马折肱犹未忘。", 
            "何年写此寒林趣，精绝未数左手王。", 
            "屋里何人坐吹笛，似是南昌郡中客。", 
            "曲终朔雪忽飞来，开门满树梅花白。"
        ], 
        "title": "莘叔耕画梅雪轩（叔时名野，世居湖之莲花庄）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "风吹历阳树，石城悲早秋。", 
            "高堂入远梦，拂袖登吴舟。", 
            "金陵官酒如乳香，酌君送君朱雀坊。", 
            "前日同来二三伴，此时望君俱断肠。", 
            "科名古来人共羡，富贵不如归故乡。", 
            "年年随计多辛苦，十上风尘竟何补。", 
            "秋卷留将箧内归，彩衣重看阶前舞。", 
            "当时县令亲劝行，今日还家父老迎。", 
            "门外清溪仍可钓，山下古田躬自耕。", 
            "子身长健亲长在，黄金如山不可买。", 
            "君不见长安城中罢官客，欲作布衣那可得。"
        ], 
        "title": "送金秀才归侍", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "黄门给事三十余，面如红玉少有须。", 
            "风骨岂是山泽臞，问着只爱山中居。", 
            "前年版下鹤头书，征起直上青云衢。", 
            "文华堂高凌紫虚，出入侍从陪金舆。", 
            "排方小带红罗襦，精神宛如冯子都。", 
            "朝下手拈八尺殳，左旋右转风生躯。", 
            "有时自擘双雕弧，命中叠发谁争呼。", 
            "归来宾客满直庐，京城酒贵不住酤。", 
            "烂醉坐叱苍头奴，执烛写此云山图。", 
            "方今台阁多文儒，似君才艺众中无。", 
            "文宜侍中武金吾，不负堂堂美丈夫。", 
            "山中故人交不疏，十年贫贱长相俱。", 
            "升沉忽如鸟与鱼，麋鹿敢逐夔龙趋。", 
            "见君此画恒嗟吁，关西行李今何如？", 
            "祝君名成归五湖，来寻高阳旧酒徒。", 
            "何辞解衣贳百壶，与君痛醉黄公垆。"
        ], 
        "title": "徐黄门画", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "我识河东老词客，鹤骨伶俜长八尺。", 
            "白头徒步拾公卿，人生变化谁能测。", 
            "将军跋扈天为倾，公持寸管力与争。", 
            "当时直气动朝野，至今文采传诸生。", 
            "诸生白面今已老，三载儒冠空潦倒。", 
            "罢归百事无所为，万壑千岩恣挥扫。", 
            "丹丘玄圃落眼前，涧水松风鸣浩浩。", 
            "由来绝艺出天机，肉眼纷纷争丑好。", 
            "吴兴博士今郑虔，故山未归雪满颠。", 
            "今年召对席屡前，蒙恩亲赐水衡钱。", 
            "归来见画心茫然，拄杖欲问金华船。", 
            "金华之洞小有天，下与五岳相钩连。", 
            "初平炼丹去成仙，弟兄联袂风翩翩。", 
            "洞前白石如羊眠，我欲访之何由缘。", 
            "安得与子相周施，饥餐紫霞拾瑶草，石上一笑三千年。"
        ], 
        "title": "韩介玉画为童中州掌教题（介玉乃张仲举门人）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "董元夏木不复见，俗本纷纷何足观。", 
            "陈郎笔力能扛鼎，写此千章生昼寒。", 
            "阴森似有神灵会，偃蹇直作蛟螭蟠。", 
            "天鸡晓鸣清籁发，木客夜度云旂翻。", 
            "林下文人行杖藜，石根叶落失旧蹊。", 
            "孤童幞被向谁宿，山风萧萧日薄西。", 
            "商岩紫芝自可食，武陵桃花原易迷。", 
            "人间澒洞不可处，莫畏虎啸并猿啼。"
        ], 
        "title": "陈仲美夏木图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "洞口春泉漱碧沙，楼台仿佛蔡经家。", 
            "赤鸾衔得金盘子，掷向窗前树树花。"
        ], 
        "title": "小游仙四首 其一", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "晞发扶桑露气新，三花树底坐调笙。", 
            "到门解说长生理，只有茅家好弟兄。"
        ], 
        "title": "小游仙四首 其二", 
        "type": "绝句", 
        "yun": "庚"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "朝游碧海不骑鱼，凤引霓旌鹤引车。", 
            "吟得《步虚》谁解和，归来闲倩少霞书。"
        ], 
        "title": "小游仙四首 其三", 
        "type": "绝句", 
        "yun": "鱼"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "门外南风吹葛花，弈棋人散树阴斜。", 
            "青童睡起浑无事，乞与神丹喂白鸦。"
        ], 
        "title": "小游仙四首 其四", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "九迭屏前水倒垂，古今唯有谪仙诗。", 
            "道人杖策穷源去，写得峰头乍落时。"
        ], 
        "title": "题画", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "青苔黄叶掩柴扉，远客无端夜忆归。", 
            "林外月斜童子睡，独临残烛解寒衣。"
        ], 
        "title": "绝句", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "看图忆得住山阿，茅屋深深隐薜萝。", 
            "风雨过来啼鸟静，白云更比绿云多。"
        ], 
        "title": "夏雨新霁图", 
        "type": "绝句", 
        "yun": "歌"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "驿楼郁郁古河滨，日日征帆送使臣。", 
            "不共灯前一杯酒，谁知亭长是诗人。"
        ], 
        "title": "赠五河驿丞孙本", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "绕城春水绿含漪，遥忆沙头澼絖时。", 
            "若爱当时一杯饭，千年孤冢有谁知。"
        ], 
        "title": "登韩信城望漂母墓", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "小国贡来东海外，尚方分给午门前。", 
            "终身永保君王赐，总遇秋风莫弃捐。"
        ], 
        "title": "题倭翁 其一", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "青宫甲观倚云开，侍从如云总俊才。", 
            "昨暮传宣容握扇，丹墀清晓谢恩来。"
        ], 
        "title": "题倭翁 其二", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "老依卜市不论钱，习静年来白已玄。", 
            "安得相逢王辅嗣，垂帘闲坐说先天。"
        ], 
        "title": "赠卜者", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "白水泱泱绕坏堤，隔林遥听夕阳鸡。", 
            "闲行每到东边少，为有青山在屋西。"
        ], 
        "title": "暮过西崦", 
        "type": "绝句", 
        "yun": "齐"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "千里生还不负期，入门成喜复成悲。", 
            "忽看画里青山色，犹道长干雨后时。"
        ], 
        "title": "题画二首 其一", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "孤舟五月发金陵，遥见家山喜不胜。", 
            "却忆石头城上望，白云何处是吴兴。"
        ], 
        "title": "题画二首 其二", 
        "type": "绝句", 
        "yun": "径"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "丹崖碧嶂杳难攀，台殿高低积翠间。", 
            "试遣北人来看着，多应说似洛阳山。"
        ], 
        "title": "横云迭嶂图", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "下若溪头山似戟，武昌门外柳如烟。", 
            "何如肆射平其去，束带闲耕墓下田。"
        ], 
        "title": "题画赠长兴杜典史浚", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "百道清泉石上流，白云初起乱峰秋。", 
            "此中疑有陶弘景，高卧松风第一楼。"
        ], 
        "title": "题画 其一", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "旧是云山自在身，误将书剑逐风尘。", 
            "犊车何日移家去，还作条桑种杏人。"
        ], 
        "title": "题画 其二", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "缗钱算罢无余事，日日溪头醒复醉。", 
            "长安七相并五侯，何似吴兴折腰吏。"
        ], 
        "title": "题画赠税司吏", 
        "type": "绝句", 
        "yun": "寘"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "西施江上采荷花，孔盖如云万扇遮。", 
            "如今不敢人窥着，昔日人看隘若耶。"
        ], 
        "title": "梦中赋", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "轻罗扇试新词好，玉臂双□彩缕长。", 
            "清簟昼闲人斗草，午风微袅篆炉香。"
        ], 
        "title": "重午回文", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "两禅相对一灯悬，鹫岭龙宫地悄然。", 
            "七百年来无好句，泉声空绕寺门前。"
        ], 
        "title": "寄灵隐良泐二长老", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "雪满秦京欲去迟，故人当路谩相知。", 
            "平生多少惊人句，却向君前诵怨诗。"
        ], 
        "title": "孟浩然雪竹图", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "乱堆黄叶就林边，火力均时味已全。", 
            "日暮栖禽疑未下，竹根犹自起残烟。"
        ], 
        "title": "林下烧笋", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "玉洞仙桃万树花，楼台彷佛蔡经家。", 
            "神丹炼就何曾服，乞与山童饲白鸦。"
        ], 
        "title": "题画", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "相逢多□后，相别片时间。", 
            "旧话匆匆酒，离程窅窅山。", 
            "军坡霜外□，寺舍雪中闲。", 
            "情比若溪浪，随君北度关。"
        ], 
        "title": "途中遇唐凯酌别前山", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "雨洗清秋出，余云逐望开。", 
            "洞庭霜叶下，阳羡暮帆来。", 
            "野嶂横当道，寒流没钓台。", 
            "登高正堪赋，莫学楚臣哀。"
        ], 
        "title": "雨后登望", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "海岸投簪罢，还乡不住城。", 
            "官轻汉别驾，待重鲁诸生。", 
            "研沼寻常满，书堂早晚成。", 
            "惟嫌卖药处，儿女尚知名。"
        ], 
        "title": "寄渡别驾贯", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "亭隐余不旧，人推武子贤。", 
            "古书堆卧内，流水到阶前。", 
            "畏酒心先醉，吟诗思独玄。", 
            "更闻怀逸兴，相约访丹泉。"
        ], 
        "title": "寄车孝廉昭", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "市朝非我恋，此地养疏慵。", 
            "园古苔连竹，窗明雪在松。", 
            "素帷生道意，清镜长衰容。", 
            "不见羊求过，空寻旧屐踪。"
        ], 
        "title": "园全怀全许二校书", 
        "type": "律诗", 
        "yun": "冬"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "笔砚随人老，云山发□新。", 
            "昔心期后世，余习自前身。", 
            "石埭残沙晓，茅檐古木春。", 
            "卜居能有此，甘与白鸥邻。"
        ], 
        "title": "与学子沈集画并题", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "垂钓乱蒲间，心将鸥鸟闲。", 
            "长竿不设饵，孤艇坐看山。", 
            "清晓乘流出，薄暮放歌还。", 
            "寄言同群者，所得匪□□。"
        ], 
        "title": "题□翥画便面", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "薄宦志多违，言归未得归。", 
            "一随江燕去，五见塞鸿飞。", 
            "素发应添镜，缁尘已满衣。", 
            "裁诗拟相寄，人到秣陵稀。"
        ], 
        "title": "寄周伯阳", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "门掩千山里，春风乱碧苔。", 
            "幽人爱此径，樵子少曾来。", 
            "竹笋清心馔，松花养性杯。", 
            "为君淹俗驾，累日共徘徊。"
        ], 
        "title": "题周山人所居", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "共识王孙贵，吾知长者贤。", 
            "逢人多话旧，爱我竟忘年。", 
            "对饮频辞酒，相思却放船。", 
            "别来成寂寞，得句向谁传。"
        ], 
        "title": "客中奉怀竹溪游好四首 其一 西斋先生", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "质朴古风存，家连水竹村。", 
            "旧蒙公子爱，兼得里人尊。", 
            "客至频倾酿，闲时自灌园。", 
            "西楼有枕席，高卧任乾坤。"
        ], 
        "title": "客中奉怀竹溪游好四首 其二 松筠乡老", 
        "type": "律诗", 
        "yun": "元"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "四海尽王臣，多君历苦辛。", 
            "绳桥独往路，雪岭几时春。", 
            "哭子余枯眼，休官一病身。", 
            "还闻有趣召，未许便垂纶。"
        ], 
        "title": "客中奉怀竹溪游好四首 其三 彦良别驾", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "君方还邑里，我复离家园。", 
            "交臂仍相识，伤心孰与论。", 
            "过桥闻访寺，带雨共归村。", 
            "别后交游冷，唯应独闭门。"
        ], 
        "title": "客中奉怀竹溪游好四首 其四 钧德贰令", 
        "type": "律诗", 
        "yun": "元"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "束发事边庭，雕弓白羽翎。", 
            "老知农有味，病恶药无灵。", 
            "为客□三径，教儿诵五经。", 
            "定应琴酒罢，余兴到丹青。"
        ], 
        "title": "寄金子敬", 
        "type": "律诗", 
        "yun": "青"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "旧宅闲坊里，身形似鹤长。", 
            "诗才兼乐府，儒服间戎装。", 
            "爱马开新厩，留宾扫静房。", 
            "怀君西望远，一雁下斜阳。"
        ], 
        "title": "寄友人", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "占得闲坊住，园扉近竹幽。", 
            "经方教子读，药草课童收。", 
            "湖色摇春幌，涛深入夜楼。", 
            "应骑蹇驴去，城市漫浮游。"
        ], 
        "title": "寄钱唐吴山人", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "蒲室传衣后，清名重一时。", 
            "外甥多似舅，弟子已如师。", 
            "微密千花偈，清淳五字诗。", 
            "板桥西畔路，风雪阻幽期。"
        ], 
        "title": "寄渭清远", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "高轩岁莫情，取物制为名。", 
            "人与梅俱素，诗因雪倍清。", 
            "散盐能润物，结实拟和羹。", 
            "稍待花开夜，来听扑树声。"
        ], 
        "title": "题徐士元画梅雪轩图", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "烟火四邻□，蛩声孤馆幽。", 
            "人闲知永夜，月白见高秋。", 
            "风露惊华发，关河忆壮游。", 
            "吾年已如此，素志祗堪羞。"
        ], 
        "title": "感秋", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "古巷号桃花，茅檐背竹斜。", 
            "卖蔬供北郭，放水与西家。", 
            "土脉通潮信，湖光助物华。", 
            "我来思借地，学种五文瓜。"
        ], 
        "title": "憩桃花园", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "风骨多儒相，为师不惮贫。", 
            "买书高着价，避酒屡辞巡。", 
            "经学传门弟，缌衣葬里人。", 
            "怀君桑梓旧，宁比异乡亲。"
        ], 
        "title": "围城中怀友二首 其一 李讷", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "破屋临湖住，闲身似鹤长。", 
            "逢人矜侠气，遇难耻儒装。", 
            "有妇频修药，无儿解奉觞。", 
            "从来多远志，今日在何乡。"
        ], 
        "title": "围城中怀友二首 其二 莘野", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "空界近诸天，高居息众缘。", 
            "山如西竺岭，人悟上乘船。", 
            "定力能消病，浮生不论年。", 
            "听猿曾有约，幽梦绕云边。"
        ], 
        "title": "寄灵隐良上人", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "何处葬深情，牵车出晓城。", 
            "冢间无白日，镜里是前生。", 
            "积壤销钗凤，荒苔掩佩琼。", 
            "空余故衣在，手迹尚分明。"
        ], 
        "title": "怀故妻及亡儿（时在姑苏围城中） 其一", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "埋骨近莲宫，松杉满径风。", 
            "明珠辞掌上，白璧毁泉中。", 
            "卷有涂鸦墨，花迷趁蝶丛。", 
            "伤心嬴博者，此恨讵能同。"
        ], 
        "title": "怀故妻及亡儿（时在姑苏围城中） 其二", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": null, 
        "text": [
            "鸿雁及秋来，玄鸟先社去。", 
            "俱生亭毒内，羽翼乃不遇。", 
            "翔者不知水，泳者不知山。", 
            "世事每如此，人生行路难。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "看取木槿花，朝荣夕已萎。", 
            "芳容有凋谢，腻泽何所施？", 
            "寿命如可长，仙人今何之？", 
            "高堂有歌舞，及此年少时。"
        ], 
        "title": "少年行", 
        "type": "乐府曲辞", 
        "yun": "支"
    }, 
    {
        "author": "张昱", 
        "era": "元", 
        "subtype": null, 
        "text": [
            "阿姊却从何处来，芙蓉有露湿香腮。", 
            "相呼相应棹船去，知是邻家斗鸭回。"
        ], 
        "title": "江南曲二首 其一", 
        "type": "乐府曲辞", 
        "yun": "灰"
    }, 
    {
        "author": "张昱", 
        "era": "元", 
        "subtype": null, 
        "text": [
            "一束莲茎学细腰，涂金艇子木兰桡。", 
            "东家姊妹西家去，更约明朝去看潮。"
        ], 
        "title": "江南曲二首 其二", 
        "type": "乐府曲辞", 
        "yun": "萧"
    }, 
    {
        "author": "张昱", 
        "era": "元", 
        "subtype": null, 
        "text": [
            "巫山高，望不及。", 
            "际天微茫十二峰，彩云上蒸灵雨集。", 
            "中有琼台承翠馆，曼态修容相出入。", 
            "君王荒淫进神女，直以梦中为白日。", 
            "洛汭无闻五子歌，宋玉微辞讽何及。", 
            "巫山高，望不及，不比尧阶土三尺。"
        ], 
        "title": "巫山高", 
        "type": "乐府曲辞", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "君马黄，我马白。", 
            "十月风高塞草枯，铁衣夜浸卢龙月。", 
            "深入单于臣敢辞，边城土是征人血。"
        ], 
        "title": "君马黄", 
        "type": "乐府曲辞", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "出自蓟北门，遥望瀚海隅。", 
            "黄沙落寒雁，衰草号雄狐。", 
            "河水血成冰，土冢碑当涂。", 
            "乃知古战场，本是贤王都。", 
            "武皇昔按剑，一怒万骨枯。", 
            "半夜下兵帖，六郡皆欢呼。", 
            "将军各上马，百道追匈奴。", 
            "羊马满大野，万帐收穹庐。", 
            "英英长平侯，六骡走单于。", 
            "至今青史上，犹壮武刚车。"
        ], 
        "title": "出自蓟北门行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "初八月上弦，十五月正圆。", 
            "当垆设夜酒，客有黄金钱。", 
            "欢浓易得晓，别远动经年。", 
            "相送大堤上，举杯良可怜。"
        ], 
        "title": "当垆曲拟梁简文帝", 
        "type": "古风", 
        "yun": "先"
    }, 
    {
        "author": "张宪", 
        "era": "元", 
        "subtype": null, 
        "text": [
            "楼观参差半空起，缥缈阑干烟雾里。", 
            "绿萍一道浸鸳鸯，笑声只隔桃花水。", 
            "柳下粉墙斜靠街，当昼红门半扇开。", 
            "游丝冉冉挂檐角，燕子一双何处来？"
        ], 
        "title": "春昼迟", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "买桑喂蚕丝不多，凿洼种藕莲几何？", 
            "广陵夜月璚花宴，结绮春风玉树歌。", 
            "君不见黑头江令承恩早，白发萧娘情未了。", 
            "狎语淫人梦不醒，宫城绿遍王孙草。", 
            "昏昏黄雾塞宫门，白练寒生玉颈痕。", 
            "锦绣江山春似画，几伤风雨吊迷魂。"
        ], 
        "title": "哀亡国", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "曼倩啼饥桃未熟。", 
            "绮窗珠树层阴绿。", 
            "上清童子昼临关，鸾尾扫云方种玉。", 
            "芙蓉画阑春昼长，箫《韶》一派起回廊。", 
            "八龙未暇送周穆，三鸟遽能迎汉皇。", 
            "风雨苍苍隔玄圃，不劳西望祠王母。", 
            "赠君桃核大如杯，归植茂陵陵上土。"
        ], 
        "title": "瑶池曲", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "襄阳白铜鞮，下蹋扬州郭。", 
            "可怜扬州儿，弃戈甘面缚。", 
            "大堤女儿何命薄，青年坐失荣华乐。", 
            "荡子功成未肯归，闭门三月杨花落。"
        ], 
        "title": "襄阳白铜鞮曲", 
        "type": "古风", 
        "yun": "药"
    }, 
    {
        "author": "张宪", 
        "era": "元", 
        "subtype": null, 
        "text": [
            "煌煌天狼星，芒角射参昴。", 
            "独步天东南，烨煜竟昏晓。", 
            "天弧不上弦，金虎敛牙爪。", 
            "万里食行人，白骨遍荒草。", 
            "火爇乌龙冈，血染朱雀航。", 
            "列宿不尽力，五纬分乖张。", 
            "戍客困疆场，荷戈涕成行。", 
            "谁为补天手？为洗日重光。"
        ], 
        "title": "天狼谣", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "双头牡丹大如斗，簇金小帽银花镂。", 
            "绿斗长眉丹激唇，白马黄衫灌江口。", 
            "平头奴子金丝发，六尺竹弓开满月。", 
            "神獒帖尾卧床前，顽蛟尚染刀镮血。", 
            "灵风飔飔石犀吼，吴船楚舵纷搔首。", 
            "红云忽报七圣来，蜀波水色浓于酒。"
        ], 
        "title": "神弦十一曲（录三） 其一 圣郎", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "香炉盘盘青雾起，灵帷撒动金钱纸。", 
            "练带斜垂八尺冰，缠项白蛇神色死。", 
            "青溪小姑双露乳，起著神衫代神语。", 
            "花裙绣裤蹋旋风，双袖翻飞小蛮舞。", 
            "西山日落云冥冥，金龙画烛灯光青。", 
            "土妖木魅作人立，古壁空廊闻履声。", 
            "繁弦嘈杂社鼓吼，体挂羊肠磔牛首。", 
            "扶神上马送神归，老狐醉卧檐前柳。"
        ], 
        "title": "神弦十一曲（录三） 其二 青溪小姑", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "洞庭八月明月寒，湖龙捧出玻瓈盘。", 
            "湖风忽来浪如山，银城雪屋相飞翻。", 
            "白鼍树尾月中泣，倒卷君山轻一粒。", 
            "浪花拍碎回仙楼，万斛龙骧半天立。", 
            "雨师骑羊轰昼雷，红旗照波水路开。", 
            "青娥鬒发红蓝腮，紫丝络头垂黄能，《神弦》调急龙姑来。"
        ], 
        "title": "神弦十一曲（录三） 其三 湖龙姑", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "红门欲开人渐稀，栖乌哑哑漫天飞。", 
            "西宫宝烛明如昼，玉筵围坐诸嫔妃。", 
            "黄羊夜剥博儿赤，金椀银铛进炰炙。", 
            "银汉依微白玉桥，隔花宫漏夜迢迢，内城马嘶丞相朝。"
        ], 
        "title": "红门曲", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "朱雀街头雨，乌衣巷口风。", 
            "飞来双燕子，不入景阳宫。", 
            "为问秦淮女，还知玉树空。"
        ], 
        "title": "子夜吴声四时歌四首 其一", 
        "type": "古风", 
        "yun": "东"
    }, 
    {
        "author": "张宪", 
        "era": "元", 
        "subtype": null, 
        "text": [
            "湖上水云绿，荷花十里香。", 
            "咿哑木兰棹，惊起睡鸳鸯。", 
            "雌雄两分去，不觉断人肠。"
        ], 
        "title": "子夜吴声四时歌四首 其二", 
        "type": "古风", 
        "yun": "阳"
    }, 
    {
        "author": "张宪", 
        "era": "元", 
        "subtype": null, 
        "text": [
            "白苧鸦头袜，红绫锦靿靴。", 
            "玉阶零露冷，差折凤仙花。", 
            "去去荡游子，秋深不念家。"
        ], 
        "title": "子夜吴声四时歌四首 其三", 
        "type": "古风", 
        "yun": "麻"
    }, 
    {
        "author": "张宪", 
        "era": "元", 
        "subtype": null, 
        "text": [
            "瓦上松雪落，灯前夜有声。", 
            "起持白玉尺，呵手制吴绫。", 
            "䌥纫征袍缝，边庭草又青。"
        ], 
        "title": "子夜吴声四时歌四首 其四", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "摇首上马金鞭挥，山头白旗如鸟飞。", 
            "西来万骑密蜂蚁，四面鼓声齐合围。", 
            "金城木栅大如斗，五百貔貅誇善守。", 
            "铁关不启火筒焦，力屈花猺皆自走。", 
            "城南城北血成洼，十里火云飞火鸦。", 
            "将军豪饮不追杀，掠尽野民三百家。"
        ], 
        "title": "富阳行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "发舟石头城，系舟梅根渚。", 
            "江月夜寥寥，照见家人语。"
        ], 
        "title": "估客行二首 其一", 
        "type": "古风", 
        "yun": "语"
    }, 
    {
        "author": "张宪", 
        "era": "元", 
        "subtype": null, 
        "text": [
            "割裳制家书，刺指题日月。", 
            "不知何时到？但记今朝发。"
        ], 
        "title": "估客行二首 其二", 
        "type": "古风", 
        "yun": "月"
    }, 
    {
        "author": "张宪", 
        "era": "元", 
        "subtype": null, 
        "text": [
            "烛龙烛龙，女居阴山之阴，大漠之野。", 
            "视为昼，瞑为夜。", 
            "吸为冬，嘘为夏。", 
            "蛇身人面发如赭，衔珠吐光照天下。", 
            "天地宽，日月小，乌兔盘旋行不了。", 
            "穷阴极漠无昏晓，女代天光补天眇。", 
            "女乃不知日被黑子遮，月为妖蟆食。", 
            "五纬无精光，万象尽夺色。", 
            "下民媕菼皆昏惑，烛龙烛龙代天职。", 
            "胡不张尔鬣，奋尔翼，磨牙砺爪起图南，遍吐神光照南极。", 
            "补缺兔，无损伤。", 
            "正畸乌，不倾昃。", 
            "妖蟆黑子纷诛殛，重光重轮开万国。", 
            "胡为藏头缩尾穷阴北，坐视乾坤黯然黑。", 
            "乾坤若崩摧，吾恐女龙有神无处匿。"
        ], 
        "title": "烛龙行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "真人一统开正朔，马上鞮鞻手亲作。", 
            "教坊国手硕德闾，传得开基太平乐。", 
            "檀槽谽谺凤凰腭，十四银镮挂冰索。", 
            "《摩诃》不作《兜勒》声，听奏筵前《白翎雀》。", 
            "霜皬皬，风壳壳，白草黄云日色薄。", 
            "玲珑碎玉九天来，乱撒冰花洒毡幕。", 
            "玉翎琤珄起盘礴，左旋右折入寥廓。", 
            "崒嵂孤高绕羊角，啾啁百鸟纷参错。", 
            "须臾力倦忽下跃，万点寒星坠丛薄。", 
            "䂮然一声震龙拨，一十四弦喑一抹。", 
            "鴐鹅飞起暮云平，鸷鸟东来海天阔。", 
            "黄羊之尾文豹胎，玉液淋漓万寿杯。", 
            "九龙殿高紫帐暖，蹋歌声里欢如雷。", 
            "《白翎雀》，乐极哀。", 
            "节妇死，忠臣摧。", 
            "八十一年生草莱，鼎湖龙去何时回？"
        ], 
        "title": "白翎雀", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "白面于菟行偃草，雄剑为牙戟为爪。", 
            "夜越铁关吞九牛，弱妇婴儿眼中饱。", 
            "郊原十里吹腥风，白骨塞途秋草红。", 
            "肝肠挂树野鸦噪，鬼火照城人迹空。", 
            "呜呼猎师心力巧，药箭无功机发早。", 
            "旧魂走抱新魂啼，一夜黑风天亦老。"
        ], 
        "title": "伥魂啼血行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "盂城如斗复如铁，百万天兵半鱼鳖。", 
            "狼星烛地响晴雷，白马将军夜流血。", 
            "匣中宝剑寒生雷，一击能令太山缺。", 
            "怒提往断落星丸，献与师臣补天裂。"
        ], 
        "title": "盂城吟", 
        "type": "古风", 
        "yun": "屑"
    }, 
    {
        "author": "张宪", 
        "era": "元", 
        "subtype": null, 
        "text": [
            "怯薛儿郎年十八，手中弓箭无虚发。", 
            "黄昏偷出齐化门，大王庄前行劫夺。", 
            "通州到城四十里，飞马归来门未启。", 
            "平明立在白玉墀，上直不曾违寸晷。", 
            "两厢巡警不敢疑，留守亲侄尚书儿。", 
            "官军但追上马贼，星夜又差都指挥。", 
            "都指挥，宜少止。", 
            "不用移文捕新李，贼魁近在王城里。"
        ], 
        "title": "怯薛行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "房星下饮瑶池清，神光夜化花龙精。", 
            "东风满背骑不得，冰痕净洗黄鱼腥。", 
            "斑斑朱英点晴雪，滴滴真珠汗凝血。", 
            "高蹄蹴蹋花雨香，仰面嘶春春正热。", 
            "周家穆满游玄圃，万里西驰觐王母。", 
            "青丝系树摇玉珂，锦绣丛中五云舞。", 
            "归来复入玄都观，紫陌韶华政零乱。", 
            "天闲不数连钱骢，路人只作文彪看。", 
            "天台九曲溪流芳，解鞍春水浮丹光。", 
            "刘郎牵入落花去，扑面玉鞭蝴蝶忙。", 
            "风流自许王武子，未信叔痴痴不语。", 
            "千年骏骨作铜声，燕昭台高金似土。"
        ], 
        "title": "桃花马", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "春风压城紫燕飞，绣鞍宝勒生光辉。", 
            "软沙平似镜，花雨满巾风满衣。", 
            "潜蛟双绾玉抱肚，朱鬣分光散红雾。", 
            "金龙五爪蟠彩袍，满背真珠撒秋露。", 
            "生猿俊健双臂长，左脚蹋镫右蹴缰。", 
            "铜铙四扇绕十指，玉声珠碎金琅珰。", 
            "黄蛇下饮电掣地，锦鹰打兔起复坠。", 
            "袖云突兀鞍面空，银瓮驼囊两边缒。", 
            "西宫綵楼高插天，凤凰缭绕排神仙。", 
            "玉皇拍阑误一笑，不觉四蹄如迸烟。", 
            "神驹长鸣背凝血，郎君转面醉眼缬。", 
            "天恩剪下五色云，打鼓归来汗如雪。"
        ], 
        "title": "二月八日游皇城西华门外观嘉孥弟走马歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "中原恶少称新李，八尺长躯勇无比。", 
            "铁枪丈二滚银龙，白面乌骓日千里。", 
            "攻州劫县莫敢撄，乌羊浑脱缦胡缨。", 
            "轻车壮士三十两，战则为阵屯为营。", 
            "殿前将军不敢搏，羽林孤儿甘受缚。", 
            "柳林道上掠宝车，独树堆边劄毡幕。", 
            "吐蕃老帅西南来，虎头不挂三珠牌。", 
            "弊裘羸马失故态，宝刀绣涩盔生埃。", 
            "步入中书谒师相，愿请长缨三百丈。", 
            "生缚凶魁献至尊，不使朝廷乏名将。", 
            "相臣入奏大明宫，玉音特赐天厩骢。", 
            "亲军百骑备两翼，綵旗尽出东华东。", 
            "硬弓二石力逾弩，长驱夜走涿城下。", 
            "土冈无树著伏兵，两阵相当如怒虎。", 
            "弯弯弓弰抱团月，点点枪尖飞急雪。", 
            "神骓未随白羽仆，贼颅已逐青萍缺。", 
            "一骑平原报捷归，天狗有声流作血。"
        ], 
        "title": "伍拿罕元帅斩新李行", 
        "type": "古风", 
        "yun": null
    }, 
    {
        "author": "张妙净", 
        "era": "元", 
        "subtype": null, 
        "text": [
            "忆把明珠买妾时，妾起梳头郎画眉。", 
            "郎今何处妾独在，怕见花间双蝶飞。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "张□", 
        "era": "元", 
        "subtype": null, 
        "text": [
            "檐宿吴云，风经楚袂。", 
            "门深不似春宵闭。", 
            "碧疏吹溜湿灯花，客卿无梦寻珂里。", 
            "剪韭吟边，听潮浪里。", 
            "江悬漏杳归心碎。", 
            "相思鸠外绿蓑寒，一帘蕉响秋如水。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "张翼", 
        "era": "元", 
        "subtype": null, 
        "text": [
            "南高北高峰顶齐，钱塘江水隔湖西。", 
            "不得潮头到湖口，郎船今夜泊西溪。"
        ], 
        "title": "西湖竹枝词", 
        "type": "词", 
        "yun": null
    }, 
    {
        "author": "张澄", 
        "era": "元", 
        "subtype": "五言律诗", 
        "text": [
            "一春长作客，连日苦多风。", 
            "野树凄迷绿，檐花黯淡红。", 
            "愁随诗卷积，囊与酒樽空。", 
            "巢燕如相识，频来草舍中。"
        ], 
        "title": "春思", 
        "type": "律诗", 
        "yun": "东"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "离宫金翠化为烟，土宇雕零旧幅员。", 
            "岂是相君酣醉日，况逢天子中兴年。", 
            "武关兵马全无信，浯水文章久未镌。", 
            "白发诗翁忧帝室，长歌泣血拜啼鹃。"
        ], 
        "title": "书愤", 
        "type": "律诗", 
        "yun": "先"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "良宵情绪不堪题，立遍阑干意欲迷。", 
            "铁拨忽敲壶口破，金刀顿剪烛心齐。", 
            "绿分杨柳湘帘细，红压樱桃斗帐低。", 
            "彷佛第三桥畔宿，月明珠树夜乌啼。"
        ], 
        "title": "良宵", 
        "type": "律诗", 
        "yun": "齐"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "震天金鼓紫驼骄，皂纛连珠画斗杓。", 
            "甲马鱼鳞开晓日，锦袍花萼上春潮。", 
            "桄榔雨暗汤泉溢，茉莉风暄海瘴消。", 
            "幕下何人专草檄，共誇谋议得张昭。"
        ], 
        "title": "次韵赠张省史从军南征", 
        "type": "律诗", 
        "yun": "萧"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "傍山依水作幽居，未减南阳诸葛庐。", 
            "卓行自成高士传，浮荣不用辟书除。", 
            "乌丝小楷春题画，青简长编夜著书。", 
            "愧我红尘走官马，计偕空诣汉公车。"
        ], 
        "title": "柬卫处士", 
        "type": "律诗", 
        "yun": "鱼"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "子是弥明几代孙，姓名方使世人闻。", 
            "坐惊星斗生雷剑，动使烟霞绕练裙。", 
            "月里白鸾招子晋，山前青虎借茅君。", 
            "长春酒熟朝朝醉，高枕瑶琴卧碧云。"
        ], 
        "title": "赠轩辕道士", 
        "type": "律诗", 
        "yun": "文"
    }, 
    {
        "author": "张宪", 
        "era": "元", 
        "subtype": "七言律诗", 
        "text": [
            "道人容貌似婴孩，手抉天罡步斗魁。", 
            "拄杖神游却月观，乘风夜上鍊丹台。", 
            "剑横秋水苍龙化，衣染春云玉女裁。", 
            "闻道蓬莱隔东海，芙蓉三朵翠成堆。"
        ], 
        "title": "次韵江鍊师", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "黄流冲决没平原，孤负秋英泛浊醪。", 
            "想像生灵半昏垫，急营棚栈哭登高。"
        ], 
        "title": "诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲 其一 九日言怀", 
        "type": "绝句", 
        "yun": "豪"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "步屧郊坰乐未央，金天忽变水云乡。", 
            "行吟策杖乘高垄，犹剩荞花扑鼻香。"
        ], 
        "title": "诸生酬唱以九日言怀西郊晚望为二题因念春三秋九乃南北士民行乐之时重阳迫近河决虞城乡邑三面皆被其害别墅数间亦在洪浸吾今而后知乐人之乐者忧在其中矣冥冥造物岂易量哉二绝发诸君一粲 其二 西郊晚望", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "人间乐事育英材，天下高风义学开。", 
            "崇化励贤需茂举，使华先指邓林来。"
        ], 
        "title": "寄题刘氏义学", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "心君乐善故名楼，占却人间第一筹。", 
            "视履考祥端可必，郎星烱烱照吾州。"
        ], 
        "title": "题许宜之三诗卷 其一 乐善楼", 
        "type": "绝句", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "讲明圣学远方来，仁宅居安义路开。", 
            "多少红尘名利窟，岁时相遇只衔杯。"
        ], 
        "title": "题许宜之三诗卷 其二 文会堂", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "八帙因循又七年，松姿鹤骨只依然。", 
            "傍人错儗真君后，自是安阳陆地仙。"
        ], 
        "title": "题许宜之三诗卷 其三 寿许公", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "冥鸿小却暂西归，莫恨功名与愿违。", 
            "材大古来难适用，终期綵服换朱衣。"
        ], 
        "title": "送吴餋浩贡士归省", 
        "type": "绝句", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "东淮游览复江西，多少风光入品题。", 
            "不信穷通有成算，世间凫鹤几时齐。"
        ], 
        "title": "送娄行所觐省庐陵二首 其一", 
        "type": "绝句", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "归心黯黯楚山苍，离恨悠悠江水长。", 
            "功利傥来将底用，愿君常葺读书堂。"
        ], 
        "title": "送娄行所觐省庐陵二首 其二", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "乾坤漠漠困黄埃，陌上传呼太守来。", 
            "甘澍应时醒万物，欢声何啻发春雷。"
        ], 
        "title": "题史总管随车雨诗卷", 
        "type": "绝句", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "诸生诱掖渐还淳，世事关心忽问津。", 
            "此别不须增感慨，大河南北即乡邻。"
        ], 
        "title": "送寇致中归永城", 
        "type": "绝句", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "荐羞扪鸽冒层烟，默识神龙巳在渊。", 
            "谁料半途成废堕，不教随侍九重天。"
        ], 
        "title": "仁宗皇帝在藩邸赵人刘士中登塔采鸽供尚膳堕地几死图像求诗因书二绝于后 其一", 
        "type": "绝句", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "丹诚一点誓忘生，不为当时识姓名。", 
            "福善祸淫天道远，满担诗卷若为情。"
        ], 
        "title": "仁宗皇帝在藩邸赵人刘士中登塔采鸽供尚膳堕地几死图像求诗因书二绝于后 其二", 
        "type": "绝句", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "目眵神惨骨凌兢，蕴抱终天母子情。", 
            "恻隐更思推此道，含灵孤苦可怜生。"
        ], 
        "title": "题东丹王乳驹图", 
        "type": "绝句", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "何处浮云翳太清，飞廉驱逐便开明。", 
            "常君似是回天手，好藉馀光老魏京。"
        ], 
        "title": "常光明瘉李彦政既盲之目因缀一绝于中丞赵公序末", 
        "type": "绝句", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "清词十阕吊兴亡，华屋丘山梦几场。", 
            "一片东南佳丽地，老怀吟咏转凄凉。"
        ], 
        "title": "题建康路教汤碧山金陵十咏卷后", 
        "type": "绝句", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言绝句", 
        "text": [
            "清谭飘逸事凌迟，七子高风世所师。", 
            "公室倾危无砥柱，服牛乘马欲何之？"
        ], 
        "title": "七贤过关图", 
        "type": "绝句", 
        "yun": "支"
    }, 
    {
        "author": "张撝", 
        "era": "元", 
        "subtype": "五言律诗", 
        "text": [
            "何事愁春去，微薰生日斜。", 
            "梅黄初著雨，莺老未残花。", 
            "便汲悬泉水，閒烹废寺茶。", 
            "逢僧谈五乘，摩诘已无家。"
        ], 
        "title": "初夏", 
        "type": "律诗", 
        "yun": "麻"
    }, 
    {
        "author": "张撝", 
        "era": "元", 
        "subtype": "七言律诗", 
        "text": [
            "渔翁知我閒无事，拉我乘舟访鼎湖。", 
            "野草闲花春寂寞，蛮烟瘴雨昼模糊。", 
            "磨厓可羡张弘范，把酒惟浇陆秀夫。", 
            "兴废由来总天命，临风何必更长吁。"
        ], 
        "title": "厓门怀古", 
        "type": "律诗", 
        "yun": "虞"
    }, 
    {
        "author": "张撝", 
        "era": "元", 
        "subtype": "七言律诗", 
        "text": [
            "火云夹日已西驰，骤雨惊风此一时。", 
            "万里怒涛泛断梗，千家矮屋失疏篱。", 
            "悬炊破釜侵飘屋，护圃枯榽压嫩枝。", 
            "最是畬田收未得，不堪狼戾子离离。"
        ], 
        "title": "飓风", 
        "type": "律诗", 
        "yun": "支"
    }, 
    {
        "author": "张撝", 
        "era": "元", 
        "subtype": "七言律诗", 
        "text": [
            "亭前积翠景新添，瞻眺还堪养静恬。", 
            "排闼青山悬叠嶂，翳林瑞霭隔疏帘。", 
            "入图雁荡徒飞梦，绚碧罗浮那得兼。", 
            "天趣也知随处有，閒来相赏莫相嫌。"
        ], 
        "title": "题观翠亭", 
        "type": "律诗", 
        "yun": "盐"
    }, 
    {
        "author": "张撝", 
        "era": "元", 
        "subtype": "七言律诗", 
        "text": [
            "晚山黄菊满山房，送客郊原野气凉。", 
            "十幅布帆随鸟影，一川图画载舲航。", 
            "秋风祖道归心急，夜雪催诗赏兴狂。", 
            "好事歌成碑在口，王家父子正相当。"
        ], 
        "title": "芝山别意", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "治安学术蚤蜚声，经济襟怀老更成。", 
            "千载风云应嘉会，两朝编简著清名。", 
            "去留泰岳云舒卷，用舍周家鼎重轻。", 
            "民物熙熙归化育，旧蹊桃李亦增荣。"
        ], 
        "title": "谢性斋右丞兼简毛吉甫经历", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "万卷生涯济世才，十年淮浙两书斋。", 
            "古今时变花经眼，南北人情酒放怀。", 
            "且托功名同敝屣，终期膏泽到枯荄。", 
            "阿侬似是辕中骥，送客题诗欲闷排。"
        ], 
        "title": "元贞丙申侨居村落与广文廉君贞卿尝聚首学宫仆继以金谷之职留吴中越二载君亦来临爱重之情不减于昔以是终日相忘而不遑请益新凉入郊忽起黄鹄之辞诗以代饯", 
        "type": "律诗", 
        "yun": "佳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "萤光曾得近郎星，柳絮俄成海上萍。", 
            "筦库三年头欲白，庙堂千仞眼终青。", 
            "区区刀笔犹南土，望望簪缨尽北庭。", 
            "偶向邮亭瞻使节，斐章端欲诉飘零。"
        ], 
        "title": "呈平章梁公", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "风骨飘飘老地仙，平生足迹踏云烟。", 
            "世缘掷去心无累，俗客魔来道愈坚。", 
            "诗调尽飞尘外语，琴声浑扣指中禅。", 
            "梦魂不识三山景，咫尺仙凡秖自怜。"
        ], 
        "title": "赠吴道录", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "草堂寂寞带春星，守道常师鲁两生。", 
            "去就失宜宁抱瓮，是非无定谩惩羹。", 
            "伤心花鸟随时变，过眼轩裳扫地平。", 
            "何日据床风露底，悠悠怀抱为君倾。"
        ], 
        "title": "用前韵咏怀寄诸公", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "祖宗勋业耀京华，坦腹天朝宰相家。", 
            "播世文章铿有韵，通天德业润无瑕。", 
            "居官似友山中鹿，避俗如闻坎底蛙。", 
            "闻道柏台飞荐剡，疲民翘首望星槎。"
        ], 
        "title": "送石抹同知", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "衮衮征帆望眼赊，古今声利入长嗟。", 
            "游商一岁千山路，薄宦三秋万里家。", 
            "老我未为卿月像，伴人同上客星槎。", 
            "孤鸿远迩江南稻，惭愧鸾凰食竹花。"
        ], 
        "title": "被差松江道中书所见", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "茫茫广斥望中迷，地尽东吴土自泥。", 
            "寒气袭人沧海近，湿云当眼昊天低。", 
            "萧条古树旌茅屋，诘曲清沟护稻畦。", 
            "莫诧鲈鱼风味好，月明闻鹤更悽悽。"
        ], 
        "title": "华亭道中连前诗寄卢知州王仲通朱文炳", 
        "type": "律诗", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "圣朝辞令务宣通，庠校横陈比頖宫。", 
            "不但函三遗字体，要将贞一变民风。", 
            "官师间出非无谓，恩命重沾合至公。", 
            "借径早摅经济策，吾侪空老簿书丛。"
        ], 
        "title": "张安道提举重临江浙诸君喜而赋诗且以为南北生徒有所矜式之贺", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "少年挑闼思冬至，老境飘零怯岁阑。", 
            "梅友为谁呈晚节，竹君空自傲清寒。", 
            "豪宗足食占云易，闾左无衣祷雪难。", 
            "愁绪不妨添一线，醉闻儿女劝加餐。"
        ], 
        "title": "壬寅日长至兀坐不出寄卢敬斋知州", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "兰亭山水鉴湖天，千载重逢陆地仙。", 
            "瀚海风波难把玩，岁寒松柏要持坚。", 
            "痒痾异众非公论，畎亩思君属钜贤。", 
            "盛代名臣难屈指，蒲轮应到海西偏。"
        ], 
        "title": "赠会稽閒居官", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "一别依稀四十年，染园簪盍共凄然。", 
            "席间老眼无青白，身外虚名有后先。", 
            "故旧半为泉下土，音容浑是梦中天。", 
            "相期努力加餐饭，涧柏岩松老更坚。"
        ], 
        "title": "乙酉暮秋朔旦偶会陈鲁彦先生辅伯贤理问崔鼎新太守孟子周佥司于汴梁客舍数分携之期凡四十寒暑矣嗟岁月之遄迈思薄宦之徒劳惊喜相对恍然如梦因述怀呈诸公", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "蚤岁疏庸老更痴，都城留滞复何为。", 
            "心同献璞卞和氏，命类偿金直不疑。", 
            "谋醉惜无千日酒，论交须定百年期。", 
            "塞鸿惯识江南路，频附佳音慰别离。"
        ], 
        "title": "偶得数语留别诸名公录赠伯宗学士子贞奉常", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "三年淇幕奏廉声，一旦薇垣播令名。", 
            "慷慨不矜新制度，深沉秖守旧章程。", 
            "肯同柔蔓缘危壁，閒看浮云点太清。", 
            "日向慈闱供菽水，未饶仙侣住瑶京。"
        ], 
        "title": "次贾公俨韵", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "丹诏相催赋远行，报公何必较途程。", 
            "遨游吴楚心田壮，历览江淮眼界清。", 
            "雪拥名城迎化笔，云封钟阜待诗盟。", 
            "伫看台阁生风后，南北衣冠说姓名。"
        ], 
        "title": "饯王宝臣佥司赴行台幕", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "弱冠追随鬓已苍，云萍南北为谁忙。", 
            "年将耳顺交情重，事与心违别恨长。", 
            "梁苑日晴乌反哺，楚天风冷雁离行。", 
            "万间自古男儿事，好趁仙槎入帝乡。"
        ], 
        "title": "用李公勉郎中留别韵敬送督役淮东", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "绣斧澄清古范滂，赐环三载镇文昌。", 
            "称停政事权衡稳，润饰诗书意味长。", 
            "辅世昔闻心匪石，忧民今见鬓成霜。", 
            "何时不踏红尘路，閒侍新斋几研傍。"
        ], 
        "title": "呈郝新斋左丞", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "水阔楼高势绝伦，凭栏遥睇接朱垠。", 
            "翰林物色诗无敌，工部庄严笔有神。", 
            "一览能清泉石虑，千年不濯利名尘。", 
            "残阳欲下乡关远，怅望西南懒问津。"
        ], 
        "title": "晚登岳阳楼即事", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "洞庭青草映斜晖，黄帽停舟与愿违。", 
            "倏忽风雷无定在，苍茫天水欲畴依。", 
            "白鸥浩荡诗脾爽，画鹢漂摇酒力微。", 
            "隽永简斋冰雪句，江南虽好不如归。"
        ], 
        "title": "泊舟洞庭感兴", 
        "type": "律诗", 
        "yun": "微"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "衮衮年华去住难，悠悠今古独凭栏。", 
            "江山惯识市朝变，桃李那禁风雨寒。", 
            "旅食又惊三月到，閒情聊喜一家安。", 
            "衰颜何物酬佳节，频倒清尊强自宽。"
        ], 
        "title": "清明雨中登楼南望寄銮江诸英俊", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": null, 
        "text": [
            "坐秋雨思秋风，仰视白日云中。", 
            "彼美一人谁容，秉心郁其忡忡。"
        ], 
        "title": "门有车马客行 其一", 
        "type": "乐府曲辞", 
        "yun": "东"
    }, 
    {
        "author": "张翥", 
        "era": "元", 
        "subtype": null, 
        "text": [
            "为客一鼓云何，慷慨起舞悲歌。", 
            "巨鱼出听凉波，鸣鸟徘徊庭柯。"
        ], 
        "title": "门有车马客行 其二", 
        "type": "乐府曲辞", 
        "yun": "歌"
    }, 
    {
        "author": "张端", 
        "era": "元", 
        "subtype": null, 
        "text": [
            "城南与君十日游，柳条拂盖花迷舟。", 
            "穹窿上方青未了，点缀时见双飞鸥。", 
            "花深湖曲不肯住，直欲寻源过湖去。", 
            "军装小妓起清歌，争看风流汉都护。", 
            "亭台已荒麋鹿走，笑指吴王□□□。", 
            "纷纷往事何足论，冉冉流光暗中度。", 
            "小年看花花在眼，只今看花花隔雾。", 
            "故园树树开东风，油幕金铃有谁护。", 
            "人言花落春与归，未省春归在何处？", 
            "纵令剪綵强留春，不禁青天走乌兔。", 
            "古人秉烛良有以，行乐及时恐迟暮。", 
            "明朝满地绿阴多，青草池塘吠蛙怒。", 
            "我歌君饮君鬓黑，我衰强欢须酒力。", 
            "颠秦蹶刘且勿言，翻云覆雨何由测。", 
            "人生所贵肝胆倾，有酒不饮难为情。", 
            "有酒不饮难为情，杜宇苦向春山鸣。"
        ], 
        "title": "城南游次秦仲韵", 
        "type": "古风", 
        "yun": null
    }, 
    {
        "author": "张端", 
        "era": "元", 
        "subtype": null, 
        "text": [
            "种花以娱情，而必去恶草。", 
            "草恶人所憎，不似花枝好。", 
            "莫教花易飞，花飞迫人老。", 
            "岁晏孰华予，行乐宜及早。"
        ], 
        "title": "和杨孟载对花五咏 其一 种花", 
        "type": "古风", 
        "yun": "皓"
    }, 
    {
        "author": "张端", 
        "era": "元", 
        "subtype": null, 
        "text": [
            "春风方衮衮，春雨亦疏疏。", 
            "江南二三月，好花无处无。", 
            "看花不知疲，饮酒须百壶。", 
            "明朝酒重载，红雨落纷敷。"
        ], 
        "title": "和杨孟载对花五咏 其二 看花", 
        "type": "古风", 
        "yun": null
    }, 
    {
        "author": "张端", 
        "era": "元", 
        "subtype": null, 
        "text": [
            "灼灼树上花，枝枝可攀折。", 
            "折以赠所思，亦复自怡悦。", 
            "今日颜色好，明日风光别。", 
            "年年送清明，一树东阑雪。"
        ], 
        "title": "和杨孟载对花五咏 其三 折花", 
        "type": "古风", 
        "yun": "屑"
    }, 
    {
        "author": "张端", 
        "era": "元", 
        "subtype": null, 
        "text": [
            "万井夜雨歇，一枕春日红。", 
            "开帘买花看，恰与去年同。", 
            "花枝固须好，人生自飘蓬。", 
            "未信卖珠儿，不作白发翁。"
        ], 
        "title": "和杨孟载对花五咏 其四 买花", 
        "type": "古风", 
        "yun": "东"
    }, 
    {
        "author": "张端", 
        "era": "元", 
        "subtype": null, 
        "text": [
            "见花心目舒，惜花怀抱恶。", 
            "日日池上行，片片风前落。", 
            "盈盈一春愁，脉脉无处托。", 
            "残红抱馀香，遗恨芳洲泊。"
        ], 
        "title": "和杨孟载对花五咏 其五 惜花", 
        "type": "古风", 
        "yun": "药"
    }, 
    {
        "author": "张端", 
        "era": "元", 
        "subtype": null, 
        "text": [
            "鸿雁来，天雨霜。", 
            "鸿雁去，春日阳。", 
            "雁来雁去如嘉宾，寒寒暑暑愁杀人。", 
            "一声叫落秋空云，不觉泪下沾衣巾。", 
            "如宾又复如兄弟，吁嗟人兮不如彼。"
        ], 
        "title": "宾鸿吟", 
        "type": "古风", 
        "yun": null
    }, 
    {
        "author": "张端", 
        "era": "元", 
        "subtype": null, 
        "text": [
            "歌吴歌，舞吴舞，吴儿蹋浪鸣双橹。", 
            "春风衮衮送行舟，新除使君衣白苧。", 
            "君衣一何素，娟娟照青年。", 
            "飘摇举长袖，亦足相回旋。", 
            "白衣之白白于鹭，看时莫使缁尘污。"
        ], 
        "title": "白苧词送孟季成崇明同知", 
        "type": "古风", 
        "yun": null
    }, 
    {
        "author": "张端", 
        "era": "元", 
        "subtype": null, 
        "text": [
            "白头母，结缡亦尝作新妇。", 
            "鸡皮鲐背行龙钟，数挽青裙不掩股。", 
            "自从夫婿死军中，夜夜西风吹独树。", 
            "问之言是馀杭民，义兵当年起闾伍。", 
            "生子谁如孙仲谋，忧国谁如祭征虏。", 
            "白头母，自伤还自语。", 
            "情知有生不如无，人间何似黄泉路。", 
            "记妾当年出嫁时，人言李下元无蹊。", 
            "只今瓶沈宝钗折，纵守贞心何足埒。", 
            "丑非鸠盘茶，妒悍裴谈家。", 
            "妍非张丽华，解唱《后庭花》。", 
            "岂学乳媪嫁窦老，竟使世人呼阿奢。", 
            "白头终当死村坞，有足何曾入城府。", 
            "近闻金鸡夜半啼，天子肆赦平淮西。", 
            "白头母命在丝忽，得见太平无此骨。", 
            "东家箜篌急于雨，西家银筝移雁柱。", 
            "请君弹作《白头吟》，莫放哀声入云去。"
        ], 
        "title": "白头母次徐孟岳韵", 
        "type": "古风", 
        "yun": null
    }, 
    {
        "author": "张简", 
        "era": "元", 
        "subtype": null, 
        "text": [
            "鸳鸯蝴蝶尽双飞，杨柳青青郎未归。", 
            "第六桥边寒食雨，催郎白苧作春衣。"
        ], 
        "title": "和西湖竹枝词", 
        "type": "词", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "去年君为郡文学，独抱遗经憎命薄。", 
            "出门无马坐无毡，拜迎官长常作恶。", 
            "今年君为转运使，殊恩亲出官家赐。", 
            "月给太仓三十斛，况复官闲少公事。", 
            "人生贵贱反覆间，世上悠悠那解此。", 
            "忆昨访我当严冬，写此溪山三数重。", 
            "骅骝一去了无影，空有遗迹泥沙中。", 
            "闻道河间故城里，开门遥见滹沱水。", 
            "何时为画古邯郸，珍重函封寄千里。"
        ], 
        "title": "姚运使溪山仙馆图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "前代何人画山水，长安关仝营丘李。", 
            "华原特起范中立，三子相望古莫比。", 
            "亦有北苑与河阳，后来作者谁能当。", 
            "米家小虎出逸品，力挽元气归苍茫。", 
            "房山尚书初事米，晚自名家称绝美。", 
            "艺高一代谁颉颃，只数吴兴赵公子。", 
            "当时弭节匡庐峰，曾写太平兴国之神宫。", 
            "五峰却立疑争雄，台殿突兀纷青红，中有云气随游龙。", 
            "我对此图卧三日，遂令奇气生心胸。", 
            "乱来学士遭漂荡，文艺草草谁能工。", 
            "笔精墨妙心更苦，那得再有前贤风。", 
            "于乎！", 
            "乾坤浩荡江海阔，使我执笔将安从？"
        ], 
        "title": "青弁云林图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "昔闻安期生，飘飖入秦京。", 
            "上书三月初报罢，拂袖去作蓬莱行。", 
            "却笑叔孙通，俯仰咸阳城。", 
            "长生亦何补，身后留空名。", 
            "何似长安少年客，天柱峰头煮白石。", 
            "朝辞猿鹤下云中，暮逐夔龙侍君侧。", 
            "绣衣乘骢马，蹀躞台城下。", 
            "爱道心不忘，归来坐清夜。", 
            "太平天子亲斋祭，新擢祠官捧圭币。", 
            "紫坛醮火晓如星，独着衮衣朝上帝。", 
            "翻思旧隐地，石室生青苔。", 
            "来时壁上苍龙剑，七星剥落空尘埃。", 
            "丹砂不复化，萝衣谁更裁。", 
            "人生穷达会有命，何须千岁如婴孩。", 
            "草衣木食苦复苦，王乔偓佺安在哉！", 
            "寄语空山旧泉石，不须为我生悲哀。", 
            "功名倘遂乞身愿，万里青天骑鹤来。"
        ], 
        "title": "丘大卿天柱峰图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "近代丹青谁第一，精绝独数吴兴胡。", 
            "魏公家传《摘瓜图》，将军妙笔绝代无。", 
            "年深粉墨纷模糊，公命胡也全其污。", 
            "鸥波亭前山满湖，宾客不来人迹疏。", 
            "以手画肚私传摹，归来三日神始苏。", 
            "下笔直与前人俱。", 
            "今人不见古人画，古画自与今人殊。", 
            "呜呼！", 
            "眼前不复见此物，吾与购之千明珠。"
        ], 
        "title": "再题廷晖山水", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "日长侍立南薰殿，圣主从容正开卷。", 
            "内臣如鹄拥图书，诏许近前曾一见。", 
            "玉躞金题照眼新，三王二李迹未陈。", 
            "妙笔森芒洞冥漠，乃知今人非古人。", 
            "归来三叹北窗下，开屏见此新图画。", 
            "流淙百折挂石梁，古木寒松势相亚。", 
            "木末何人一草庐，山泉之人昔所居。", 
            "鸿胪寺里晚朝下，对此高堂心郁纡。", 
            "华亭柳湖眼中见，武陵桃源路岂殊。", 
            "老夫曾住康王谷，五老香炉映飞瀑。", 
            "乱来井臼今可存，因尔高歌望黄鹄。"
        ], 
        "title": "山泉隐居图（入直回，为云间朱卿题）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "后皇有嘉树，受命生南国。", 
            "谬承雨露恩，结根非一日。", 
            "如何游闲子，攀条摘其实。", 
            "一摘已自伤，况乃再三摘。", 
            "清霜凋绿叶，荣枯良未测。"
        ], 
        "title": "拟古 其一", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "今日上客至，置酒临前楹。", 
            "弦歌四座起，中有击筑声。", 
            "此曲谁所为，丝急调不平。", 
            "窃听不敢言，下流人所轻。", 
            "回视匣中衣，感德涕纵横。"
        ], 
        "title": "拟古 其二", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "戚戚多忧思，悠悠悲夜长。", 
            "摄衣坐窗间，仰睇明月光。", 
            "明月有盈亏，轨度岂无常。", 
            "南箕与北斗，万古不更张。", 
            "人事有大谬，天道信茫茫。", 
            "泠泠山下泉，汨汨谷中源。", 
            "中有双鲤鱼，浮游戏波澜。", 
            "江汉岂不深，欲往道无缘。", 
            "风云谅难遇，栖栖守故渊。", 
            "但恐勺水枯，终为渔者怜。", 
            "感此令人悲，置身良独难。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "雍雍池中雁，饮啄得其时。", 
            "夕息藉芳荪，朝游荫阶基。", 
            "仰视云间翼，嗷嗷西南飞。", 
            "朔风摧羽翰，严霜下霏霏。", 
            "辛苦万里道，所免寒与饥。", 
            "倘垂终养惠，岂乐衡阳栖。"
        ], 
        "title": "杂拟二首 其一", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "朝出上东门，遥望北邙坟。", 
            "凄凄挽者歌，咽咽丧车轮。", 
            "旌竿日日满，碑碣朝朝新。", 
            "昨来送葬人，忽奄及其身。", 
            "朝为席上珍，暮为泉下尘。", 
            "唶哉当路子，为乐须及辰。", 
            "有金不趣卖，当为谁所吝。"
        ], 
        "title": "杂拟二首 其二", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "丹霞散沦阴，皓月出东山。", 
            "惊飙鸣高树，飞鸟绕林间。", 
            "揽衣起徘徊，白露浩已团。", 
            "岂无一樽酒，慰此中夜寒。", 
            "良朋邈已远，独酌岂成欢。", 
            "熏莸不可和，胶漆不可解。", 
            "自非同心交，谁能久不改。"
        ], 
        "title": "怀方员外彝", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "青阳萌始节，万物咸光昭。", 
            "我亦动新怀，晞沐起晨朝。", 
            "俯览手中镜，仰看枝上条。", 
            "枯卉有再荣，华发行已焦。", 
            "总角服遗训，老大望愈遥。", 
            "不伤华发衰，但恐志业消。", 
            "学成在永久，期之于后凋。"
        ], 
        "title": "杂诗十一首并序 其一", 
        "type": "古风", 
        "yun": "萧"
    }, 
    {
        "author": "张羽", 
        "era": "元", 
        "subtype": null, 
        "text": [
            "右军怀逸民，向平悟《易》卦。", 
            "如何不决去，皆云待婚嫁。", 
            "区区儿女情，达士何足挂。", 
            "我今履其境，此语叵深讶。", 
            "嗟予丧乡土，旧业废耕稼。", 
            "连蹇五九年，玄发忽已化。", 
            "一女首甫笄，两男肩相亚。", 
            "依依向父情，款款接言话。", 
            "素怀归衡庐，顾此岂遑暇。", 
            "寒鸡翼其雏，鸤鸠均上下。", 
            "物性犹有然，人情谅难舍。", 
            "何当携幼稚，尽室腾远驾。"
        ], 
        "title": "杂诗十一首并序 其二", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "蜀严好沉冥，日食止百钱。", 
            "卜筮人所轻，久之操弥坚。", 
            "君子有所贵，乃不在当年。", 
            "百世钟期然。", 
            "子云太区区，誉之公侯间。", 
            "卑哉益州牧，乃欲吏高贤。", 
            "岂无王侯贵，敢见不敢言。", 
            "斯道诚两得，永为后世传。"
        ], 
        "title": "杂诗十一首并序 其三", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "此邦非吾土，寄迹聊在兹。", 
            "旅食何所营，亦复假耘耔。", 
            "玄夏苦霖潦，良苗奄离披。", 
            "至今畎浍间，余波渺相围。", 
            "行恐春泽盛，耕垦失其时。", 
            "共虞斯人难，岂独念吾私。", 
            "先师有遗言，耕也有时饥。", 
            "且当竭所务，天道非我知。"
        ], 
        "title": "杂诗十一首并序 其四", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "昔予居南山，乐有同心人。", 
            "形迹不暂乖，栋宇复为邻。", 
            "有酒更相呼，得粟还共分。", 
            "时时榛曲中，相携采荆薪。", 
            "两贤不相猜，所贵得其真。", 
            "一朝各异路，隔涉吴与闽。", 
            "拙宦失其宜，薄责恒苦辛。", 
            "慈母抱沉忧，兴言涕盈巾。", 
            "昨者访故庐，松竹稍或存。", 
            "依依亲旧迹，戚戚感良辰。", 
            "命驾欲相求，风波限通津。", 
            "尚想古人交，俯仰愧此身。"
        ], 
        "title": "杂诗十一首并序 其五", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "士有避世者，高居浙江源。", 
            "王室方横溃，斯人独高鶱。", 
            "抱琴倚衡门，清风拂朱弦。", 
            "举世莫能屈，乃独诣任延。", 
            "扫门惧为辱，尺牍情屡宣。", 
            "道义有相激，权位非所先。", 
            "周公下白屋，斯礼自古然。", 
            "区区功曹檄，何足致高贤。"
        ], 
        "title": "杂诗十一首并序 其六", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "生平颇爱酒，未尝自斟酌。", 
            "一与佳宾遇，陶然不复却。", 
            "虽得一醉欢，伤生莫自觉。", 
            "况复多谬妄，空为俗所薄。", 
            "静言思利己，一止良不恶。", 
            "东邻有父老，顾我忽大噱。", 
            "与子共秃翁，忍弃手中爵。", 
            "酒为荣卫桢，多忧正相搏。", 
            "呼儿漉新酿，且复共酬酢。", 
            "醉罢各相恕，谁能责狂药。"
        ], 
        "title": "杂诗十一首并序 其七", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "青青女贞树，霜霰不改柯。", 
            "托根一失所，罹此霖潦多。", 
            "高枝委为薪，落叶掩庭阿。", 
            "弱柳对门植，秀色一何佳。", 
            "物性固有常，变幻其奈何。"
        ], 
        "title": "杂诗十一首并序 其八", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "伯鸾舂吴市，伉俪乃相之。", 
            "布衣日操作，椎结无容辉。", 
            "居贫敢忘敬，举案与眉齐。", 
            "斯人亦何修，感彼糟糠妻。", 
            "买臣躬负薪，室家请长辞。", 
            "岂惟匹妇丑，君子谅有亏。", 
            "周道兴闺房，衽席岂为微。", 
            "所以冀缺耨，重耳任不疑。", 
            "斯道久寂寞，捃摭为此诗。"
        ], 
        "title": "杂诗十一首并序 其九", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "余生惮远役，旅寄百里余。", 
            "自从去家来，岁月忽已除。", 
            "绪晏人事迫，卷帙还故居。", 
            "扬舻发东皋，挂席指西隅。", 
            "且从家私务，暂与友生疏。", 
            "渺渺遵溪渚，行行入吾庐。", 
            "依依携童弱，蔼蔼会里闾。", 
            "启扉玩东园，绿叶荣韭蔬。", 
            "采之侑春酒，数酌忘饥劬。", 
            "但苦遭潦荒，美秫无旧储。", 
            "犹当望来稔，尊中长不虚。", 
            "空名百岁后，此事非我须。"
        ], 
        "title": "杂诗十一首并序 其十", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "抱拙衡门下，久矣忘鸣琴。", 
            "凝尘翳其徽，弦绝调亦沉。", 
            "时还置我膝，命酒聊自斟。", 
            "高歌出金石，拂拭趣已深。", 
            "酣来枕之卧，冥此千古心。", 
            "吾亦忘吾形。"
        ], 
        "title": "杂诗十一首并序 其十一", 
        "type": "古风", 
        "yun": "侵"
    }, 
    {
        "author": "张羽", 
        "era": "元", 
        "subtype": null, 
        "text": [
            "连霖启秋期，金气晨已兆。", 
            "溪云合余阴，水霞相照耀。", 
            "登舻泛凉飙，乘流驾奔峭。", 
            "回波荡尘襟，青山列远眺。", 
            "蒲菼迷森沉，菱荷争窈窕。", 
            "沙明众女浣，潭净孤渔啸。", 
            "端居积百忧，暂出窥众妙。", 
            "好爵岂不怀，卫生乃其要。", 
            "寄谢沧海人，予亦堪同调。"
        ], 
        "title": "立秋日早泛舟入郭", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "云罗横四海，田野无遗英。", 
            "尚赖二三子，共怡山水情。", 
            "煦煦新阳动，寥寥天宇清。", 
            "昔人称四美，兹晨遂成并。", 
            "前登高丘阻，遥睇澄湘明。", 
            "凭林招远风，松桧自成声。", 
            "俛仰天地间，微躯良不轻。", 
            "安能自羁束，坐使众累萦。", 
            "处贱足为贵，抱素讵非荣。", 
            "逍遥解神虑，庶以适吾生。"
        ], 
        "title": "春初游戴山", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "积雨限游步，超然怀远观。", 
            "虽微千仞冈，孤岑且流玩。", 
            "冀展东山望，一写川上叹。", 
            "如何方此时，气雾郁未散。", 
            "玄云蔽白日，八表洞漫漫。", 
            "川原近莫觌，安能□云汉。", 
            "耳目既罕适，沉忧将何缓。", 
            "感兹一以悟，滞景中自乱。", 
            "内照苟昭旷，通蔽非所间。", 
            "由来君子道，尸居或龙见。", 
            "伏雌乃默化，何必收摇翰。", 
            "去矣齐物变，卑栖永遗患。"
        ], 
        "title": "雨后戴山游眺偕黄孝廉陈茂才", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "皇情春乐育，建官宗圣黉。", 
            "秩微道则重，人钦化乃行。", 
            "若人婺女秀，经义宿所精。", 
            "辞归旋楚□，祗版赴霅城。", 
            "郑公论墨守，董子着清明。", 
            "抠趍仰贤范，圜桥聆德声。", 
            "跂予望已久，觏止愿未并。", 
            "谁谓在頖初，遽申伐木情。", 
            "偕彼四三子，乘流造柴荆。", 
            "倾盖略宿晤，盍簪慰中诚。", 
            "草具岂为礼，所欣接光荣。", 
            "恭承宴集篇，华采灿若英。", 
            "盛德多自负，谁敢下后生。", 
            "简年子先施，仰高余□盈。", 
            "愧余避事来，久矣废将迎。", 
            "岂不怀旦暮，絅然限音声。", 
            "形神交靡间，心照数自轻。", 
            "斯章拟成报，七襄徒空名。"
        ], 
        "title": "和答童中州", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "与君三秋别，成此一会期。", 
            "清言美无度，离绪俄相遗。", 
            "况复在丘园，俱无冠带縻。", 
            "逶迤下泽游，皎洁艳阳时。", 
            "桃红媚墟囿，竿绿遍川坻。", 
            "覆觞申宿恋，开帙问新知。", 
            "澄怀悟渊泳，脱迹仰冥飞。", 
            "幸同赏心遇，白首永无违。"
        ], 
        "title": "初至西林喜遇徐幼文", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "生平慕游侠，驱马遍东周。", 
            "周人重千金，所遇非我俦。", 
            "抚剑登泰山，历览鲁与邹。", 
            "小儒事弦歌，龊龊安足由。", 
            "北临邯郸道，平原旷悠悠。", 
            "常闻虞卿贤，斯人不可求。", 
            "悲哉穷途士，缓急将焉投。"
        ], 
        "title": "怀古", 
        "type": "古风", 
        "yun": "尤"
    }, 
    {
        "author": "张羽", 
        "era": "元", 
        "subtype": null, 
        "text": [
            "徇名趍华阙，逐利居市廛。", 
            "山林何所事，有道在丘园。", 
            "结构依岩穴，绿萝荫门前。", 
            "鹍鸡巢高栋，猿猴戏庭间。", 
            "仰睇大壑阴，俯咏圣人篇。", 
            "薇藿以充虚，裋褐聊御寒。", 
            "场苗岂不美，白驹逝翩翩。", 
            "鹿鸣有旨酒，我思在寒泉。", 
            "杂县愁钟鼓，物性有固然。", 
            "长谢嚣尘外，逍遥养余年。"
        ], 
        "title": "招隐", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "绿竹有异质，夙著风人篇。", 
            "猗猗瞻淇隈，籊籊怀卫泉。", 
            "拾遗美形容，复有娟净言。", 
            "微植被奖饰，丽句永流传。", 
            "若人同所尚，掇辞以名轩。", 
            "攒玉矗森爽，总翠郁芊绵。", 
            "鲜标贯寒日，密叶冒清涟。", 
            "遥想佳雨余，静对罢鸣弦。", 
            "濡翰传霜节，搦管题春妍。", 
            "聊探词咏妙，默寄图绘宣。", 
            "逝将泛涛江，息驾依名园。", 
            "攀枝扫石。", 
            "虽微求羊高，请附嵇阮贤。", 
            "缄诗存所钦，缠系日为年。"
        ], 
        "title": "题娟净轩", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "粲粲岁寒花，幽香静中起。", 
            "人皆待三嗅，子独受以耳。", 
            "辑彼琼瑶白，长谣自为喜。", 
            "声中岂无香，闻觉无异理。", 
            "更愿息声尘，色香同一委。", 
            "无闻亦无听，冥然混沌始。"
        ], 
        "title": "听香堂", 
        "type": "古风", 
        "yun": "纸"
    }, 
    {
        "author": "张羽", 
        "era": "元", 
        "subtype": null, 
        "text": [
            "雨罢寺楼晓，曲堂秋树间。", 
            "暂辍今朝讲，一玩北湖山。", 
            "仰瞻上方云，遥见林屋关。", 
            "飞淙尽日雨，流禽先暮还。", 
            "即境知妄迹，观空怡妙颜。", 
            "余乏道门旧，阻陪高坐闲。", 
            "驰咏终非侣，当冀一追攀。"
        ], 
        "title": "寄题北山堂", 
        "type": "古风", 
        "yun": "删"
    }, 
    {
        "author": "张溥", 
        "era": "元", 
        "subtype": null, 
        "text": [
            "兹辰暮春初，散策临泉石。", 
            "云渠引微波，浮觞薄前席。", 
            "伊人既已去，古今同一适。", 
            "眷兹修禊地，遥岑澹空碧。"
        ], 
        "title": "续兰亭会补镇国大将军掾卞迪诗", 
        "type": "古风", 
        "yun": "陌"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "鹿车载酒竹间期，不记山妻泣谏时。", 
            "已识形骸为外物，何须荷锸镇相随。"
        ], 
        "title": "刘伶谢安陶潜王羲之像 其一", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "典午风流数谢公，高标自许伯夷同。", 
            "桓郎跋扈苻郎健，都在尚书雅量中。"
        ], 
        "title": "刘伶谢安陶潜王羲之像 其二", 
        "type": "绝句", 
        "yun": "东"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "五儿长大翟妻贤，解绶归来只醉眠。", 
            "篱下黄花门外柳，秋光不似义熙前。"
        ], 
        "title": "刘伶谢安陶潜王羲之像 其三", 
        "type": "绝句", 
        "yun": "先"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "白葛为巾不裹头，兰亭会里最风流。", 
            "老来忘却观鹅癖，只爱山人许远游。"
        ], 
        "title": "刘伶谢安陶潜王羲之像 其四", 
        "type": "绝句", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "积善桥东旧宅间，独随阿母住青山。", 
            "鹿车奉引行春去，多在云松九琐间。"
        ], 
        "title": "题手画云山图赠王生泰", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "薜荔花开僧舍闲，佛香时列竹窗间。", 
            "朝来小试南唐墨，写得溪南数叠山。"
        ], 
        "title": "云山图", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "水绕荒山路半斜，墓园无主属官家。", 
            "我来正是梅开日，满目蓬蒿不见家。"
        ], 
        "title": "舟次孤山", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "床头书卷绿牙签，病起名家手自拈。", 
            "气息未回禅诵少，犹能弹舌讲楞严。"
        ], 
        "title": "海会僧房", 
        "type": "绝句", 
        "yun": "盐"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "客来唤出最钟情，暂别谁知便隔生。", 
            "昨日闽州书信到，伤心犹有阿归名。"
        ], 
        "title": "哀宋君女阿归", 
        "type": "绝句", 
        "yun": "庚"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "城乌啼散驿楼空，一舸苍茫曙色中。", 
            "不是故人今夕共，定应愁绝雨兼风。"
        ], 
        "title": "晓发嘉兴", 
        "type": "绝句", 
        "yun": "东"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "何处清歌短更长，渚风沙雨共凄凉。", 
            "不须直向天涯听，一日辞家已断肠。"
        ], 
        "title": "舟中闻歌", 
        "type": "绝句", 
        "yun": "阳"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "斋居清昼四无邻，黄卷中间过半春。", 
            "落尽杏花浑不看，少年人似老年人。"
        ], 
        "title": "雨中想东园杏花", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "芳葩未拆避春寒，日日烦君绕画阑。", 
            "莫是主家曾见惯，含情欲待外人看。"
        ], 
        "title": "东园报杏花未开", 
        "type": "绝句", 
        "yun": "寒"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "疏散元非用世才，日高林户尚慵开。", 
            "为怜湖上青山好，行到冬青树底来。"
        ], 
        "title": "怀黄野得", 
        "type": "绝句", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "横门雪满放朝回，油壁金鞍覆地来。", 
            "谁是蹇驴乌帽客，解吟花逼艳阳天。"
        ], 
        "title": "孟浩然像", 
        "type": "绝句", 
        "yun": null
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "苦行能便自小持，松龛寂寂到人稀。", 
            "斋厨日晏孤烟起，童子新将施米归。"
        ], 
        "title": "头陀庵聪道者房", 
        "type": "绝句", 
        "yun": "微"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "几回笑把菊花枝，遥望南山自咏诗。", 
            "不值白衣人送酒，岂堪怀抱独醒时。"
        ], 
        "title": "题渊明白衣送酒图", 
        "type": "绝句", 
        "yun": "支"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "挂冠归去祗看山，心寄孤岚野鹤间。", 
            "试数同时戎马客，几人投老似君闲。"
        ], 
        "title": "寄题兰室柳湖归隐图", 
        "type": "绝句", 
        "yun": "删"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "离思逢秋自不胜，忽看书札恨翻增。", 
            "遥知雨绝林塘静，独坐高斋似定僧。"
        ], 
        "title": "寄兰室 其一", 
        "type": "绝句", 
        "yun": "蒸"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "行人共识孝廉家，流水当门略彴斜。", 
            "日日高堂称寿罢，倚栏闲看紫荆花。"
        ], 
        "title": "寄兰室 其二", 
        "type": "绝句", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言绝句", 
        "text": [
            "离离烟树接通津，南浦亭前碧草春。", 
            "客里见图先泪落，只缘身是此乡人。"
        ], 
        "title": "题徐贲画南浦亭图", 
        "type": "绝句", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "洞府閟春云，名从地脉分。", 
            "金毫开妙相，玉札瑑灵文。", 
            "鹤驭三天下，鸾笙五夜闻。", 
            "何因避世网，香火事茅君。"
        ], 
        "title": "游三茅观", 
        "type": "律诗", 
        "yun": "文"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "闻说离山久，生缘遍外方。", 
            "三衣长挂体，一钵不持粮。", 
            "禅处松将偃，归时草正芳。", 
            "残书看未了，拟借最高房。"
        ], 
        "title": "炬上人之金陵未还保叔塔院留赠", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "楼近素娥宫，凉宵昼日同。", 
            "象筵看似水，碧瓦映疑空。", 
            "曲宴怜规满，冲情苦□中。", 
            "不见陈王苑，委照绿苔中。"
        ], 
        "title": "题秋月楼", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "画粉叠楼腰，青山不费招。", 
            "窗开明月夜，帘卷白云朝。", 
            "淡借澄江映，浓因落景饶。", 
            "何劳双屐去，千里访岧峣。"
        ], 
        "title": "来青楼", 
        "type": "律诗", 
        "yun": "萧"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "藻公多弟子，住遍两峰间。", 
            "行道无拘着，孤云自往还。", 
            "缁衣冲莫雨，金策响空山。", 
            "愧我游方内，春风独掩关。"
        ], 
        "title": "寄沙门文藻", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "作吏风尘际，常怀隐遁情。", 
            "偷闲频谒告，厌俗拟归耕。", 
            "月幌留宾卧，花宫请客行。", 
            "旧书空满箧，一览一沾缨。"
        ], 
        "title": "围中怀方员外", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "境寂不生尘，僧多是北人。", 
            "乐随天女仗，花绕梵王轮。", 
            "□室炉熏聚，清泉茗味新。", 
            "无生端可慕，只恐愧吾身。"
        ], 
        "title": "登吴山西番大成寺阁", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "园景弄春韶，曾来醉绿瓢。", 
            "谁知明月夜，尤胜艳阳朝。", 
            "竹碧茶烟度，池清蕙气飘。", 
            "预愁城鼓动，独上木兰桡。"
        ], 
        "title": "陪方征君月游", 
        "type": "律诗", 
        "yun": "萧"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "亭子碧江浔，云霞生远心。", 
            "千山正摇落，四客复登临。", 
            "地势分吴越，涛声送古今。", 
            "悠然白鸟意，欲去更长吟。"
        ], 
        "title": "憩海会寺南亭", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "楼角聚寒鸦，江氛掩夕霞。", 
            "乱云方似叶，冻雨未成花。", 
            "天意怜贫士，人情向酒家。", 
            "愧无梁苑赋，空拟咏瑶华。"
        ], 
        "title": "楼中雪意", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "兹别可无愁，还乡岂浪游。", 
            "田园重作主，家口半登舟。", 
            "雪意孤村远，鸡声别墅幽。", 
            "送君翻自笑，归计转悠悠。"
        ], 
        "title": "方绕人话别", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "家居白日长，学圃亦何妨。", 
            "延客开芳径，留僧置净床。", 
            "夜灯山顶寺，寒灶竹间房。", 
            "休沐惟来此，尘情得暂忘。"
        ], 
        "title": "九日过东园 其一", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "云日弄秋晖，玄斋坐掩扉。", 
            "草芳寒蝶恋，竹静午禽啼。", 
            "雅会便诗侣，闲行称道衣。", 
            "若教邻近住，争遣往来稀。"
        ], 
        "title": "九日过东园 其二", 
        "type": "律诗", 
        "yun": null
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "瞥屑复飘萧，随春态更娇。", 
            "未甘从旧腊，还解避正朝。", 
            "琪树花偏早，朱楼玉易销。", 
            "若教先一日，应湿紫宸朝。"
        ], 
        "title": "正月二日雪", 
        "type": "律诗", 
        "yun": "萧"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "雨馆卧多时，园亭误宿期。", 
            "恨无飞去梦，忽见寄来思。", 
            "聚首难如此，论心复有谁。", 
            "妍词何以报，藏玩比青丝。"
        ], 
        "title": "奉□园隐期予不至", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "萧散任天真，浑忘是病身。", 
            "问安多省吏，投宿半乡人。", 
            "尘锁藏书阁，风翻滤药巾。", 
            "未应长闭户，憔悴过今春。"
        ], 
        "title": "寄方员外", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "柴门连水竹，车马少曾通。", 
            "人卧春寒里，僧来莫雨中。", 
            "醉看新柳色，吟对落花风。", 
            "何用谈名迹，余生已悟空。"
        ], 
        "title": "陪明天目会方员外东园", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "忆昨初经乱，家从此路携。", 
            "渔汀怜共泊，僧舍记曾题。", 
            "同载人俱没，重来思转迷。", 
            "客愁政无奈，况值雨凄凄。"
        ], 
        "title": "皋亭有感", 
        "type": "律诗", 
        "yun": "齐"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "云山已改夏，花鸟尚留春。", 
            "却送还乡客，空惭久滞人。", 
            "扁舟生旅思，孤馆闭愁身。", 
            "唯应掩窗卧，倘有梦相亲。"
        ], 
        "title": "送方东园", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "巧侣重招邀，朱楼映晚霄。", 
            "凤机仍歇杼，鹊翼再成桥。", 
            "云幄香犹在，霞衣泪未消。", 
            "帝应怜别怨，暂许闰年饶。"
        ], 
        "title": "闰七月七夕", 
        "type": "律诗", 
        "yun": "萧"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "拂曙度严城，兰舟或且迎。", 
            "青山雾里出，粉堞水中明。", 
            "妆断倡楼色，歌绝妓航声。", 
            "繁华任自歇，心赏有余清。"
        ], 
        "title": "过西湖", 
        "type": "律诗", 
        "yun": "庚"
    }, 
    {
        "author": "张简", 
        "era": "元", 
        "subtype": null, 
        "text": [
            "垂帘觉春静，水槛幽情多。", 
            "兰香舞双蝶，渌水浮群鹅。", 
            "微微晴云度，辉辉野气和。", 
            "新柳带长坂，飞花汎轻波。", 
            "閒居违佳景，芳事俱凋讹。", 
            "忽忽已初夏，绿暗青山阿。"
        ], 
        "title": "春日斋居书事", 
        "type": "古风", 
        "yun": "歌"
    }, 
    {
        "author": "张简", 
        "era": "元", 
        "subtype": null, 
        "text": [
            "清风度虚阁，飞花集罗帏。", 
            "方欣昼晷永，不觉春光归。", 
            "鸣琴发逸响，嘉树含清辉。", 
            "幽情多默悟，澹景宁相违。", 
            "览书感虚寂，独闭南斋扉。"
        ], 
        "title": "初夏偶成", 
        "type": "古风", 
        "yun": "微"
    }, 
    {
        "author": "张简", 
        "era": "元", 
        "subtype": null, 
        "text": [
            "吴兴佳山水，远近蓄清光。", 
            "苕峣金盖峰，秀色独苍苍。", 
            "烟云互出没，草木生风香。", 
            "长桥接回溪，积石倚崇冈。", 
            "樵渔识径幽，于以乐深藏。", 
            "击鲜列鲂鲤，启翳理松篁。", 
            "晨雨况可锄，春泉亦堪湘。", 
            "既以长孙子，所愿安是乡。", 
            "嗟哉风尘中，何由得徜徉。", 
            "赵君钟神秀，挥洒发奇章。", 
            "卷图思旧游，掩抑不能忘。"
        ], 
        "title": "题赵彦徵苕溪山水图", 
        "type": "古风", 
        "yun": "阳"
    }, 
    {
        "author": "张简", 
        "era": "元", 
        "subtype": null, 
        "text": [
            "山中学仙人，断谷自有方。", 
            "泌水生石精，鬻之以为粮。", 
            "候火中夜起，松材袭馨香。", 
            "切以昆吾刀，间以琼茎浆。", 
            "长年尚服食，玉体生光芒。", 
            "一朝凡骨换，白日凌风翔。"
        ], 
        "title": "鬻石篇", 
        "type": "古风", 
        "yun": "阳"
    }, 
    {
        "author": "张简", 
        "era": "元", 
        "subtype": null, 
        "text": [
            "崇台去千载，风日丽飞甍。", 
            "漠漠春洲草，宁知歌舞轻。", 
            "香泥污麋迹，婵娟若为情。", 
            "登览犹悒怏，况乃送君行。"
        ], 
        "title": "送郑同夫归豫章分题姑苏台", 
        "type": "古风", 
        "yun": "庚"
    }, 
    {
        "author": "张简", 
        "era": "元", 
        "subtype": null, 
        "text": [
            "幽兰生深谷，靡靡多容光。", 
            "众草虽共长，安得比其芳。", 
            "修丛泛光风，紫蕤明朝阳。", 
            "岂徒媚春色，特以持贞良。", 
            "幽閒意自得，婉淑情不伤。", 
            "忽然商飙发，肃肃飞严霜。", 
            "卉木竞凋谢，山林亦荒凉。", 
            "惟兹一寸芳，枯槁犹馨香。", 
            "岂同桃李花，零落随风扬。", 
            "小草有坚操，虽死而不亡。", 
            "佳人在空谷，遭时不平康。", 
            "能以礼自持，与世扶纲常。", 
            "我歌幽兰诗，楚调悲中肠。", 
            "掩抑发鸣琴，声尽馀慨慷。"
        ], 
        "title": "幽兰题姚节妇金氏传后", 
        "type": "古风", 
        "yun": "阳"
    }, 
    {
        "author": "张简", 
        "era": "元", 
        "subtype": null, 
        "text": [
            "我尝蹑轻鸿，浮空度瑶阙。", 
            "醉看碧桃花，吹笙弄明月。", 
            "仙人王乔董双成，为作春水流花声。", 
            "昆崙十三凤，飞舞相和鸣。", 
            "曲终飘然上鹤去，逸韵散落天风清。", 
            "自从失脚堕尘世，飞梦尚缭芙蓉城。", 
            "浮丘公，今不见，白玉龟台走雷电。", 
            "云和妙曲杳无闻，万壑松风洗清怨。"
        ], 
        "title": "玉笙引", 
        "type": "古风", 
        "yun": null
    }, 
    {
        "author": "张简", 
        "era": "元", 
        "subtype": null, 
        "text": [
            "东吴市中逢醉樵，铁冠攲侧发飘萧。", 
            "两肩矻矻何所负，青松一枝悬酒瓢。", 
            "自言华盖峰头住，足迹踏遍人间路。", 
            "学书学剑总不成，惟有饮酒得真趣。", 
            "管乐本是王霸才，乔松自有烟霞具。", 
            "手持昆冈白玉斧，曾向月里斫桂树。", 
            "月里仙人不我嗔，特令下饮洞庭春。", 
            "兴来一吸海水尽，却把珊瑚樵作薪。", 
            "醒时邂逅逢王质，石上看棋黄鹄立。", 
            "斧柯烂尽不成仙，不如一醉三千日。", 
            "于今老去名空在，处处题诗偿酒债。", 
            "淋漓醉墨落人间，夜夜风雷起光怪。"
        ], 
        "title": "醉樵歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "金神起持水火齐，煅鍊阴阳结精锐。", 
            "七月七日授冶师，手作钳锤股为砺。", 
            "一千七百七十锋，脊高体狭刀口洪。", 
            "龙飞蛟化岁月久，阮师旧物今无踪。", 
            "呱哇绣镔柔可曲，东倭纯钢不受触。", 
            "贤侯示我西番刀，名压古今《刀剑录》。", 
            "三尖两刃圭首圆，剑脊䵝䵝生黑烟。", 
            "朱砂斑痕点人血，雕青皮软金钩联。", 
            "唐人宝刀誇大食，于今利器称米息。", 
            "十年土涮松纹生，戎王造时当月蚀。", 
            "平章遗佩固有神，朱高固始多奇勋。", 
            "三公重器不虚授，往继王祥作辅臣。"
        ], 
        "title": "北庭宣元杰西番刀歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "去年四月雨如竹，钱币不行百姓哭。", 
            "故人走马初一官，日日诛求征税足。", 
            "今年四月雨如箭，海贼东来船著岸。", 
            "土兵东走百姓空，商征不成官吏散。", 
            "故人本是西河夫，杀贼得官心气粗。", 
            "如何临难乃无勇，不敢东向鸣桑弧。", 
            "君不见彭城刘寄奴，长刀独战今非无。"
        ], 
        "title": "戏赠乍浦税使歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "鸾刀夜割黑龙尾，碾作端溪苍玉砥。", 
            "花镔铁面一尺方，紫雾红光上书几。", 
            "银丝双缠玉腰围，翡翠青斑绣紫衣。", 
            "金星鸲眼不敢现，案上墨花皆倒飞。", 
            "景炎丞相魁龙榜，抚玩不殊珠在掌。", 
            "背铭刻骨四十四。", 
            "血录至今犹可想。", 
            "谢公古文今所师，西台一恸神血垂。", 
            "独持老瓦出门去，冬青树边书愤词。", 
            "天翻地覆神鬼怒，九庙成灰陵骨露。", 
            "庐陵忠魄上骑箕，流落端生何所寓。", 
            "抱遗老人生计拙，爱把文章写忠烈。", 
            "霜毫一夜电光飞，不必矮桑重铸铁。"
        ], 
        "title": "玉带生歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "临平石鼓不自鸣，直待蜀桐鱼作形。", 
            "陈仓石鼓载文字，徒有鼓形无鼓声。", 
            "夏盖之石或自鸣，盖石一鸣三吴兵。", 
            "呜呼三吴十年厌干橹。", 
            "不缘夏盖鸣石鼓。"
        ], 
        "title": "夏盖山石鼓谣", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "汎舟黄颡湖，望见梅仙山。", 
            "嵯峨结宝髻，皛淼浮银湾。", 
            "长风荡青蘋，雪浪相飞翻。", 
            "鱼龙现怪诞，水怒山自閒。", 
            "讵知神灵意，杳在虚无间。", 
            "缅思学仙尉，一去何时还？", 
            "幽姿不可见，高风邈难攀。", 
            "落日动箫鼓，把酒酬潺湲。"
        ], 
        "title": "汎舟黄颡湖望梅山", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "阳气涣不收，梨花开九月。", 
            "无何玄冬夜，火灵飞列缺。", 
            "疾雷故匉訇，大雨久不辍。", 
            "顽云聚复散，淫风赤如血。", 
            "虫豸不入藏，龙蛇竞出穴。", 
            "寒威变融焕，四序失故节。", 
            "胡为数岁中，雷向盛冬发。", 
            "委靡不执柄，遂为群阴窃。", 
            "及其不可忍，奋迅始一决。", 
            "乃于涸寒时，䃸磹未肯歇。", 
            "龙战久不解，险难纷纠结。", 
            "既乖长养意，愈使威权亵。", 
            "天怒不终朝，王纲有时裂。", 
            "何能尧吾君，调理继稷契。", 
            "先事诛权奸，以次及群孽。", 
            "假尔霹雳车，为吾左黄钺。", 
            "普天新号令，坐使万国悦。", 
            "煌煌世祖业，中道复光烈。"
        ], 
        "title": "冬夜闻雷有感", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "夫君沧江来，访予清溪曲。", 
            "清溪窈而深，佳气散天旭。", 
            "塘蒲泽新雨，秋意冷可掬。", 
            "鸟鸣万山静，猿下双树绿。", 
            "相看语清晤，馀响起空谷。", 
            "坐久神宇閒，斜阳在高木。"
        ], 
        "title": "秋日古城叶希圣见访", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "路回山麓交，直壁万仞立。", 
            "浮岚滴空翠，下浸澄泓湿。", 
            "长峦拱天岳，坏道驶涧急。", 
            "眷彼岩险势，一夫自敌十。", 
            "要地不力战，崩奔胡可戢。", 
            "哀哀左辖公，马革卧原隰。", 
            "孰知王师重，戴首奉贼级。", 
            "我来访战地，一恸已莫及。", 
            "日入鬼燐生，阴风国殇泣。"
        ], 
        "title": "于潜点砦经脱忽赤右丞战地", 
        "type": "古风", 
        "yun": "缉"
    }, 
    {
        "author": "张宪", 
        "era": "元", 
        "subtype": null, 
        "text": [
            "平明升肩舆，相与东西征。", 
            "浮岚翳远道，宛在云中行。", 
            "连山互低昂，曲折如送迎。", 
            "接天蔽乔木，涧与风争声。", 
            "前登芝泥岭，雨意渐觉晴。", 
            "曈昽日色薄，萧瑟衣裳轻。", 
            "畏途见鹿角，高砦屯乡兵。", 
            "綵旗病目眩，严鼓羁魂惊。", 
            "凭轼若梦寐，抚𩨨伤浮生。", 
            "顾谓李飞尉，我行犹几程。"
        ], 
        "title": "自临安往富春过芝泥岭示随行李巡检", 
        "type": "古风", 
        "yun": "庚"
    }, 
    {
        "author": "张宪", 
        "era": "元", 
        "subtype": null, 
        "text": [
            "朝入临安山，暮上由拳岭。", 
            "周道无行踪，晴空断飞影。", 
            "严关固高栅，叠嶂列危屏。", 
            "荒坰斜日淡，虚市野烟冷。", 
            "息肩坐茂树，瞑目发深省。", 
            "何庸马蹄尘，兵锋迭驰骋。"
        ], 
        "title": "临安道中先寄赛景初", 
        "type": "古风", 
        "yun": "梗"
    }, 
    {
        "author": "张宪", 
        "era": "元", 
        "subtype": null, 
        "text": [
            "彼美璚林姬，绿云何盘盘。", 
            "清歌珠落斗，妙舞玉成团。", 
            "风急酒晕薄，月斜花露寒。", 
            "剪灯续残醉，把袂接馀欢。", 
            "虽非长夜饮，犹胜万钱餐。"
        ], 
        "title": "席上", 
        "type": "古风", 
        "yun": "寒"
    }, 
    {
        "author": "张宪", 
        "era": "元", 
        "subtype": null, 
        "text": [
            "抱剑入帝都，未知何所求。", 
            "观其辞气间，已类朱阿游。", 
            "肝胆正激烈，既悲还复讴。", 
            "欲销天下难，先断佞臣头。"
        ], 
        "title": "送陈惟允", 
        "type": "古风", 
        "yun": "尤"
    }, 
    {
        "author": "张宪", 
        "era": "元", 
        "subtype": null, 
        "text": [
            "我有骍角弓，百步能破敌。", 
            "力强不受檠，材美陋越棘。", 
            "时能毙飞将，万骑莫敢逼。", 
            "翻翻铁丝箭，剡剡金瓜镝。", 
            "鼓寒霜气重，应手响霹雳。", 
            "岂惟射渠魁，眼中已无敌。", 
            "雄哉两櫜鞬，俨若左右翼。", 
            "时来亦大用，不偶直暂塞。", 
            "我弓虽少置，未许楚人得。"
        ], 
        "title": "我有二首 其一", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "我有雁翎刀，寒光耀冰雪。", 
            "神锋三尺强，落手断金铁。", 
            "在昔临元戎，志在除草窃。", 
            "怒来死不顾，决眦肝胆裂。", 
            "老蛟绕腰卧，夜枕寒泉冽。", 
            "维时诚女赖，岂忍时暂辍。", 
            "中途偶弃置，竟践秋扇辙。", 
            "尘埋土花暗，绣涩神气灭。", 
            "思之终永伤，默坐惨不悦。", 
            "敢忘汉宣诏，不负吕虔说。", 
            "金风吹秋郊，贼马政侵轶。", 
            "又当携女去，旧义未遽绝。", 
            "莫莹鸊鹈膏，恐污荆卿血。"
        ], 
        "title": "我有二首 其二", 
        "type": "古风", 
        "yun": "屑"
    }, 
    {
        "author": "张宪", 
        "era": "元", 
        "subtype": null, 
        "text": [
            "团花染累吴蚕茧，五色文绫出金剪。", 
            "海风吹度滕王宫，南浦西山画帘卷。", 
            "天狗夜吠声如雷，东奎西壁昏煤炱。", 
            "土洲自可驾黄犊，铁箸何用画寒灰。", 
            "牛酥煼花春未老，湖上同谁剪芳草。", 
            "真珠酒泻紫蒲萄，金错刀镌红玛瑙。", 
            "六桥杨柳香雾深，吴娃一笑千黄金。", 
            "莫邪不作老龙舞，铁管自成丹凤吟。", 
            "软舆送别湖源道，江花照人日杲杲。", 
            "长风吹送书画船，先生眼空方醉眠。"
        ], 
        "title": "送铁厓先生归钱塘（时新除江西提举）", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "兴庆宫前春正热，绿杨夹道花如雪。", 
            "毬门风起日西斜，五马归来汗成血。", 
            "潞州别驾醉眼缬，双袖倾攲拥岐薛。", 
            "申王按鞚宋王驰，杖扑毬囊手亲挈。", 
            "草平如掌马力均，玉鞭十里不动尘。", 
            "黄门扶入五花帐，大衾长枕姁家人。", 
            "花萼相辉雨气寒，楼中歌管渐阑残。", 
            "紫骝不蹋毬场路，万里青骡蜀道难。"
        ], 
        "title": "唐五王击毬图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "天风吹绽黄金粟，檐前老兔飞寒玉。", 
            "客窗不记是中秋，但觉邻家酒浆熟。", 
            "泖田秋霁稻未镰，苇箔竹断收团尖。", 
            "红膏溢齿嫩乳滑，脆美簇簇橙丝甜。", 
            "无肠公子誇钁铄，两戟前驱终受缚。", 
            "靥心昼煖白玉脐，夔牟夜泣红铜壳。", 
            "曲生风度亦可怜，且对霜娥供大嚼。", 
            "酒后高歌绕碧云，九峰一夜霜华落。"
        ], 
        "title": "中秋碧云师送蟹", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "青山青青白云白，一尺小溪千里隔。", 
            "扁舟舣岸不见人，鸡声何处秦人宅。", 
            "桃花流水春粼粼，不识人间有战尘。", 
            "待得紫芝如掌大，归来甘作太平民。"
        ], 
        "title": "青山白云图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "磁州夜走泥马驹，卧牛城中生绿芜。", 
            "炎精炯炯照吴会，大筑钱塘作汴都。", 
            "玉殿珠楼连翠阁，七宝帘栊敞云幕。", 
            "生移艮岳过江南，不数东京旧欢乐。", 
            "茂树盘盘迷绿云，龙飞凤舞峰峦奔。", 
            "玉床下压大江小，海水正入东华门。", 
            "木犀花开秋可数，紞紞灵鼍振天鼓。", 
            "海门一线截江来，雪壁银城昼飞舞。", 
            "吴商楚估千万艘，黄龙战船头尾高。", 
            "岂无海道走中土，长驱逐北乘风涛。", 
            "烟雾苍苍绕城郭，屋瓦鱼鳞互参错。", 
            "百万骄民事醉醺，坐使中原厌羊酪。", 
            "因循六帝不复雠，西风八月凭江楼。", 
            "攒宫人饮白骨恨，洪波不洗青衣羞。", 
            "邦基削尽师臣逐，轵道人降子婴哭。", 
            "绣胸文锦蹋浪儿，反首谁能报君辱。", 
            "庙子沙头卓大旗，天吴缩颈不敢驰。", 
            "行人指塔话杨琏，三十六宫秋草飞。"
        ], 
        "title": "李嵩宋宫观潮图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "蹇驴不蹋丰丘尘，华山归卧云台云。", 
            "曲肱枕石且适意，世事耳边殊不闻。", 
            "建隆天子小天下，自起潜行风雪夜。", 
            "经济元臣不敢眠，夜夜衣冠待车驾。", 
            "南征北伐事纷纭，猛将四出貔貅军。", 
            "尽取荆吴并蜀广，床头鼾睡只容君。"
        ], 
        "title": "题华山高卧图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "一妇跨镫如习骑，一妇鹄立类勇士。", 
            "一妇横笛坐胡床，容貌衣裳略相似。", 
            "髼松云髻作懒妆，丫鬟手擎红锦囊。", 
            "人言天宝宫中女，我意梨园旧乐娼。", 
            "忆昔承平生内荒，宫中消息渐难藏。", 
            "昨宵一曲宁哥笛，明日新声满教坊。", 
            "春娇满眼情脉脉，唤起红桃亲按拍。", 
            "不将三弄作《伊》《凉》，潜把閒情诉秦虢。", 
            "声悽调低承索索，䂮然有声如裂帛。", 
            "月落长安天四更，六宫一夜梨云白。"
        ], 
        "title": "周昉横笛图", 
        "type": "古风", 
        "yun": null
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "海静不扬波，仙人鞚鹤过。", 
            "灵峰七十二，何处月明多？"
        ], 
        "title": "和铁崖小临海十首 其一", 
        "type": "绝句", 
        "yun": "歌"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "扁舟下彭蠡，望见大君山。", 
            "只道支机石，移来天汉湾。"
        ], 
        "title": "和铁崖小临海十首 其二", 
        "type": "绝句", 
        "yun": "删"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "歌按《霓裳曲》，分行舞广庭。", 
            "天坛看星斗，散乱若浮萍。"
        ], 
        "title": "和铁崖小临海十首 其三", 
        "type": "绝句", 
        "yun": "青"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "海门棹驭出，鲸吼浪花飞。", 
            "孔翠排旌盖，云昏黄鹤矶。"
        ], 
        "title": "和铁崖小临海十首 其四", 
        "type": "绝句", 
        "yun": "微"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "龙子丹砂鬣，金芒耀水盆。", 
            "真人忽骑去，霹雳破天根。"
        ], 
        "title": "和铁崖小临海十首 其五", 
        "type": "绝句", 
        "yun": "元"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "夜过洞庭曲，青山玉作堆。", 
            "仙人吹铁笛，白鹤自飞来。"
        ], 
        "title": "和铁崖小临海十首 其六", 
        "type": "绝句", 
        "yun": "灰"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "雨过积金顶，芙蓉万朵青。", 
            "神鱼不飞去，风伏翠涛腥。"
        ], 
        "title": "和铁崖小临海十首 其七", 
        "type": "绝句", 
        "yun": "青"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "忆坐松根石，相看说大还。", 
            "昆崙云一朵，唤作九华山。"
        ], 
        "title": "和铁崖小临海十首 其八", 
        "type": "绝句", 
        "yun": "删"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "仙花云万叠，浩劫与春开。", 
            "却笑珊瑚树，焦枯作死灰。"
        ], 
        "title": "和铁崖小临海十首 其九", 
        "type": "绝句", 
        "yun": "灰"
    }, 
    {
        "author": "张简", 
        "era": "元", 
        "subtype": "五言绝句", 
        "text": [
            "海上三神峤，尝看羽盖飘。", 
            "玉虹三百尺，嘘气结成桥。"
        ], 
        "title": "和铁崖小临海十首 其十", 
        "type": "绝句", 
        "yun": "萧"
    }, 
    {
        "author": "张简", 
        "era": "元", 
        "subtype": "七言绝句", 
        "text": [
            "梁燕低飞妒舞腰，春洲寂寂百花消。", 
            "扁舟不见鸱夷子，空使江城响怒潮。"
        ], 
        "title": "游石湖和铁崖韵", 
        "type": "绝句", 
        "yun": "萧"
    }, 
    {
        "author": "张简", 
        "era": "元", 
        "subtype": "七言绝句", 
        "text": [
            "广平旧作梅花赋，铁石心肠妩媚辞。", 
            "高士岩前清赏足，月明竹外写横枝。"
        ], 
        "title": "题云林竹二首 其一", 
        "type": "绝句", 
        "yun": "支"
    }, 
    {
        "author": "张简", 
        "era": "元", 
        "subtype": "七言绝句", 
        "text": [
            "笠泽庄头道士家，书林风竹翠交加。", 
            "新梢便有凌云势，高出墙檐扫落花。"
        ], 
        "title": "题云林竹二首 其二", 
        "type": "绝句", 
        "yun": "麻"
    }, 
    {
        "author": "张简", 
        "era": "元", 
        "subtype": "七言绝句", 
        "text": [
            "手把芙蓉摄羽裙，飞书南启魏元君。", 
            "祝融峰顶云初起，借与长风送鹤群。"
        ], 
        "title": "周玄初来鹤诗（洪武己巳）", 
        "type": "绝句", 
        "yun": "文"
    }, 
    {
        "author": "张简", 
        "era": "元", 
        "subtype": "五言律诗", 
        "text": [
            "荒墟属晚眺，日暮烟华消。", 
            "落花散芳渚，孤云度晴霄。", 
            "感物微情切，怀人幽思遥。", 
            "辛夷花未发，难寄最长条。"
        ], 
        "title": "次韵落日墟上晚眺", 
        "type": "律诗", 
        "yun": "萧"
    }, 
    {
        "author": "张简", 
        "era": "元", 
        "subtype": "五言律诗", 
        "text": [
            "三年言子邑，寂寞鼓鸣琴。", 
            "官舍冷如水，杏花春满林。", 
            "化风敦薄俗，清气集虚襟。", 
            "归去吴山下，青青草正深。"
        ], 
        "title": "送徐教授晓山归武林", 
        "type": "律诗", 
        "yun": "侵"
    }, 
    {
        "author": "张简", 
        "era": "元", 
        "subtype": "七言律诗", 
        "text": [
            "铁笛先生老更迂，摩空有赋拟相如。", 
            "奇文一变中吴学，大□犹编后世书。", 
            "绛帐风摇珠络索，水窗云沁玉蟾蜍。", 
            "小娃唱得新翻曲，多是芳亭春雨馀。"
        ], 
        "title": "次韵寄铁崖", 
        "type": "律诗", 
        "yun": "鱼"
    }, 
    {
        "author": "张简", 
        "era": "元", 
        "subtype": "七言律诗", 
        "text": [
            "栖神之山云雨齐，雪消春水涨横溪。", 
            "长松正与层楼对，高士还同独鹤栖。", 
            "每见迂名嗤薄俗，绝无尘事恼清闺。", 
            "燕游一月不归去，应爱竹林莺乱啼。"
        ], 
        "title": "次韵寄云林", 
        "type": "律诗", 
        "yun": "齐"
    }, 
    {
        "author": "张简", 
        "era": "元", 
        "subtype": "七言律诗", 
        "text": [
            "破山龙去雨初歇，坐听飞泉溅石冈。", 
            "万壑风雷喧地轴，九秋云露泻天潢。", 
            "好从细草陈瑶席，更趁飞花送羽觞。", 
            "饮犊上流奔轶者，何年来此结茅堂。"
        ], 
        "title": "破山涧上听水", 
        "type": "律诗", 
        "yun": "阳"
    }, 
    {
        "author": "张简", 
        "era": "元", 
        "subtype": "七言律诗", 
        "text": [
            "杨许遗经久不闻，能书只说华阳君。", 
            "清修每自披灵笈，高卧因谁写练裙。", 
            "春昼雨晴山拥坐，秋空月皎鹤成群。", 
            "何时去觅幽栖地，郁木坑头礼白云。"
        ], 
        "title": "寄灵石张尊师", 
        "type": "律诗", 
        "yun": "文"
    }, 
    {
        "author": "张简", 
        "era": "元", 
        "subtype": "七言律诗", 
        "text": [
            "卢橘花开梓树疏，故人安稳在楼居。", 
            "翠眉狎坐春行酒，绛帐悬灯夜读书。", 
            "未必醉来忘简寂，祇缘老去尚高虚。", 
            "离群应念任舂者，道远天寒欲命车。"
        ], 
        "title": "长句寄叔方先生", 
        "type": "律诗", 
        "yun": "鱼"
    }, 
    {
        "author": "张端", 
        "era": "元", 
        "subtype": "七言绝句", 
        "text": [
            "鬨市楼居小似车，读书声怕恼邻家。", 
            "自怜不及双鸥鸟，占断溪南十亩沙。"
        ], 
        "title": "答秦仲感秋", 
        "type": "绝句", 
        "yun": "麻"
    }, 
    {
        "author": "张端", 
        "era": "元", 
        "subtype": "七言绝句", 
        "text": [
            "庭树团团散夕阴，浴兰步屧懒冠襟。", 
            "残蝉犹恋馀薰好，故故长缫独茧琴。"
        ], 
        "title": "酬秦仲纳凉三绝 其一", 
        "type": "绝句", 
        "yun": "侵"
    }, 
    {
        "author": "张端", 
        "era": "元", 
        "subtype": "七言绝句", 
        "text": [
            "空庭坐待月华生，莲叶吹香到骨清。", 
            "谁把银筝弹别院，听来多是断肠声。"
        ], 
        "title": "酬秦仲纳凉三绝 其二", 
        "type": "绝句", 
        "yun": "庚"
    }, 
    {
        "author": "张端", 
        "era": "元", 
        "subtype": "七言绝句", 
        "text": [
            "池上寻诗绕百回，何须东阁对官梅。", 
            "静中赏识人知少，一个山萤度水来。"
        ], 
        "title": "酬秦仲纳凉三绝 其三", 
        "type": "绝句", 
        "yun": "灰"
    }, 
    {
        "author": "张端", 
        "era": "元", 
        "subtype": "五言律诗", 
        "text": [
            "历尽年俱往，寒多火未销。", 
            "为怜无去日，翻恨有来朝。", 
            "世路看何隘，家山望更遥。", 
            "双娥灯影里，剪綵待元宵。"
        ], 
        "title": "和传可除夕", 
        "type": "律诗", 
        "yun": "萧"
    }, 
    {
        "author": "张端", 
        "era": "元", 
        "subtype": "五言律诗", 
        "text": [
            "海上雷驱雨，人閒陆可舟。", 
            "群龙低在野，双燕急归楼。", 
            "楚甸连天暗，吴门六月秋。", 
            "咎徵谁任责，珍重庙堂忧。"
        ], 
        "title": "大雨", 
        "type": "律诗", 
        "yun": "尤"
    }, 
    {
        "author": "张端", 
        "era": "元", 
        "subtype": "五言律诗", 
        "text": [
            "为捣清砧素，令人念藁砧。", 
            "近寒将雁至，入夜正蛩吟。", 
            "霜月三更杵，关山万里心。", 
            "金风何太弱，不与送馀音。"
        ], 
        "title": "捣衣", 
        "type": "律诗", 
        "yun": "侵"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "雨多檐溜响潺潺，矮屋深窗面面关。", 
            "秉烛襟期怜昼短，看花心绪恨晴悭。", 
            "银塘水满鸥先下，翠幕春寒燕未还。", 
            "执戟扬雄今白发，久无梦到紫宸班。"
        ], 
        "title": "和秦仲对雨", 
        "type": "律诗", 
        "yun": "删"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "穹窿佛寺买臣居，台殿犹存汉代馀。", 
            "山势盘陀真是画，泉流宛委遂成书。", 
            "从渠说梦迷蕉鹿，著我眠云听粥鱼。", 
            "十顷薄田桑八百，南阳只合卧茅庐。"
        ], 
        "title": "穹窿寺次倪云林韵", 
        "type": "律诗", 
        "yun": "鱼"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "老去人閒百不宜，晷长何补岁阴移。", 
            "绝怜识字翻投阁，肯为窥园废下帷。", 
            "一树梨云迷醉眼，十年春草误归期。", 
            "倚阑片月能知我，故故穿云照影迟。"
        ], 
        "title": "次韵酬马国瑞都司二首 其一", 
        "type": "律诗", 
        "yun": "支"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "寂历东风草尽生，绿阴啼鸟过清明。", 
            "江山望眼他乡美，雨露怀思我辈情。", 
            "身老不堪春去速，名虚底用晚来成。", 
            "才难自古人兴叹，一将贤于万里城。"
        ], 
        "title": "次韵酬马国瑞都司二首 其二", 
        "type": "律诗", 
        "yun": "庚"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "芙蓉秋水湛青萍，曾伴高皇起沛亭。", 
            "蛇断恍闻神妪泣，人传疑带鲍鱼腥。", 
            "山河帝业凭三尺，雷电龙光护百灵。", 
            "却笑丰城深瘗土，精英空射斗牛星。"
        ], 
        "title": "澄江诗社赋得斩白蛇剑", 
        "type": "律诗", 
        "yun": "青"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "半年旅邸愁听雨，七夕楼头偶见星。", 
            "竹树苍苍思故国，江山历历话新亭。", 
            "谁家素练敲明月，独我絺衣步广庭。", 
            "住向锦城心未乐，自缘垂老感飘零。"
        ], 
        "title": "秋怀", 
        "type": "律诗", 
        "yun": "青"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "吟得诗成写贝多，维摩问讯意如何？", 
            "贪看案上《传灯录》，不管门前奏凯歌。", 
            "寸寸娑罗低作树，累累窣堵乱成波。", 
            "黄花翠竹西风外，杖屦无嫌屡见过。"
        ], 
        "title": "答大方厓禅老", 
        "type": "律诗", 
        "yun": "歌"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "十年不见南州士，吴下相逢涕泗横。", 
            "鬓发苍苍俱老大，襟怀耿耿尚峥嵘。", 
            "年来江上鱼无味，夜半云閒鹤有声。", 
            "明日扁舟入空阔，岸花汀草不胜情。"
        ], 
        "title": "送徐仲盟还松江", 
        "type": "律诗", 
        "yun": "庚"
    }, 
    {
        "author": "张端", 
        "era": "元", 
        "subtype": "七言律诗", 
        "text": [
            "倦拈重碧擘轻红，困坐江城似酒中。", 
            "送却春光三月雨，吹来花信几番风。", 
            "人离桑梓艰难遍，泪洒楸梧感慨同。", 
            "浩荡烟波千万顷，苦愁无地著溪翁。"
        ], 
        "title": "和姜将仪寒食韵", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": null, 
        "text": [
            "宁不少忍须臾，谓我巷不容车。", 
            "北望豪家是趋，堂上有筝有竽。"
        ], 
        "title": "有客有客在门崔嵬高盖华轩起欲与之语言已叱仆夫回辕 其一", 
        "type": "六言诗", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "盛衰相寻无端，媒劳恩绝则然。", 
            "还坐自乐我閒，勿谓无知绝弦。"
        ], 
        "title": "有客有客在门崔嵬高盖华轩起欲与之语言已叱仆夫回辕 其二", 
        "type": "六言诗", 
        "yun": "先"
    }, 
    {
        "author": "张翥", 
        "era": "元", 
        "subtype": null, 
        "text": [
            "雾翅烟须，向云窗斗巧，宫罗轻剪。", 
            "翩翩鬓影，侧映宝钗双燕。", 
            "银丝蜡蒂，弄春色、一枝娇颤。", 
            "谁网得、金玉飞钱，结成翠羞红怨。", 
            "灯街上元又见。", 
            "闹春风簇定，冠儿争转。", 
            "偷香傅粉，尚忆去年人面。", 
            "妆楼误约，定何处、为花留恋。", 
            "应化作、晓梦寻郎，采芳径远。"
        ], 
        "title": "一枝春 闹蛾", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "向芙蓉湖上驻兰舟，凄凉胜游稀。", 
            "但西泠桥外，北山堤畔，残柳依依。", 
            "追忆莺花旧梦，回首冷烟霏。", 
            "惟有盟鸥好，时傍人飞。", 
            "听取红筵象板，尽歌回彩扇，舞换仙衣。", 
            "正白萍风急，吹雨暗斜晖。", 
            "空惆怅、离怀未展，更酒边、忍又送将归。", 
            "江南客、此生心事，只在渔矶。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "孤山岁晚，石老树查牙。", 
            "逋仙去。", 
            "谁为主。", 
            "自疏花。", 
            "破冰芽。", 
            "乌帽骑驴处。", 
            "近修竹，侵荒藓，知几度。", 
            "踏残雪，趁晴霞。", 
            "空谷佳人，独耐朝寒峭，翠袖笼纱。", 
            "甚江南江北，相忆梦魂赊。", 
            "水绕云遮。", 
            "思无涯。", 
            "又苔枝上，香痕沁，幺凤语。", 
            "冻蜂衙。", 
            "瀛屿月，偏来照，影横斜。", 
            "瘦争些。", 
            "好约寻芳客，问前度，那人家。", 
            "重呼酒。", 
            "摘琼朵。", 
            "插鬓鸦。", 
            "唤起春娇扶醉，休孤负锦瑟年华。", 
            "怕流芳不待，回首易风沙。", 
            "吹断城笳。"
        ], 
        "title": "六州歌头 孤山寻梅", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "琪树锵鸣，春冰碎落，玉盘珠泻还停。", 
            "渐一丝风袅，悠扬青冥。", 
            "疑把红牙趁节，想有人、记豆银屏。", 
            "何须数，琵琶汉女，锦瑟湘灵。", 
            "追思旧时胜赏，醉几度西湖，山馆池亭。", 
            "惯依歌花月，按舞娉婷。", 
            "岁晚相逢客里，且一尊、同慰漂零。", 
            "君休惜，吴音朔调，尽与吹听。"
        ], 
        "title": "凤凰台上忆吹箫 听沈野云吹箫醉后有赋", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "素娥风韵自天真。", 
            "似回首、趁行云。", 
            "眉黛任长颦。", 
            "正宜看、啼妆未匀。", 
            "扇犀轻按，袖罗低掩，一曲广陵春。", 
            "飞尽画梁尘。", 
            "曾数到、梨园几人。"
        ], 
        "title": "太常引", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "怅麟残废井，凤去荒台。", 
            "烟树敧斜。", 
            "再到登临处，渺秦淮自碧，目断云沙。", 
            "后庭谩有遗曲，玉树已无花。", 
            "向宛寺裁诗，江亭把酒，暗换年华。", 
            "双双旧时燕，问巷陌归来，王谢谁家。", 
            "自昔西州泪，等生存零落，何事兴嗟。", 
            "庾郎似我憔悴，回首又天涯。", 
            "但满耳西风，关河冷落凝暮笳。"
        ], 
        "title": "忆旧游 重到金陵", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "金杯侧。", 
            "东风易醉多情客。", 
            "多情客。", 
            "送君南浦，送春南陌。", 
            "落花巧妒罗裙色。", 
            "舞红变尽休轻拆。", 
            "休轻拆。", 
            "待他归看，旧时宽窄。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "江南北。", 
            "金鞍一去空消息。", 
            "空消息。", 
            "鸡声月店，雁声霜驿。", 
            "春醪谁道浓无滴。", 
            "十分满引浑无力。", 
            "浑无力。", 
            "离愁如海，怎生乾得。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "压西湖千树，曾几度，为携尊。", 
            "向柳外停桡，苔边待鹤，酒熟诗温。", 
            "瀛洲旧时月色，怅荒凉、惟有数枝存。", 
            "天上梨花成梦，江南桃叶移根。", 
            "如今憔悴客愁村。", 
            "难返暗香魂。", 
            "甚岁晚春迟，角寒笛晓，雪暗云昏。", 
            "登临不甚寄目，但青山、隐隐月纷纷。", 
            "再约与君同醉，从他啄木敲门。"
        ], 
        "title": "木兰花慢 次韵陈见心文学孤山问梅", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "记西湖送别，曾共绾，绿杨丝。", 
            "怅水去云回，佳期杳渺，远梦参差。", 
            "重来访邻寻里，爱卿卿、不减旧风姿。", 
            "不着银筝清怨，难题纨扇相思。", 
            "暗香销尽合欢枝。", 
            "留在锦囊诗。", 
            "又越北闽南，秋随雁影，花老莺儿。", 
            "应缘采春情重，便鉴湖、春色恋微之。", 
            "扶起晓窗残醉，潮平月落多时。"
        ], 
        "title": "木兰花慢 题红犀扇面", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "玉人栀貌堪怜，晓妆一洗铅华尽。", 
            "此花应是，菊分颜色，梅分风韵。", 
            "萼点驼酥，口攒金磬，心凝檀粉。", 
            "甚女贞染就，仙女绝胜，蜂儿童，鹅儿嫩。", 
            "说与玉龙莫品，怕宫波、一般流浪。", 
            "故人堪寄，折枝代取，江南春信。", 
            "沉水全熏，檗丝密缀，额黄深晕。", 
            "乍燕姬未识，是花是蜡，笑偎人问。"
        ], 
        "title": "水龙吟 郑兰玉赋蜡梅，工甚，予拾其遗意补之", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "春风琼树香中，数声恰似流莺啭。", 
            "歌尘飞下，落花起舞，骊珠脱串。", 
            "豆蔻珠帘，牡丹雪岭，小桃人面。", 
            "是自然绝艺，天然书谱，霓裳序，六幺遍。", 
            "独占二分月色，向尊前、几番曾见。", 
            "赏音如此，不辞醉墨，为题纨扇。", 
            "浪雨闲云，剩香残黛，莫论恩怨。", 
            "看秾华又老，情缘未断，寄楼中燕。"
        ], 
        "title": "水龙吟 听房氏自然歌，求词为赋", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "芙蓉老去妆残，露华滴尽珠盘泪。", 
            "水天潇洒，秋容冷淡，凭谁点缀。", 
            "瘦苇黄边，疏萍白外，满汀烟穟。", 
            "把余妍分与，西风染就，犹堪爱，红芳媚。", 
            "几度临流送远，向花前、偏惊客意。", 
            "船窗雨后，数枝低人，香零粉碎。", 
            "不见当年，秦淮花月，竹西歌吹。", 
            "但此时此处，丛丛满眼，伴离人醉。"
        ], 
        "title": "水龙吟 广陵送客，次郑兰玉赋蓼花韵", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "宝楼十二玲珑，仙家只在云间住。", 
            "金盘舞罢，罗裙襞皱，乘风欲去。", 
            "画槛移春，彩鸾衔信，几番延伫。", 
            "看钗莛叠萼，天然富贵，妆台近，有人妒。", 
            "句引广陵遗恨，倩流莺、为花低诉。", 
            "年年长是，芳菲时候，满城烟絮。", 
            "春色三分，落红千片，总成尘土。", 
            "向月明空羡，双双睡蝶，宿花房露。"
        ], 
        "title": "水龙吟 次韵王本中赋楼子芍药", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "水宫仙子归来，为谁独立西风背。", 
            "凌波梦断，可怜零落，一奁环佩。", 
            "雨叶敲寒，露房倒影，秋声惊碎。", 
            "问西亭翠被，将愁何处，空留得，余香在。", 
            "最爱双飞白鹭，镇相依、蓼边萍外。", 
            "舞衫歌扇，有人绣出，水情云态。", 
            "西子湖边，越娘舟上，忆曾同采。", 
            "甚人今未老，花应依旧，约明年再。"
        ], 
        "title": "水龙吟 西池败荷", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "紫云何处飞来，仙家别有藏春洞。", 
            "刻缯纹皱，镂檀色腻，薰脐香重。", 
            "谷雨初晴，榆烟新换，楝风微动。", 
            "是花姑养就，韩仙染出，还分与，人间种。", 
            "好与密笼绣幄，护玉环、三生妖梦。", 
            "只愁今夜，绿丛月老，珠房露冻。", 
            "便唤秋娘，重浇卯酒，缓歌低送。", 
            "倩红鸾与约，韵华且住，作尊前供。"
        ], 
        "title": "水龙吟 傅渊道宅上赏紫牡丹", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "无心却恁多情，闲愁长向眉尖聚。", 
            "牢龙不定，为谁留恋，为谁归去。", 
            "半饷花阴，霎儿月暝，几番日暮。", 
            "被东风搅散，离愁惹断，又还趁，歌声驻。", 
            "只恐佩环卧冷，好重将、绣帷调护。", 
            "何人得似，晓妆鬟髻，春娇态度。", 
            "缥缈尊前，朦胧眼底，非烟非雾。", 
            "把柔情一缕，都随好梦，作阳台雨。"
        ], 
        "title": "水龙吟 赋情云", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "三十九年我，老色上吟髭。", 
            "生辰月宿南斗，正合退之诗。", 
            "今岁两逢正月，准算恰成四十，岁暮日斜时。", 
            "腊彘剐红玉，汤饼煮银丝。", 
            "炷炉香，饮杯酒，赋篇词。", 
            "萧然世味，前身恐是出家儿。", 
            "天下谁非健者，我辈终为奇士，一醉不须辞。", 
            "莫问黄杨厄，春在老梅枝。"
        ], 
        "title": "水调歌头", 
        "type": "词", 
        "yun": "支"
    }, 
    {
        "author": "张翥", 
        "era": "元", 
        "subtype": null, 
        "text": [
            "中夜正无寐，何处橹声来。", 
            "河声不堪强聒，更听雁声哀。", 
            "月色依依偏照，霜气萧萧渐紧，何似解离怀。", 
            "明发吾无策，惟有快衔杯。", 
            "过重阳，都未见，菊花开。", 
            "遥知数丛篱下，破蕊映书斋。", 
            "三十六陂烟水，二十四桥风月，天遣几时回。", 
            "传语闲鸥鹭，相望莫惊猜。"
        ], 
        "title": "水调歌头 御河舟中", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "东风巷陌暮寒骄。", 
            "灯火闹河桥。", 
            "胜游忆遍钱塘夜，青鸾远、信断难招。", 
            "蕙草情随雪尽，梨花梦与云销。", 
            "客怀先自病无聊。", 
            "绿酒负金蕉。", 
            "下帷独拥香篝睡，春城外、玉漏声遥。", 
            "可惜满阶明月，更无人为吹箫。"
        ], 
        "title": "风入松", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "朝为堂堂吟，暮为堂堂讴。", 
            "堂堂徒尔奇，堂堂徒尔忧。", 
            "不见膏与兰，煎燔祗自休。", 
            "勿以不遇故，弃捐经与史。", 
            "勿以势利故，弃捐廉与耻。", 
            "勿以行役故，弃捐山与水。", 
            "谓夜未遽央，已复明星明。", 
            "仰视何煌煌，白露忽沾裳。", 
            "怀人搅余心，何以勿永伤。", 
            "江北亦为客，江南亦为客。", 
            "为客多偪兀，何以安所适。", 
            "上有君与亲，下有妻与息。", 
            "在山则种榆，在隰则种蒲。", 
            "马牛必维娄，舟航必繻袽。", 
            "富贵富贵友，贫贱贫贱徒。", 
            "岁月来者多，江湖逝者远。", 
            "所得不可逝，所期不可返。", 
            "幸此世累轻，归去衡门偃。"
        ], 
        "title": "堂堂", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "雁飞渡江谋稻粱，江人趁熟亦渡江。", 
            "雁下江中唼蘋藻，人饥尽属江中央。", 
            "天长水阔罗网多，无衣无食可奈何？", 
            "人声未断雁声起，弃儿呱呱道傍死。", 
            "不见雁春还北飞，人今去此将何之？", 
            "叹息人穷不如鸟，何日相随如雁归。"
        ], 
        "title": "人雁吟（悯饥也）二章 其一", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "雁啄啄，飞搏搏。", 
            "江边虞人缚矰𥐊，人饥处处规尔肉。", 
            "岂知雁饥肉更薄，城中卖雁不直钱，市头籴米斗五千。", 
            "妻儿煮糜不敢饱，朝朝射雁出江边。", 
            "不闻关中易子食，空里无人骨生棘。", 
            "县官赈济文字来，汝尚可生当自力。"
        ], 
        "title": "人雁吟（悯饥也）二章 其二", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "蓬莱花鸟。", 
            "记并宿苔枝，双双娇小。", 
            "海上仙姝，唤起绿衣歌笑。", 
            "芳丛有时遣探听，东风数声啼晓。", 
            "月下人归，凄凉梦醒，怅愁多欢少。", 
            "念故巢犹在瘴云杪。", 
            "甚闭入雕笼，庭院深悄。", 
            "信断羁雌远镇怨索绕。", 
            "翠襟近来渐短，看梅花又还开了。", 
            "纵解收香寄与，柰罗浮春杳。"
        ], 
        "title": "丹凤吟 幺凤", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "先人有夙训，闻在幼壮时。", 
            "岂意衰暮日，乃复新验之。", 
            "茫茫上天理，讵可私臆知。", 
            "百年大化中，流浪从推移。", 
            "信彼杞忧者，徒为众所嗤。"
        ], 
        "title": "杂诗七首 其一", 
        "type": "古风", 
        "yun": "支"
    }, 
    {
        "author": "张翥", 
        "era": "元", 
        "subtype": null, 
        "text": [
            "叔子邻家儿，探环记前身。", 
            "次律求师后，一悟了宿因。", 
            "我亦清源洞，蜕骨岩下人。", 
            "误堕声利区，驱驰丧其真。", 
            "所以付樽酒，都忘贱与贫。", 
            "惜无还丹术，高举遗世尘。", 
            "悠悠笙鹤期，旷望三山津。"
        ], 
        "title": "杂诗七首 其二", 
        "type": "古风", 
        "yun": "真"
    }, 
    {
        "author": "张翥", 
        "era": "元", 
        "subtype": null, 
        "text": [
            "寒日迫县车，寸阴老愈惜。", 
            "晨趋理公务，暮返亲坟籍。", 
            "究往发孤愤，思来抱深惕。", 
            "理惬复相忘，神劬聊一息。", 
            "湛然拥襟坐，栩栩鼻端白。", 
            "千龄与化终，不朽在方策。", 
            "圣哲有明训，学道庶自益。"
        ], 
        "title": "杂诗七首 其三", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "寒夜何皛皛，中庭积繁霜。", 
            "天风下河汉，万里流玉光。", 
            "羽衣四三人，各乘白凤凰。", 
            "笙响发空际，游云高驰翔。", 
            "无缘执霞佩，揽结双明珰。", 
            "愿托月中桂，终古有馀芳。"
        ], 
        "title": "杂诗七首 其四", 
        "type": "古风", 
        "yun": "阳"
    }, 
    {
        "author": "张翥", 
        "era": "元", 
        "subtype": null, 
        "text": [
            "陇坂何崎岖，行人且复止。", 
            "直上望晴川，遥遥忆乡里。", 
            "流离肝肠断，悲歌不能已。", 
            "一身已遐征，永念同室子。", 
            "何殊转蓬科，随风四散起。", 
            "虽得同根生，不得同根死。", 
            "吾洒古今泪，多于陇头水。"
        ], 
        "title": "杂诗七首 其五", 
        "type": "古风", 
        "yun": "纸"
    }, 
    {
        "author": "张翥", 
        "era": "元", 
        "subtype": null, 
        "text": [
            "春江采瑶草，将以伸缱绻。", 
            "初期拾翠洲，复道滋兰畹。", 
            "美人隔花深，歌竟瑶瑟偃。", 
            "临流不可见，恍忽心未稳。", 
            "佳时难骤得，鶗鴂鸣已晚。", 
            "祇有千古思，绵绵楚波远。", 
            "黎丘之丈人，归路逢奇鬼。", 
            "既为鬼所惑，又复鬼其子。", 
            "夏南滑蜀梁，俯影明月里。", 
            "背走谓伏鬼，而又鬼诸已。", 
            "此皆非鬼者，特以疑故死。", 
            "憧憧奸佞徒，情状实鬼尔。", 
            "匿迹不自惭，胡为满朝市。"
        ], 
        "title": "杂诗七首 其六", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "河淮厌兵祸，城邑多荒榛。", 
            "百里无几家，但见风起尘。", 
            "燕雀归果树，豺虎饥食人。", 
            "乡来脂膏地，死骨今如银。", 
            "流亡使复业，牛种当及春。", 
            "安得百龚召，错落为拊循。", 
            "征讨尚未息，奈何尔遗民。"
        ], 
        "title": "杂诗七首 其七", 
        "type": "古风", 
        "yun": "真"
    }, 
    {
        "author": "张翥", 
        "era": "元", 
        "subtype": null, 
        "text": [
            "有酒且一醉，有歌且一谣。", 
            "杯尽当再酌，歌阕须重调。", 
            "生足意自适，身荣心苦焦。", 
            "所以黎首人，放浪乐渔樵。", 
            "一谣仍一酌，且复永今朝。", 
            "明朝未可料，况乃百岁遥。", 
            "但愿花长开，美酒长满瓢。", 
            "静疑太古调，散觉神理超。", 
            "近识南郭叟，得酒时见招。", 
            "尽醉即高卧，谁能慕松乔。"
        ], 
        "title": "独酌谣", 
        "type": "古风", 
        "yun": "萧"
    }, 
    {
        "author": "张翥", 
        "era": "元", 
        "subtype": null, 
        "text": [
            "前军红衲袍，朱丝系彭排。", 
            "后军细铠甲，白羽攒鞲靫。", 
            "辎车左右驰，万马拥长街。", 
            "送行动城郭，斗酒饮同侪。", 
            "壮士当报国，毋为故乡怀。"
        ], 
        "title": "前出军五首 其一", 
        "type": "古风", 
        "yun": "佳"
    }, 
    {
        "author": "张翥", 
        "era": "元", 
        "subtype": null, 
        "text": [
            "锻铁作佩刀，磨石为箭镞。", 
            "中军把辕门，前竖十丈纛。", 
            "朝上芦沟桥，夕次泃河曲。", 
            "超乘既誇勇，骋马复齐足。", 
            "男儿不封侯，百年同视肉。"
        ], 
        "title": "前出军五首 其二", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "昨日发万军，今日发万军。", 
            "明日发万军，枭骑来群群。", 
            "马蹄所经过，黄埃荡成云。", 
            "堆粮与作饭，倒树与作薪。", 
            "道途行者绝，那得有居人。"
        ], 
        "title": "前出军五首 其三", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "大军北庭来，部伍各有屯。", 
            "放马原隰枯，磨刀河水浑。", 
            "行行且射猎，雉兔不复存。", 
            "野次群驼卧，弓箭挂车辕。", 
            "幽幽笛声起，日暮伤人魂。"
        ], 
        "title": "前出军五首 其四", 
        "type": "古风", 
        "yun": "元"
    }, 
    {
        "author": "张翥", 
        "era": "元", 
        "subtype": null, 
        "text": [
            "京师少年子，胆气乃粗豪。", 
            "倾金售宝剑，厚价买名刀。", 
            "白毡作行帐，红绫制战袍。", 
            "结束往从军，谈笑取功劳。", 
            "当时霍嫖姚，岂在学戎韬。"
        ], 
        "title": "前出军五首 其五", 
        "type": "古风", 
        "yun": "豪"
    }, 
    {
        "author": "张翥", 
        "era": "元", 
        "subtype": null, 
        "text": [
            "古镜色如墨，照人不见形。", 
            "我照乃见心，洞彻天地明。", 
            "此明非外来，此明非内有。", 
            "自是世上人，惟将照妍丑。"
        ], 
        "title": "古镜", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "步卒伧楚健，长刀短甲衣。", 
            "大叫前搏敌，跳荡如鸟飞。", 
            "左提血髑髅，右夺贼马归。", 
            "黄金得重赏，顾盼生光辉。", 
            "尔辈疾归命，将军足天威。"
        ], 
        "title": "后出军五首 其一", 
        "type": "古风", 
        "yun": "微"
    }, 
    {
        "author": "张翥", 
        "era": "元", 
        "subtype": null, 
        "text": [
            "我军城东门，呼声震屋瓦。", 
            "百万山压来，此贼何足打。", 
            "狂锋尚力拒，转斗血喷洒。", 
            "城中有暗沟，多陷人与马。", 
            "将令毋轻入，明当一鼓下。"
        ], 
        "title": "后出军五首 其二", 
        "type": "古风", 
        "yun": "马"
    }, 
    {
        "author": "张翥", 
        "era": "元", 
        "subtype": null, 
        "text": [
            "先锋才攻门，后军已登陴。", 
            "拔都不怕死，直上搴贼旗。", 
            "马前献逆首，脚下踏死尸。", 
            "长河走败船，疾遣飞将追。", 
            "幕中作露板，应有傅脩期。"
        ], 
        "title": "后出军五首 其三", 
        "type": "古风", 
        "yun": "支"
    }, 
    {
        "author": "张翥", 
        "era": "元", 
        "subtype": null, 
        "text": [
            "行行铁兜鍪，队队金骆驼。", 
            "呜呜吹铜角，来来齐唱歌。", 
            "总戎面如虎，指顾挥雕戈。", 
            "马踶无贼垒，手箠可填河。", 
            "王师本无敌，安用战图多。"
        ], 
        "title": "后出军五首 其四", 
        "type": "古风", 
        "yun": "歌"
    }, 
    {
        "author": "张翥", 
        "era": "元", 
        "subtype": null, 
        "text": [
            "魔贼生汝亳，獠贼起于海。", 
            "婴锋天狗触，堕网奔鲸骇。", 
            "徐方一战收，振旅已奏凯。", 
            "江浙尘既清，豫章围亦解。", 
            "诸将如竭力，削平行可待。"
        ], 
        "title": "后出军五首 其五", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "山田多白石，阳陂足丰草。", 
            "瘦地费牛力，饭之当宿饱。", 
            "近午牛背热，出耕须及早。", 
            "解纼休树阴，念此觳觫老。", 
            "隐居抱正学，逍遥事幽讨。", 
            "商歌干齐侯，戚也岂知道。"
        ], 
        "title": "题林大用隐居饭牛山", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "当年见明月，不饮亦清欢。", 
            "讵意有今夕，照此长恨端。", 
            "近闻钱塘破，流血城市丹。", 
            "官军虽杀贼，斯民已多残。", 
            "不知亲与故，零落几家完。", 
            "徘徊庭中影，对酒起长叹。", 
            "死生两莫测，欲往书问难。", 
            "仰视云中雁，安得托羽翰。", 
            "凄其衰谢踪，有泪徒汍澜。", 
            "山中松筠地，弃置谁与看。", 
            "河汉变夜色，西风生早寒。", 
            "累觞不能醉，百念摧肺肝。"
        ], 
        "title": "中秋望月", 
        "type": "古风", 
        "yun": "寒"
    }, 
    {
        "author": "张翥", 
        "era": "元", 
        "subtype": null, 
        "text": [
            "白杨多悲风，黄叶满行路。", 
            "荒沟寒水碧，乱石且无数。", 
            "我兴远送别，驻望生百虑。", 
            "欲往岂不怀，畏此简书故。", 
            "遥遥墟烟上，历历鸣雁度。", 
            "秋景倏己短，归人驱车去。", 
            "劳歌一凄然，回首重愁暮。"
        ], 
        "title": "送客齐化门东马上口号", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "上天久无雨，南风日吹沙。", 
            "旱气弥虫虫，六月稻不花。", 
            "晋土素硗瘠，如此岁食赊。", 
            "上官方劝分，义士起叹嗟。", 
            "发帑捐积镪，籴粟来连车。", 
            "吾乡忍沟壑，哺尔万口呀。", 
            "厚泽田里被，颂声父老誇。", 
            "预备世勿务，征敛惟纷拿。", 
            "遂令活人功，乃出一士家。", 
            "不知时有司，视此无愧耶。", 
            "我作义薛诗，好德良可嘉。", 
            "愿言讲荒政，生意当无涯。"
        ], 
        "title": "阳曲义士薛氏旌表诗卷", 
        "type": "古风", 
        "yun": "麻"
    }, 
    {
        "author": "张翥", 
        "era": "元", 
        "subtype": null, 
        "text": [
            "太虚本无象，何有倪与端。", 
            "至理妙自然，万化孰控抟。", 
            "天地亦一物，而在虚空间。", 
            "所以豪杰士，不受世网干。", 
            "脱迹形气表，出入凌汗漫。", 
            "鸾鹄为我导，云飙作之翰。", 
            "仰扳霄衢辔，俯濯龙池澜。", 
            "绿文粲瑶轨，高咏瀛洲山。", 
            "冥心合玄想，坐以空洞观。", 
            "琳腴荐朝食，紫金咀神丹。", 
            "无待无穷外，浩然与之还。"
        ], 
        "title": "安童都事字鼎新号太虚徵余赋之集贤院", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "漷南有农者，家仅一两车。", 
            "王师征淮蔡，官遣给军储。", 
            "翁无应门儿，一身老当夫。", 
            "劳劳千里役，泥雨半道途。", 
            "到军遭焚烹，翁脱走故闾。", 
            "车牛力既尽，户籍名不除。", 
            "府帖星火下，尔乘仍往输。", 
            "破产不重置，笞箠无完肤。", 
            "翁复徒手归，涕洟满敝襦。", 
            "问家墙屋在，榆柳馀残株。", 
            "野雉雊梁间，狐狸穴阶隅。", 
            "老妻出佣食，四顾筐箧无。", 
            "有司更著役，我实骨髓枯。", 
            "仰天哭欲死，醉吏方歌呼。"
        ], 
        "title": "漷农叹", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "惟澹有至乐，此乐世罕知。", 
            "谁能味无味，舍彼甘与肥。", 
            "君侯文武才，面有虎豹姿。", 
            "被甲起上马，出入百万师。", 
            "西来树功勋，献颂白玉墀。", 
            "方将大将权，绕帐罗旌麾。", 
            "纷华艳人目，孰不为朵颐。", 
            "顾于方寸间，物累乃若遗。", 
            "斋居寄遐赏，而无山林期。", 
            "处乐宁易言，岂独静者宜。", 
            "始知豪杰士，自有绝世资。", 
            "悠哉澹中趣，吾道同所归。"
        ], 
        "title": "题述律万户澹乐轩", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "昔我游四明，壮观溟海波。", 
            "褰裳宝山顶，曙色寒嵯峨。", 
            "日轮镕生金，涌出万丈涡。", 
            "云气忽破碎，朱光相荡摩。", 
            "决眦蓬莱宫，携手扶桑柯。", 
            "群仙迎我笑，佩羽纷傞傞。", 
            "飓风歘惊潮，腾掷鳄与鼍。", 
            "浮槎径可揽，从此超天河。", 
            "精神动百灵，上下烦撝诃。", 
            "归来已十载，远梦时一过。", 
            "君家贤父兄，儒术传世科。", 
            "薄言捧省檄，舶署聊婆娑。", 
            "是邦控岛夷，走集聚商舸。", 
            "珠香杂犀象，税入何其多。", 
            "权衡较低昂，心计宁有讹。", 
            "资阅须历试，壮图讵蹉跎。", 
            "惟君官事隙，为访岩之阿。", 
            "悬想仙者徒，往往笑且歌。", 
            "遐征渺不见，空响遥相和。", 
            "因声两黄鹄，持我紫玉珂。", 
            "岂无沧洲兴，奈此尘劫何。"
        ], 
        "title": "送黄中玉之庆元市舶", 
        "type": "古风", 
        "yun": "歌"
    }, 
    {
        "author": "张翥", 
        "era": "元", 
        "subtype": null, 
        "text": [
            "促促何促促，丈夫生儿美如玉。", 
            "长城游荡不思归，令我只身守空屋。", 
            "不愿汝学班定远，不愿汝学马相如。", 
            "定远生不入玉关，相如死不还成都。", 
            "但如塞翁父子长相保，得马失马何足道。", 
            "又如庞公携家隐鹿门，遗安遗危俱不论。", 
            "贵而衣貂不如贫而缊枲，离而食肉不如聚而饮水。", 
            "身虽促促心得宽，为汝白头屋中死。"
        ], 
        "title": "古促促辞", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "长河风急波浪恶，青天昼黄尘漠漠，瓠𤬛渡中舟尽泊。", 
            "官船扯帆与水争，牵马毛寒挝不行，秃树挂戛枯蓬惊。", 
            "夜深风定浪声死，窗光倒摇天在水，前伴相呼随雁起。", 
            "帽絮不暖衣生棱，老贸不语愁河冰，上闸下闸应蹙凌。", 
            "篙师指直失增减，明星欲明霜似糁，馆陶城南鼓紞紞。"
        ], 
        "title": "北风行", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "杨花吹春一千里，兽舰如云锦帆起。", 
            "咸洛山河真帝都，君王自爱扬州死。", 
            "军装小队皆美人，画龙鞯汗金麒麟。", 
            "香风摇荡夜游处，二十四桥珠翠尘。", 
            "骑行不用烧红烛，万点飞萤炫川谷。", 
            "金钗歌度苑中来，宝帐香迷楼上宿。", 
            "醉魂贪作花月荒，肯信剑戟生宫墙。", 
            "斓斑六合洗秋露，尚疑怨血凝晶光。", 
            "至今落日行人路，鬼火狐鸣隔烟树。", 
            "腐草无情亦有情，年年为照雷塘墓。"
        ], 
        "title": "萤苑曲", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "城西路，多少人从此中去。", 
            "昨日红颜美少年，今朝白骨委黄泉。", 
            "纵令藏金比山积，鬼伯不受人间钱。", 
            "少年何用誇豪富，来看城西送人处。"
        ], 
        "title": "城西路", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "黄鹤矶头记往来，好怀当此为谁开。", 
            "滔滔岁月情无奈，望望金兰首重回。", 
            "欲傍东山耕别墅，为怜西日下荒台。", 
            "何时再到经行地，同醉江湖蘸甲杯。"
        ], 
        "title": "次黎景高佥事韵", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "年华逝水故相临，节序循环岂易禁。", 
            "芦叶汀洲迁客梦，菊花篱落故园心。", 
            "长筇曳曳风生袖，破帽翩翩雪满簪。", 
            "惆怅昔人行乐地，剧谈豪饮莫沉吟。"
        ], 
        "title": "中丞敬公九日登真州南城以诗见示爱其閒逸迈往之气惜不得侍行遂想像和呈二首 其一", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "四事难并举世闻，登高今喜夹河滨。", 
            "美哉陶令杯中物，老矣长安陌上人。", 
            "江限华夷晴浩渺，山磨今古暮嶙峋。", 
            "醉归应被儿童笑，犹有黄花在角巾。"
        ], 
        "title": "中丞敬公九日登真州南城以诗见示爱其閒逸迈往之气惜不得侍行遂想像和呈二首 其二", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "相君素有平南策，吴会新成拱北楼。", 
            "鼓角壮怀藩镇肃，轩窗豁眼海天秋。", 
            "岁时玉帛修臣节，政事金汤写帝忧。", 
            "民物熙熙无异议，戎葵倾日水东流。"
        ], 
        "title": "题拱北楼", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "残编寂寞对韩檠，四十年间一梦惊。", 
            "苍狗白云观世态，碧梧金井听商声。", 
            "渊明未遂还乡计，工部空怀恋阙情。", 
            "稚子不知时序改，晚庭争贺嫩凉生。"
        ], 
        "title": "和敬斋卢公仲通王宰新秋咏怀", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "涵空白露嫩凉天，角艺公堂结庆缘。", 
            "楚土产材供晋用，南方载籍胜西偏。", 
            "辞家已号青霄客，释褐才为陆地仙。", 
            "座主无私眼如月，宁教得失动诸贤。"
        ], 
        "title": "张文在府教以诗示举人因倚韵述怀", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "天涯景物亦暄妍，纵目危亭意豁然。", 
            "花卉临风香不断，溪山过雨翠相连。", 
            "杯行醁醑愁何在，兵弄潢池事可怜。", 
            "只恐归期春欲暮，夜郎西畔听啼鹃。"
        ], 
        "title": "春晴承参政贾公招饮府治北亭", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "綵衣曾喜竹炉边，回首光阴阅逝川。", 
            "百虑无堪空白发，一灯相续只青毡。", 
            "老将佳节为常事，人把閒官比旧年。", 
            "想见来春风景好，奴星又系送穷船。"
        ], 
        "title": "和孟子周佥司除夜见示", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "乡邻笑我贾胡留，频著书来说首丘。", 
            "纵有薄田堪养拙，还无小苑可消忧。", 
            "因循度日那知晚，次第看花直到秋。", 
            "坎止流行难固必，家人休赋大刀头。"
        ], 
        "title": "欲理归舟而未能儿辈嗷嗷作诗慰谕", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "佐汉功臣矍铄翁，择君不受子阳封。", 
            "椒房偶累云台像，薏苡还伤铜柱功。", 
            "幸自生前识朱勃，不妨床下拜梁松。", 
            "五溪未服星先陨，文叔端难比沛公。"
        ], 
        "title": "题伏波将军庙（辰州）", 
        "type": "律诗", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "南州佳士乐中和，手种筼筜绿满坡。", 
            "老叶筛金风不止，新梢滴露夜如何。", 
            "渭川但说生涯好，晋室偏招隐逸多。", 
            "更约松梅作三益，岁寒光景共婆娑。"
        ], 
        "title": "吴餋浩求题文希伯竹坡诗卷", 
        "type": "律诗", 
        "yun": "歌"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "七十神舆合暂停，归来高枕梦初醒。", 
            "人情似减当时暖，山色还添近日青。", 
            "诗礼有功湔后虑，儿孙无恙赖先灵。", 
            "一尊对酌春将暮，松竹当窗月在庭。"
        ], 
        "title": "孟光寿日", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "金闺寂寂换柴关，汴水悠悠去不还。", 
            "迁客暂来真传舍，微官聊喜近家山。", 
            "心除感慨成三乐，事不崎岖得半閒。", 
            "仰藉大贤调燮手，挽回清誉到人间。"
        ], 
        "title": "次梁参政寄韩参议韵", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "槲叶萧萧朔吹寒，山行病瘦怯衣单。", 
            "驰驱一带滦江险，彷佛重经蜀道难。", 
            "旅邸僦床虽自愧，绣衣持斧要同看。", 
            "穷途恰值书云节，秫酒糠灯语夜阑。"
        ], 
        "title": "冬至日白霫道中偶成录寄朱叔茂郎中叚惟德鲁子翚二都司仍希于张白高参议郭干卿治书与两司幕长及按敦郎中邢孟直诸公处以区区薄况达之", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "妙龄文采动朝端，晚节襟期海宇宽。", 
            "西蜀东吴新雨露，柏台兰省旧衣冠。", 
            "名随曙色千门肃，辞播春风八座欢。", 
            "行挈生民跻寿域，洛阳重作画图看。"
        ], 
        "title": "寿马右丞", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "两脚黄尘阅几州，危亭俄喜见临流。", 
            "收功宰相能青眼，伺命郎官正黑头。", 
            "半醉听歌评亥豕，诸任怜客斗觥筹。", 
            "片帆急送三千里，云锦翻风想旧游。"
        ], 
        "title": "古任临流亭宴集寄谢座主冀需轩中丞兼简张克斋司农曹子贞郎中及席间诸友", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "朝阅周襄暮宋襄，悠悠王伯费论量。", 
            "浮生俛仰成千古，世路东西又十霜。", 
            "目击素丝翻色相，心随红腐劝脾囊。", 
            "塞云不隔征鸿路，情绪无端绕故乡。"
        ], 
        "title": "次大同房寿卿教授与路幕宾董德基河东宪幕富子翚等酬和诗韵", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "宦游南北等飘蓬，又作江城踏雪鸿。", 
            "淮济片帆乡国近，明良千载地天通。", 
            "愿归畎亩延残岁，閒阅羲娥转太空。", 
            "赖有儒官兼武弁，时时相过一尊同。"
        ], 
        "title": "僦舍仪真咏怀寄郡贤四清先生子素彦英诸君", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "桑颠榆蹶大河倾，舟过陶波浪始平。", 
            "篷影学遮冠盖道，橹声如斥子孙名。", 
            "塞鸿已厌趋南北，沙鸟谁知乐性情。", 
            "想像故园松菊在，为谁漂泊尚劳生。"
        ], 
        "title": "河从封丘北寻故道所过庐里荡然无遗壮木连抱披蔽中流者强半泰定乙丑秋予自开封归砀山买舟神马渡载书倒前领石而东湍瀑冲激神魄骇动有不可形于言者因念年老亲违历此艰险幸出坦途思警诸子遂述所怀寄众友", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "盍簪江浒话襟期，平日纷传始见知。", 
            "奕世清门膺重望，十年黄阁佐明时。", 
            "休官未逊陶元亮，恋阙犹思杜拾遗。", 
            "野老尽消烦恼障，对花斟酒细哦诗。"
        ], 
        "title": "威卿中丞溽暑中遣送秋露芳尊侑以佳篇感愧之馀用韵以谢", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "俗士驰驱挽不回，高人嘉遁湛灵台。", 
            "身违巨浸千寻浪，心属残灯一寸灰。", 
            "里巷幸容陪杖屦，朋俦何用话梯媒。", 
            "清时会构凌云厦，留取公输简众材。"
        ], 
        "title": "中丞公叠示佳章恬愉佚老情见乎辞如六日取蟾七年求艾之句至切至当聊述鄙悰发旅中一粲", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "江馆当西澨，山堂向北隅。", 
            "旧樊聊补坏，新竹复嘘枯。", 
            "嘉此神明劳，森然雨露濡。", 
            "贤才世闽海，之子冠洪都。", 
            "生意原无息，休徵固有符。", 
            "浑涵由地脉，腾达即天衢。", 
            "故业诗书远，能官俊造须。", 
            "材称人似玉，宾待凤将雏。", 
            "照映丘园重，流传赋咏俱。", 
            "拟同嘉树传，来作瑞筠图。"
        ], 
        "title": "题辜德中瑞竹亭", 
        "type": "排律", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "历数开千载，明良会一时。", 
            "朝廷严守令，宵旰为黔黎。", 
            "南服方多故，东州复阻饥。", 
            "郎官膺简拔，使者出询咨。", 
            "此命于今重，如君众论推。", 
            "直承廉察往，肯作畏难辞。", 
            "灵雨随华毂，流风度綵旗。", 
            "草兼骢一色，柳与辔同丝。", 
            "梁宋分淮甸，青齐并海涯。", 
            "政苛嗟虎猛，民散念鸿离。", 
            "罢软宁胜任，奸贪只自私。", 
            "中牟因雉见，单父得鱼知。", 
            "或有隳其职，谁能慎所司。", 
            "张弦从急缓，朗鉴各妍媸。", 
            "治道诚先务，皇心实在兹。", 
            "俱为良吏选，足慰远人思。", 
            "空阔青云步，孤高玉树姿。", 
            "暂倾冠盖饯，行赴简书期。", 
            "事业悬钟鼎，光华映羽仪。", 
            "归来前席问，请入史臣词。"
        ], 
        "title": "送成礼部谊叔察访守令河南山东", 
        "type": "排律", 
        "yun": null
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "国典崇常祀，名山仰岱宗。", 
            "圣王钦所遣，使者肃惟恭。", 
            "礼自唐虞秩，神知造化钟。", 
            "天门开巀嵲，日观上巃嵷。", 
            "零雨行清道，浮云起荡胸。", 
            "宿斋分鹤帐，朝飨发鲸钟。", 
            "吹溢安歌进，灵来卫仗从。", 
            "御香分晻霭，佩玉响瑽瑢。", 
            "美荐怀椒糈，精诚奠璧琮。", 
            "东流瞻巨海，列镇到诸峰。", 
            "瀛岛遥相望，仙人或此逢。", 
            "岳祇调虎豹，水怪帖鱼龙。", 
            "星坠祠光白，烟涵瑞气浓。", 
            "振衣临浚壑，飞盖拂长松。", 
            "庶物消馀沴，洪河复故踪。", 
            "年祥报齐鲁，地宝出雷澭。", 
            "嘉泽群方洽，明时百职供。", 
            "回车宜访问，弭节可从容。", 
            "世祚祈千亿，元功赞九重。", 
            "禁庭归福处，有待颂东封。"
        ], 
        "title": "送彭大年真人祀东海东岳东镇", 
        "type": "排律", 
        "yun": null
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "治理逢熙运，钦明仰圣皇。", 
            "至仁侔覆载，上德配轩唐。", 
            "大业勤宏济，元臣协赞襄。", 
            "贤科收俊造，庭实璨圭璋。", 
            "入贡徕符拔，仪韶下凤凰。", 
            "普天均雨露，绝域总梯航。", 
            "每念京师食，遥需漕府粮。", 
            "神妃所庇护，飓母敢飞扬。", 
            "前队貔貅发，先驱罔象藏。", 
            "冷飙鼓万舵，朱火耀连樯。", 
            "帝策申嘉惠，祠官按典常。", 
            "赏劳兼湛濊，旌烈特巍煌。", 
            "仆本中林士，久陪东观郎。", 
            "遂叨乘驿传，遍与礼灵场。", 
            "簜节雕龙饰，华旗画隼翔。", 
            "冲流度鄞越，陟险过泉漳。", 
            "缅彼湄洲屿，崭然钜海洋。", 
            "蛟穿崖破碎，鲸蹴浪撞搪。", 
            "震鼓轰空阔，奔帆截渺茫。", 
            "岛夷迎使舸，瘴雾避天香。", 
            "嘉荐歆芬苾，阴功助翕张。", 
            "精诚致工祝，景贶答祯祥。", 
            "贾舶倾诸国，舆图奄八荒。", 
            "身虽距闽峤，志已略扶桑。", 
            "裴洞三生梦，温陵十月凉。", 
            "兹游平昔冠，夙愿一朝偿。", 
            "女髻皆殊制，蛮音各异乡。", 
            "地偏宜荔子，人最贵槟榔。", 
            "酿鹿肥漂酒，浇蚝液满房。", 
            "招贤簇车骑，挥扫积缣缃。", 
            "穷腊才竣事，暄春始趣装。", 
            "剑津传警急，汀贼起狓猖。", 
            "獠砦旋戡定，藩垣慎捍防。", 
            "思亲弥切切，行役更遑遑。", 
            "狐死嗟奚首，龟占喜允臧。", 
            "封崇晏坞内，木拱计峰旁。", 
            "薄宦祇牵率，孤踪易感伤。", 
            "暂为江左客，谁洒墓头浆。", 
            "逝矣川涂阻，凄其涕泪滂。", 
            "南园恰啼鴂，北路复鸣螀。", 
            "粤若娄东邑，由来汉太仓。", 
            "机云存故宅，吴会画雄疆。", 
            "遁迹晞高士，遗风挹让王。", 
            "厥田尤沃衍，比岁适丰穰。", 
            "老我张承吉，新知顾辟疆。", 
            "闻君占形胜，筑室恣徜徉。", 
            "铁笛留严客，青钱乞泰娘。", 
            "杏鞯红叱拨，兰柱绣鸳鸯。", 
            "辟径通佳处，栽桃带柳塘。", 
            "脩梧羽葆盖，美竹碧琳琅。", 
            "列岫浓螺色，澄湖净镜光。", 
            "鸟边岚漠漠，鱼外水泱泱。", 
            "鹤驻游仙馆，鸾鸣种玉冈。", 
            "投竿钓月槛，隐几读书床。", 
            "云结芝英秀，花团桂树苍。", 
            "舫斋青筱箔，渔舍绿苔墙。", 
            "栋宇环相属，园池郁在望。", 
            "直疑金谷墅，还似辋川庄。", 
            "未获窥诗境，相邀到草堂。", 
            "开樽罗绮馔，侑席出红妆。", 
            "婉态随歌板，齐容缀舞行。", 
            "新声《绿水》曲，秾艳《大堤》倡。", 
            "宛转缠头锦，淋漓蘸甲觞。", 
            "弦松调宝柱，笙咽炙银簧。", 
            "倚策骖联辔，钩帘烛绕廊。", 
            "僰僮供紫蟹，庖吏进黄獐。", 
            "卜昼宁辞醉，留欢正未央。", 
            "分司莫惊坐，刺史欲无肠。", 
            "是集俱才彦，虚怀共颉颃。", 
            "珠玑散咳唾，律吕应宫商。", 
            "郑老经术富，于仙词翰长。", 
            "琦初灯并照，郯华骥同骧。", 
            "璧色笺毫健，吟篇綵绘彰。", 
            "拈题争点笔，得句倏盈箱。", 
            "劲敌千钧彀，精逾百鍊钢。", 
            "语奇凌鲍谢，体变失卢杨。", 
            "瑛甫早有誉，亨衢那可量。", 
            "抟扶看待蜚黄。", 
            "既笃朋情重，仍持雅道昌。", 
            "披襟视肝胆，刻琰播文章。", 
            "永契欣依托，衰踪顿激昂。", 
            "盍簪承伟饯，授简藉馀芳。", 
            "自鄙冥搜拙，徒令属对忙。", 
            "端如享敝帚，何异贮奚囊。", 
            "谈笑聊堪接，赓酬曷足当。", 
            "吾犹郐以下，公等楚之良。", 
            "瓠落浑无用，艰难寔备尝。", 
            "拟为覂驾马，竟作触藩羊。", 
            "箸力频驰骛，功名几慨慷。", 
            "不嫌成晚合，深幸际时康。", 
            "邂逅因斯会，暌违又一方。", 
            "匆匆把别袂，眷眷赋河梁。", 
            "鸿雁清秋日，蒹葭昨夜霜。", 
            "关山凝朔气，星斗丽寒芒。", 
            "疾病家多难，归休岁亦阳。", 
            "苦心甘寂寞，短发任苍浪。", 
            "漏屋愁荷盖，尘衣惜蕙纕。", 
            "杜陵非固懒，贺监岂真狂。", 
            "回首长追忆，缄诗远寄将。", 
            "乾坤浩今古，此意讵能忘。"
        ], 
        "title": "寄题顾仲瑛玉山诗一百韵", 
        "type": "排律", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "清庙当春享，彤庭放早朝。", 
            "扈鸣更历正，龙集转寅杓。", 
            "瑞日开黄道，卿云映绛霄。", 
            "八方周象译，九奏舜箫韶。", 
            "炉暖香生术，杯红酒泛椒。", 
            "新符郁垒换，候琯女夷调。", 
            "有待宽书下，行看战甲销。", 
            "衰年今可隐，归老故山樵。"
        ], 
        "title": "元日灵台官以初四日己酉时享遂以岁除日受誓于中书乃免朝贺纪诗八韵", 
        "type": "排律", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "万顷平湖碧，浮光映泬㵳。", 
            "秀山纯漫影，沧海暗通潮。", 
            "瘴黑云相荡，春澄雪未销。", 
            "润沾蒙部阔，川合洱河遥。", 
            "粳稻收田利，蒲鱼入市饶。", 
            "雨归龙气湿，晴浴鹤媒骄。", 
            "夹树迷深箐，流花落野椒。", 
            "毡来蛮妇漂，船放僰僮桡。", 
            "帅阃开荒甸，英才屈下僚。", 
            "此心同逝水，日夜向东朝。"
        ], 
        "title": "分题送京兆赵耕师尹之临安路帅府照磨得通海湖", 
        "type": "排律", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "牧守膺民寄，循良不数公。", 
            "使君新建隼，御史近乘骢。", 
            "内府声华著，专城控制雄。", 
            "老成归物望，清切简宸衷。", 
            "紫绶盘铜虎，朱幡拥画熊。", 
            "焚香迎父老，骑竹走儿童。", 
            "槜李名藩古，勾吴地利通。", 
            "粤从师次后，俱在震邻中。", 
            "水暗台隍月，云寒鼓角风。", 
            "蛮氛犹涨黑，战血未消红。", 
            "圣主方图治，台司亦即戎。", 
            "频烦纶綍下，次第甲兵空。", 
            "公等宜宣力，王臣固匪躬。", 
            "关防先武备，国计务农功。", 
            "黄霸徵当最，阳城考欲同。", 
            "苍旻飘劲气，白日照精忠。", 
            "万象天枢北，三山海市东。", 
            "旱龙俄作雨，阳凤已鸣桐。", 
            "善政风须变，虚襟理自融。", 
            "平生经世志，要似节轩翁。"
        ], 
        "title": "送刘贞庭总管之嘉禾（御史宣徽院判）", 
        "type": "排律", 
        "yun": "东"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "自昔闽多士，吾宗世有人。", 
            "共闻两孝子，永慕百年亲。", 
            "僾若音容在，巍然栋宇新。", 
            "秋筵仍几杖，温鼎自淳珍。", 
            "草娱称觞地，花迎戏綵辰。", 
            "流芳变春雨，精思动秋旻。", 
            "风教关民俗，文章藉史臣。", 
            "声诗播休美，正为盛时陈。"
        ], 
        "title": "福唐张氏永思堂", 
        "type": "排律", 
        "yun": "真"
    }, 
    {
        "author": "张翥", 
        "era": "元", 
        "subtype": "五言排律", 
        "text": [
            "始得平安信，浑纾怅望心。", 
            "争看尺素字，绝胜万黄金。", 
            "危甚初秋警，几于平陆沈。", 
            "蜂屯昱岭上，豨突浙江浔。", 
            "纵尔驱锋镝，宁逃磔斧砧。", 
            "官军俄克复，乱首即成擒。", 
            "城市半焦土，亲朋多好音。", 
            "已知生有路，暂免泪沾襟。", 
            "老子欢殊剧，家人酒快斟。", 
            "狂歌敲手板，醉倒脱头簪。", 
            "黎庶思苏息，皇天愿照临。", 
            "国威虽震叠，兵气尚萧森。", 
            "自顾形骸累，仍嗟岁月侵。", 
            "怀归畏吏议，承乏念官箴。", 
            "虎豹关非远，龙蛇水更深。", 
            "岂无黄石略，虚遣白头吟。", 
            "落日耿残雪，浮云生夕阴。", 
            "枯萁闻龁马，疏树见栖禽。", 
            "松竹荒须理，茅茨破可寻。", 
            "前身本道士，不是恋山林。"
        ], 
        "title": "成居竹有书报甥傅君亮至扬州言其家与外表舅吴仲益及妇家二叔学生韩与玉全家无恙喜甚有怀", 
        "type": "排律", 
        "yun": "侵"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "云岩岩下聘君家，长记宵谈到曙霞。", 
            "今日陇头谁洒饭，鹧鸪啼老白桐花。"
        ], 
        "title": "送林崇高还武夷山 其一", 
        "type": "绝句", 
        "yun": "麻"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "武夷山中毛竹多，神君一去奈山何。", 
            "松风犹带琅璈响，散入遗音作棹歌。"
        ], 
        "title": "送林崇高还武夷山 其二", 
        "type": "绝句", 
        "yun": "歌"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "海舟隔岁望回音，及得回音恨更深。", 
            "从此远书无用寄，九原芜没转伤心。"
        ], 
        "title": "七月望日徐勉自武林来得两讣音 其一", 
        "type": "绝句", 
        "yun": "侵"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "外来丧逝讣音来，女嫁桐陵亦告哀。", 
            "老眼今朝方是哭，百年心事总成灰。"
        ], 
        "title": "七月望日徐勉自武林来得两讣音 其二", 
        "type": "绝句", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "五槐浓绿荫门前，东宇西房数十椽。", 
            "不是衰翁买屋住，归时留作雇船钱。"
        ], 
        "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志 其一", 
        "type": "绝句", 
        "yun": "先"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "青鼠毛衣可禦寒，秃襟空袖放身宽。", 
            "遮头更著狐皮帽，好个侬家老契丹。"
        ], 
        "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志 其二", 
        "type": "绝句", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "浅浅轻车稳便休，何须高盖与华辀。", 
            "短辕不作王丞相，下泽聊为马少游。"
        ], 
        "title": "予京居廿稔始置屋灵椿坊衰老畏寒始制青鼠袍且久乏马始作一车出入皆赋诗自志 其三", 
        "type": "绝句", 
        "yun": "尤"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "一日粮船到直沽，吴罂越布满街衢。", 
            "新诗将作如千首，为问郯郎有买无。"
        ], 
        "title": "读瀛海喜其绝句清远因口号数诗示九成皆寔意也 其一", 
        "type": "绝句", 
        "yun": "虞"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "接粮御史性情真，断事官来苦怒嗔。", 
            "索酒索钱横生事，遭风遭浪肯知人。"
        ], 
        "title": "读瀛海喜其绝句清远因口号数诗示九成皆寔意也 其二", 
        "type": "绝句", 
        "yun": "真"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "客窗昨夜北风高，犹似乘船海上涛。", 
            "明发先宜觅貂鼠，唤人来作禦寒袍。"
        ], 
        "title": "读瀛海喜其绝句清远因口号数诗示九成皆寔意也 其三", 
        "type": "绝句", 
        "yun": "豪"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "虎贲坐甲夜传更，千步廊街鼓柝声。", 
            "未许离人眠得熟，马蹄车铎又天明。"
        ], 
        "title": "读瀛海喜其绝句清远因口号数诗示九成皆寔意也 其四", 
        "type": "绝句", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "拂郎之马走千里，独立长嘶凡马空。", 
            "昔在江南看图画，今来天厩识真龙。"
        ], 
        "title": "读瀛海喜其绝句清远因口号数诗示九成皆寔意也 其五", 
        "type": "绝句", 
        "yun": null
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "赛娘十五解新声，杨柳腰肢怯啭莺。", 
            "好写潘郎胡十八，教伊传唱满京城。"
        ], 
        "title": "读瀛海喜其绝句清远因口号数诗示九成皆寔意也 其六", 
        "type": "绝句", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "长川妓子早晨来，戴笠骑驴帕拥腮。", 
            "总在狭斜坊里住，教坊日日听差回。"
        ], 
        "title": "读瀛海喜其绝句清远因口号数诗示九成皆寔意也 其七", 
        "type": "绝句", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "杖履寻花虎丘寺，壶觞按曲馆娃宫。", 
            "阿成杀受吴中乐，请入风沙海浪中。"
        ], 
        "title": "读瀛海喜其绝句清远因口号数诗示九成皆寔意也 其八", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "结束黄骝粉画鞯，更投西市买长鞭。", 
            "知侬已有南归日，户部来催助燕钱。"
        ], 
        "title": "读瀛海喜其绝句清远因口号数诗示九成皆寔意也 其九", 
        "type": "绝句", 
        "yun": "先"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "大风尘土涨天飞，遮眼乌纱拍马归。", 
            "还是洞庭湖水好，待郎来浣旧征衣。"
        ], 
        "title": "读瀛海喜其绝句清远因口号数诗示九成皆寔意也 其十", 
        "type": "绝句", 
        "yun": "微"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "一川风柳绿傞傞，古木茅茨近涧阿。", 
            "汉上无人船不渡，水禽飞处夕阳多。"
        ], 
        "title": "大年小景 其一", 
        "type": "绝句", 
        "yun": "歌"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "春澹空山不自聊，幽花老画国香销。", 
            "只今愁绝沅湘路，谁与侯芭赋楚招。"
        ], 
        "title": "大年小景 其二", 
        "type": "绝句", 
        "yun": "萧"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "采采幽芳不盈把，好收风露入铜瓶。", 
            "虎丘老衲今何在，思见兰芽石上青。"
        ], 
        "title": "大年小景 其三", 
        "type": "绝句", 
        "yun": "青"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "光风叶叶露香新，欲采幽芳惜暮春。", 
            "几度玉笙吹夜月，潇湘云断不逢人。"
        ], 
        "title": "王杲东白墨兰樵题诗用韵其左并寓所怀", 
        "type": "绝句", 
        "yun": "真"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "自是仙家春日迟，紫绵无数袅柔丝。", 
            "凭君多置看花酒，肺渴如今似漏卮。"
        ], 
        "title": "幼闇宗师以诗招赏海棠文申有诗见约次韵 其一", 
        "type": "绝句", 
        "yun": "支"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "环枢堂上迟明来，要向花前不放杯。", 
            "只恐狂风无顾藉，尽将春色委苍苔。"
        ], 
        "title": "幼闇宗师以诗招赏海棠文申有诗见约次韵 其二", 
        "type": "绝句", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "好怀日近少曾开，心忆湖山曾屡回。", 
            "不是故人多雅致，谁能相约看花来。"
        ], 
        "title": "幼闇宗师以诗招赏海棠文申有诗见约次韵 其三", 
        "type": "绝句", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "我如老马怯征鞍，推起东窗欲起难。", 
            "昨日风雷驱雹过，满衣明月五更寒。"
        ], 
        "title": "早出北城迎社稷香舆", 
        "type": "绝句", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "故园归思浩无涯，更听啼鹃恼客怀。", 
            "后夜月明应有梦，先随潮水过秦淮。"
        ], 
        "title": "廉子祐归省金陵且就秋试作三绝句赠别 其一", 
        "type": "绝句", 
        "yun": "佳"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "陌上吹衣柳絮风，凭君莫放酒杯空。", 
            "归舟总是伤情处，一路残山剩水中。"
        ], 
        "title": "廉子祐归省金陵且就秋试作三绝句赠别 其二", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "自昔高科取俊英，布衣徒步到公卿。", 
            "庙堂今日求材切，正待诸君策治平。"
        ], 
        "title": "廉子祐归省金陵且就秋试作三绝句赠别 其三", 
        "type": "绝句", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "云物凄凉小雪初，半庭残菊蝶来疏。", 
            "连朝笔砚多忙事，借得东泉学士书。"
        ], 
        "title": "偶成二绝句简鲁威学士（一作吴皋诗） 其一", 
        "type": "绝句", 
        "yun": "鱼"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "病起头颅不可风，南窗晴日正融融。", 
            "天怜老境无差使，乞与诗篇酒盏中。"
        ], 
        "title": "偶成二绝句简鲁威学士（一作吴皋诗） 其二", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "清华公子并骑龙，直过蓬莱第一峰。", 
            "亲见海中城阙好，半栽玉树半芙蓉。"
        ], 
        "title": "小游仙词 其一", 
        "type": "绝句", 
        "yun": "冬"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "五色烟中玉女窗，凤歌鸾舞一双双。", 
            "除是飞琼方教得，紫箫吹彻不成腔。"
        ], 
        "title": "小游仙词 其二", 
        "type": "绝句", 
        "yun": "江"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "来不分明去不言，红椒花露湿妆痕。", 
            "巫娥已逐梦魂断，十二碧峰愁暮猿。"
        ], 
        "title": "小游仙词 其三", 
        "type": "绝句", 
        "yun": "元"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "月圃群芬次第开，步前红露下瑶阶。", 
            "摴蒱偶共真妃博，赌得双头白燕钗。"
        ], 
        "title": "小游仙词 其四", 
        "type": "绝句", 
        "yun": "佳"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "道人寄我紫逻山，时复卖药来人间。", 
            "石潭薄晚有龙斗，满谷湿云无路还。"
        ], 
        "title": "小游仙词 其五", 
        "type": "绝句", 
        "yun": "删"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "五岳真官立帐前，露芜香霭落琼筵。", 
            "夜深醮罢各归去，一一马声嘶上天。"
        ], 
        "title": "小游仙词 其六", 
        "type": "绝句", 
        "yun": "先"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "美人临水笑相邀，自解罗巾掷作桥。", 
            "同觅云间仙伴侣，杏花坛上听吹箫。"
        ], 
        "title": "小游仙词 其七", 
        "type": "绝句", 
        "yun": "萧"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "月帐新开蕊辇过，桂花凉露洒天河。", 
            "双星一夜叙离别，狼藉碧莲秋露多。"
        ], 
        "title": "小游仙词 其八", 
        "type": "绝句", 
        "yun": "歌"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "南园携手赏芳红，唤取能歌盛小丛。", 
            "传与春风留杏萼，明朝开向曲声中。"
        ], 
        "title": "招韩伯清泛湖 其一", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "段桥春水绿初柔，便有群凫来上游。", 
            "好借鸱夷盛酒去，玉箫吹上画船头。"
        ], 
        "title": "招韩伯清泛湖 其二", 
        "type": "绝句", 
        "yun": "尤"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "官街人静鼓鼕鼕，独坐中庭满扇风。", 
            "堕地一丝和露湿，青虫悬在月明中。"
        ], 
        "title": "露坐", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "龙沙魂断梦华空，遗墨凄凉扇面中。", 
            "三十六宫恩怨尽，更无花鸟诉秋风。"
        ], 
        "title": "宋徽宗画栀禽", 
        "type": "绝句", 
        "yun": "东"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "浮云散尽暮天空，遥见江南数十峰。", 
            "安得夸娥两神力，为分苍翠过淮东。"
        ], 
        "title": "马上望江南诸峰", 
        "type": "绝句", 
        "yun": null
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "富贵危机解杀身，是非千古付樵人。", 
            "当时长史魂应悔，不向山中只负薪。"
        ], 
        "title": "朱翁子负薪卷", 
        "type": "绝句", 
        "yun": "真"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "鶗鴂声中花片飞，楚兰遗思独依依。", 
            "春风先自悲芳草，惆怅王孙又不归。"
        ], 
        "title": "题兰", 
        "type": "绝句", 
        "yun": "微"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "额黄销尽玉婵娟，翠袖凝愁倚暮烟。", 
            "旧日汉宫三十六，更无秋露泣铜仙。"
        ], 
        "title": "题王蕺隐画山水", 
        "type": "绝句", 
        "yun": "先"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "西施浦头鸿雁声，苧萝山下于菟行。", 
            "前村路暗愁未到，回首海天秋月生。"
        ], 
        "title": "题赵仲穆江圃归帆图", 
        "type": "绝句", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言绝句", 
        "text": [
            "满丛鲜碧露团香，院落春红过野芳。", 
            "蛱蝶一生花里活，飞来还恋竹风凉。"
        ], 
        "title": "题吴性存所藏赵仲穆竹枝双蝶图与玉山同赋", 
        "type": "绝句", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "君王逝已久，遗构在彭城。", 
            "空阔青徐坼，苍茫楚汉争。", 
            "荒山尚云气，乔木有风声。", 
            "无限登临意，长歌慷慨生。"
        ], 
        "title": "登歌风台", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "橹后风才顺，桅头日未斜。", 
            "旧河通瓠子，新浪涨桃花。", 
            "得鲙因沽酒，闻鹃更忆家。", 
            "迢迢云气外，北望是京华。"
        ], 
        "title": "黄河", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "滟滟潮初上，移舟出浦中。", 
            "岸分清浊水，帆掉合离风。", 
            "伧楚方言杂，徐扬地利通。", 
            "何殊入乔口，怀古思无穷。"
        ], 
        "title": "泊淮口", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "路滑雨初歇，山昏云不开。", 
            "看镫野店近，闻铎贾车来。", 
            "马饱力方健，蛬寒声易哀。", 
            "偶逢南去使，早早附书回。"
        ], 
        "title": "蚤发鲁桥", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "把酒西风里，挂帆南斗傍。", 
            "夕阳城角尽，人影水中长。", 
            "问俗劳羁旅，干时儗俊良。", 
            "平生槎上意，漂转益难忘。"
        ], 
        "title": "泊隆兴章江门", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "庙貌丹青古，碑词风雨讹。", 
            "珓投估客拜，神降女巫歌。", 
            "沙灶烧盐速，潮船聚堰多。", 
            "贞魂招不得，挥泪大江波。"
        ], 
        "title": "次曹娥江", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "茅屋鹿皮几，柴扉乌角巾。", 
            "杯盘丰海味，礼数略乡人。", 
            "树霁石湫晓，山暄槎浦春。", 
            "僻居无一事，即是葛天民。"
        ], 
        "title": "还自临江省亲鄞之长山元日有作（丙辰）", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "禅客忘机地，舂锄尔亦灵。", 
            "飞来万点雪，巢破一林青。", 
            "晚濑明拳足，秋萝退阁翎。", 
            "山神护说法，吹断草风腥。"
        ], 
        "title": "题桐庐凤山寺僧道大鹭雪轩", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "缚竹作禅宇，小于江上舟。", 
            "树声疑叠浪，月影似中流。", 
            "兴寄江湖远，身同世界浮。", 
            "怀师燕坐处，吾道在沧洲。"
        ], 
        "title": "篷轩为吴僧元谊赋", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "般若南朝寺，思公第一传。", 
            "拓开方丈地，坐断再生禅。", 
            "贝叶收经夹，昙花散法筵。", 
            "山神应夜夜，来礼佛灯前。"
        ], 
        "title": "衡山福严寺二十三题为梓上人赋 其一 般若寺", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "初地灵峰下，重来为讲经。", 
            "神应合掌受，石亦点头听。", 
            "云鹤随飞盖，湖龙入净瓶。", 
            "至今花雨处，长照一镫青。"
        ], 
        "title": "衡山福严寺二十三题为梓上人赋 其二 一生岩", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "塔寺前朝旧，山林宿业空。", 
            "法身无幻坏，藏骨自神通。", 
            "宝供珊瑚碧，珠花舍利红。", 
            "无缘香一瓣，回首佛堂中。"
        ], 
        "title": "衡山福严寺二十三题为梓上人赋 其三 二生塔", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "神僧涅槃处，那有去来今。", 
            "尚记三生石，难磨万古心。", 
            "地埋禅刹在，山掩岳祠深。", 
            "长日闻钟梵，萧萧枫桂林。"
        ], 
        "title": "衡山福严寺二十三题为梓上人赋 其四 三生藏", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "一柱标南纪，神功自断鳌。", 
            "寒过岣嵝远，势敌祝融高。", 
            "异鸟流清响，神镫见白毫。", 
            "危颠可观日，夜涌海东涛。"
        ], 
        "title": "衡山福严寺二十三题为梓上人赋 其五 天柱峰", 
        "type": "律诗", 
        "yun": "豪"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "神僧手中钵，掷向最高峰。", 
            "径度虚空上，难寻变化踪。", 
            "锡飞曾近鹤，剑跃或成龙。", 
            "搔首不可见，烟霞千万重。"
        ], 
        "title": "衡山福严寺二十三题为梓上人赋 其六 掷钵峰", 
        "type": "律诗", 
        "yun": "冬"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "燕坐百念息，湛然方寸间。", 
            "相无分彼我，空已判真顽。", 
            "魑魅来相试，刍尼去不还。", 
            "众人笑痴衲，长日此看山。"
        ], 
        "title": "衡山福严寺二十三题为梓上人赋 其七 定心石", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "曹溪一祖后，衡岳世多贤。", 
            "分得灯相续，提将印密传。", 
            "法音风万籁，禅性月中天。", 
            "珍重磨砖喻，微机要自诠。"
        ], 
        "title": "衡山福严寺二十三题为梓上人赋 其八 砖镜亭", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "尘世苦热恼，山林长夏幽。", 
            "岳神来护法，尊者坐经秋。", 
            "呼粥鱼频响，衔花鹿自游。", 
            "法云长散满，七十二峰头。"
        ], 
        "title": "衡山福严寺二十三题为梓上人赋 其九 隐身嵓", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "一沼天成后，双泉神应来。", 
            "云根锡卓破，地胍虎跑开。", 
            "暗溜悬山雨，寒光漾石苔。", 
            "诸僧朝盥罢，相次上堂回。"
        ], 
        "title": "衡山福严寺二十三题为梓上人赋 其十 三泉", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "何许新亭好，轩窗窈窕深。", 
            "天开云四面，地据岳中心。", 
            "雨绿蘼芜道，风香薝卜林。", 
            "晓岚收不尽，犹作半山阴。"
        ], 
        "title": "衡山福严寺二十三题为梓上人赋 其十一 岳心亭", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "两公俱古佛，遗迹在新亭。", 
            "塔寺疑神造，山川本地灵。", 
            "峰秋阳雁断，潭暮雨龙腥。", 
            "老宿忘言久，閒抛案上经。"
        ], 
        "title": "衡山福严寺二十三题为梓上人赋 其十二 目云亭", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "细路扪萝上，高亭在翠微。", 
            "树阴幪草坐，山气湿田衣。", 
            "落日孤钟动，遥天一锡飞。", 
            "悠然片云下，知是应真归。"
        ], 
        "title": "衡山福严寺二十三题为梓上人赋 其十三 迎云亭", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "传是竺僧说，幽如兜率宫。", 
            "驱龙劈地险，架石补天空。", 
            "星土熊湘合，云沙鹫岭通。", 
            "阑干倚来久，时度吉祥风。"
        ], 
        "title": "衡山福严寺二十三题为梓上人赋 其十四 兜率桥", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "螮蝀横当道，蜿蜒下汇潭。", 
            "幽光飞睒睒，危构郁耽耽。", 
            "鸟下窥寒瀑，樵回带夕岚。", 
            "遥知说法处，来作老人参。"
        ], 
        "title": "衡山福严寺二十三题为梓上人赋 其十五 开虹桥", 
        "type": "律诗", 
        "yun": "覃"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "大慧谈经地，林园即给孤。", 
            "凿云藏舍利，鞭石起浮图。", 
            "风铎时喧寂，天经忽有无。", 
            "沙门每来此，三绕作南谟。"
        ], 
        "title": "衡山福严寺二十三题为梓上人赋 其十六 大慧塔", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "上年贤宰相，遁迹白衣时。", 
            "试问葫芦卜，何如懒瓒知。", 
            "才名留别传，香火寄空祠。", 
            "千载衡江水，东流有所思。"
        ], 
        "title": "衡山福严寺二十三题为梓上人赋 其十七 读书堂", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "彼美山中芋，轮囷类饿鸱。", 
            "暖生松火夜，香透竹炉时。", 
            "虎迹群行满，猿声独啸悲。", 
            "邺侯知味否，莫比御烧梨。"
        ], 
        "title": "衡山福严寺二十三题为梓上人赋 其十八 煨芋嵓", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "粲若唐宸翰，森然宋赐书。", 
            "宝藏经阁上，光动道场初。", 
            "川岳留奇观，风云绕净居。", 
            "何时能一到，银钥借开鱼。"
        ], 
        "title": "衡山福严寺二十三题为梓上人赋 其十九 御书阁", 
        "type": "律诗", 
        "yun": "鱼"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "神凿三百级，盘回上峻陂。", 
            "摄衣苍藓滑，倚杖白云多。", 
            "野叟耕麋𤲬，山都寄鸟窠。", 
            "朱陵是俦侣，飞锡定相过。"
        ], 
        "title": "衡山福严寺二十三题为梓上人赋 其二十 退道陂", 
        "type": "律诗", 
        "yun": null
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "昔隐黄龙老，今遗书记寮。", 
            "人天所供养，巾盖此逍遥。", 
            "仙乐时时下，香云往往飘。", 
            "千秋一金塔，□□□□□。"
        ], 
        "title": "衡山福严寺二十三题为梓上人赋 其二十一 止南寮", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "雪山一片雪，何日落中华。", 
            "皎洁无藏处，虚空自作花。", 
            "石厓穿乳窦，海岸叠潮沙。", 
            "底用分荆越，诸方总是家。"
        ], 
        "title": "衡山福严寺二十三题为梓上人赋 其二十二 藏雪寮", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "近岭无冰雪，庵居易过寒。", 
            "饭炊麻子熟，衣补衲头完。", 
            "颢气诗脾里，雷音讲舌端。", 
            "知师最清苦，归去北山干。"
        ], 
        "title": "衡山福严寺二十三题为梓上人赋 其二十三 冰雪庵", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "群动寂寥外，一轩潇洒中。", 
            "山林亦长物，身世本虚空。", 
            "清磬花龛日，孤灯竹榻风。", 
            "不曾离寓所，惟有主人公。"
        ], 
        "title": "静寄轩为吴僧一元赋", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "隐者抱幽素，独行穿杳冥。", 
            "有诗吟木客，无驾勒山灵。", 
            "寒涧流沙白，秋云入竹青。", 
            "携琴向何处，弹与野猿听。"
        ], 
        "title": "抱素子作自适图求题", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "金布庄严地，花飞梵呗时。", 
            "舌端谈孔雀，顶上集刍尼。", 
            "国寿祈天永，皇心体物慈。", 
            "明当喜圆满，一月废吟诗。"
        ], 
        "title": "北山诵藏经三旬毕诗以调之", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "吾衰年冉冉，师乐日閒閒。", 
            "师以诗娱意，吾将酒驻颜。", 
            "看云知幻灭，见月喜明还。", 
            "莫问谁家曲，相酬笑语间。"
        ], 
        "title": "用北山韵答之", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "沙禽毛羽新，来往采桑津。", 
            "野水碧于草，桃花红照人。", 
            "徘徊远山暮，窈窕江南春。", 
            "芳思不可极，悠然怀钓纶。"
        ], 
        "title": "冯秀才伯学以丹青小景山水求题", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "白发高堂在，青山旧业贫。", 
            "载经随客舫，留偈别禅邻。", 
            "行路半春雨，近乡多故人。", 
            "一龛还可老，莫污衲衣尘。"
        ], 
        "title": "送观性空上人归省", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "趺坐对禅镫，江风浪几层。", 
            "还从鹤城路，去访虎溪僧。", 
            "湖晓星浮石，岩春瀑断冰。", 
            "吴中却回日，应老旧池菱。"
        ], 
        "title": "送以中及公自扬天宁寺游匡庐", 
        "type": "律诗", 
        "yun": "蒸"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "轩居最潇洒，不受一尘侵。", 
            "门断怀金者，人知饮水心。", 
            "鹤声生晚思，竹色净秋阴。", 
            "此意琴尊外，翛然只自深。"
        ], 
        "title": "清轩", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "话旧共蝉联，河桥且系船。", 
            "春归花满地，江阔雨连天。", 
            "处士题鹦鹉，诗人拜杜鹃。", 
            "此生虽老去，未敢愧前贤。"
        ], 
        "title": "话旧送胡士恭之京师", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "自顾摧颓客，仍居寂寞滨。", 
            "月佣奴谇少，岁计妇忧贫。", 
            "酒后诗成梦，灯前壁写神。", 
            "渔樵吾所喜，相见即情亲。"
        ], 
        "title": "自顾", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": null, 
        "text": [
            "若人悟县解，委蜕顺天刑。", 
            "慷慨赴东市，一日为千龄。", 
            "李公悲上蔡，陆子喟华亭。", 
            "识机苦不豫，达生良可经。", 
            "朱弦亦易绝，仄景不可停。", 
            "从容洒芳翰，炳焕若丹青。", 
            "妙艺永传世，精魄长归冥。", 
            "披图怀平素，清泪缘襟零。"
        ], 
        "title": "题陈惟允临刑所画", 
        "type": "古风", 
        "yun": "青"
    }, 
    {
        "author": "张羽", 
        "era": "元", 
        "subtype": null, 
        "text": [
            "若人辞天阶，消摇寒江汜。", 
            "言送将归人，复念中林士。", 
            "殷勤吐芳藻，绸缪寓深旨。", 
            "文虹被林薄，简珠照泥滓。", 
            "子畏伐檀刺，余怀白驹美。", 
            "道同无殊辙，神交有妙理。", 
            "索居序已积，孤游情难委。", 
            "写心酬妍倡，怛焉愁下里。"
        ], 
        "title": "奉答吹台先生送蜀山人见简之作", 
        "type": "古风", 
        "yun": "纸"
    }, 
    {
        "author": "张羽", 
        "era": "元", 
        "subtype": null, 
        "text": [
            "重阴翳秋节，霖潦无时作。", 
            "虺虺伏雷震，浩浩洪湍落。", 
            "浮槎悬修磴，涌泉淹高阁。", 
            "禾黍浩纵横，良畴殚为壑。", 
            "颓梁断来术，垣闾增萧索。", 
            "块坐空堂上，展卷莫为乐。", 
            "虽微农夫忧，内顾无儋石。", 
            "先民有遗言，君子贵处约。", 
            "抱关非吾事，嗟来非吾食。", 
            "去去遵时命，南山有薇藿。"
        ], 
        "title": "大雨山中作", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "吾爱陶弘景，开窗玩白云。", 
            "白云自舒卷，青山无垢氛。", 
            "清耳延松籁，斋心阅琼文。", 
            "问道虚皇老，结客古茅君。", 
            "灵药青童种，名香桂女焚。", 
            "万乘遥致敬，三尺久离群。", 
            "丹成上鹤去，弃俗等拿纷。", 
            "斯人不可见，斯世亦徒闻。", 
            "我独怀仙契，千载仰清芬。"
        ], 
        "title": "题画", 
        "type": "古风", 
        "yun": "文"
    }, 
    {
        "author": "张羽", 
        "era": "元", 
        "subtype": null, 
        "text": [
            "行者不复归，处者长相思。", 
            "昔与君别者，乃为大暮期。", 
            "杲杲白日光，其雨在何时。", 
            "惟有明明月，可以比容辉。", 
            "兔丝附女萝，窈窕不相离。", 
            "青青忽已槁，纤纤难自持。", 
            "他山岂无木，林木岂无枝。", 
            "念彼绸缪好，甘随秋草萎。", 
            "感兹以终老，鬓发已如丝。", 
            "耿耿柏舟誓，千载同所归。"
        ], 
        "title": "节妇诗", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "溷耳俗諠久，兹晨一清听。", 
            "长松递鲜飙，哀壑互相应。", 
            "奔腾骇涛濑，窈渺韵笙磬。", 
            "至音不假器，始觉自然胜。", 
            "缘触故成声，动极还归静。", 
            "此时憩石坐，默然待其定。", 
            "乃知弃瓢者，未悟闲中性。"
        ], 
        "title": "戴山石上听松风偶咏", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "曜灵无停机，四序互相更。", 
            "惟有暮春节，在昔重其名。", 
            "姬旦城洛邑，多士方来并。", 
            "羽觞随流波，逸诗存遗声。", 
            "秦王临河曲，高会列簪缨。", 
            "金人奉长剑，夷夏俱来盟。", 
            "伟哉霸王业，小人非所营。", 
            "独爱晋诸贤，流风有余清。", 
            "亭前列茂树，修竹荫峥嵘。", 
            "幽兰文绿坂，清湍左右鸣。", 
            "济济少长集，鲜鲜春服明。", 
            "中有王与谢，文华冠群英。", 
            "缘坻玩流转，列坐无所争。", 
            "觞来不复停，篇翰随意成。", 
            "一醉达天和，旷然遗死生。", 
            "俯仰宇宙间，何物累其情。", 
            "我欲效斯人，兹晨且游行。", 
            "如何千金诺，翻自意所轻。", 
            "叹去愁方结，望来念徒萦。", 
            "良游诚难遇，默默掩柴荆。"
        ], 
        "title": "三月三日期黄许二山人游览不至因寄", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "张宴凌崇颠，返策憩涧阴。", 
            "南岑夙厌历，北麓今始临。", 
            "危磴绝来术，崩壑瞰空潭。", 
            "幽窦抱虚白，哀牝递清音。", 
            "旁探闯窈窕，侧坐倚岖嵚。", 
            "古苔文已驳，春蒲茸渐深。", 
            "幽禽鸣相续，惊麌窜莫寻。", 
            "扳萝罥修袂，折兰芳素襟。", 
            "奇踪閟自古，胜赏发予心。", 
            "虽微舞雩咏，敢谐溱洧吟。", 
            "山河永衿带，微生终陆沉。", 
            "愧乏古人操，将何视来今。"
        ], 
        "title": "春日陪诸公往戴山眺集暮入北麓得石床岩洞诸胜", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "少年未识事，冠带逐时流。", 
            "一悟名为妄，悠然返林丘。", 
            "假此精舍居，萧条岩径幽。", 
            "竹树共清密，川涧屡环周。", 
            "高峰延新旭，华栋鸣晨鸠。", 
            "晞发东轩下，群书散不收。", 
            "嘉名余始制，妙翰若云浮。", 
            "况有同心友，觞咏接绸缪。", 
            "始来适朱夏，今已踰素秋。", 
            "谬处山水宅，惭非仁知俦。", 
            "耽玩昧出处，栖泊愧淹留。", 
            "诚知非吾庐，且得性所求。"
        ], 
        "title": "余扁所寓山堂为清晏盖摘右军帖中语也蜀山隐君为书三大字刻着楣间林壑增胜因而成咏", 
        "type": "古风", 
        "yun": "尤"
    }, 
    {
        "author": "张羽", 
        "era": "元", 
        "subtype": null, 
        "text": [
            "拂尘启弊箧，忽览故人诗。", 
            "抚迹疑若存，惊逝杳难追。", 
            "忆昔吴苑游，文采众所推。", 
            "名谈析妙理，华襟吐芳词。", 
            "子时侨城北，高斋临清池。", 
            "焚兰延佳月，对酒弹清丝。", 
            "谁云兹夕欢，乃为千载期。", 
            "冥漠游魂远，凄凉亲翰遗。", 
            "墨尘尚流馥，纸弊犹含滋。", 
            "玩此涂洒泽，想君哦咏时。", 
            "华章未及报，厚意良已亏。", 
            "收竟一长恸，林风响余悲。", 
            "想当写寄日，兹感君讵知。"
        ], 
        "title": "于书簏中得吹台所寄诗遗稿", 
        "type": "古风", 
        "yun": "支"
    }, 
    {
        "author": "张羽", 
        "era": "元", 
        "subtype": null, 
        "text": [
            "钱塘昔所游，形胜此邦最。", 
            "尚想凤凰山，飞翔落天外。", 
            "胸吞沧溟宽，江水渺如带。", 
            "海门岂天设，屹立两峰对。", 
            "汐潮类臣妾，朝暮屡进退。", 
            "群峰□明湖，浸淫百川会。", 
            "不意玉女盆，居然堕阛阓。", 
            "崔嵬白塔寺，零落□宋内。", 
            "荒阶与断础，龙凤纷破碎。", 
            "昔闻亳社屋，厌镇信可怪。", 
            "岂徒鞭荆尸，戮辱极狼狈。", 
            "妖僧固可醢，国家岂无罪。", 
            "雷师秉炎火，楚荡意颇快。", 
            "至今遗民过，涕泣行且拜。", 
            "尔游何草草，吊古须我辈。", 
            "落日望东南，临风发长慨。"
        ], 
        "title": "沈集自钱塘归作此示之", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "旅宿厌烦諠，爱此僧居静。", 
            "莲宇已摧颓，茅斋自清迥。", 
            "山光林际来，野色雨中净。", 
            "池水不生澜，袈裟坐相映。", 
            "累日滞幽寻，绿苔应满径。"
        ], 
        "title": "怀景佺师", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "想望东西陌，共掩林中扉。", 
            "谁言儒道异，□善理同归。", 
            "昨款精舍游，步经园径微。", 
            "高垣夏木绕，绿阴生昼扉。", 
            "振锡还山去，空壁挂禅衣。", 
            "何意幽栖侣，佳会亦相违。", 
            "离合两俱安，去来宁有依。", 
            "梵空自足遣，了此人我机。"
        ], 
        "title": "寄杰上人", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "飞雨洒门阁，庭溜夕已深。", 
            "凉飙惊幽幔，秋气薄单衾。", 
            "暝壑无霁色，寒蛩多苦吟。", 
            "室家旷修渚，朋知阻遥林。", 
            "离群易成咎，独处难为心。", 
            "赖此几上书，□能独幽襟。", 
            "念子怀癙忧，丰蔀方滞淫。", 
            "遗我愁霖唱，要我西山岑。", 
            "□□未遂陟，旨酒思共斟。", 
            "毋惮沾衣苦，倾耳迟挐音。"
        ], 
        "title": "答黄孝廉雨中见寄", 
        "type": "古风", 
        "yun": "侵"
    }, 
    {
        "author": "张羽", 
        "era": "元", 
        "subtype": null, 
        "text": [
            "飘飘三素云，郁郁秀玉标。", 
            "清明合九气，高游冠神霄。", 
            "凝化沦无迹，廓落乘素飙。", 
            "停阴希甘澍，灌溉兴庶苗。", 
            "冥真无去留，灵根永不凋。", 
            "真人保黄宁，精炼五浊消。", 
            "控驾浮玉洞，飞裙歘烟飘。", 
            "吾英回黄旗，司命讲洞谣。", 
            "淡游何方所，享此年劫遥。"
        ], 
        "title": "赠道士吴秋云", 
        "type": "古风", 
        "yun": "萧"
    }, 
    {
        "author": "张羽", 
        "era": "元", 
        "subtype": null, 
        "text": [
            "朝发戴山岑，夕逗金溪渎。", 
            "云天方憀栗，川途屡回复。", 
            "帆驶岸疑转，棹奔山似逐。", 
            "鸥鸟随波泛，霜澌孕苔绿。", 
            "依依浣女影，袅袅榜人曲。", 
            "采奇忘来久，耽胜成往速。", 
            "悦生良可怀，徇名非所欲。", 
            "请试《孺子歌》，去矣从我独。"
        ], 
        "title": "舟中", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "若人蕴真趣，飘飘怀古仙。", 
            "振衣入远岳，顺风祈一言。", 
            "寂历微妙韵，精明天老篇。", 
            "清斋和玉齿，焚香礼轩辕。", 
            "九咽华池液，七返流珠丹。", 
            "颐性得天和，齐物同化先。", 
            "五芝非吾茹，聊以苏世癫。", 
            "神期苟冥会，飞步升九天。", 
            "抗迹游浮丘，麾手招偓佺。", 
            "下视仓扁流，永为尘网牵。"
        ], 
        "title": "寄吴隐君", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "彼美掖垣秀，遗此荒园中。", 
            "赋质非有异，置身偶不同。", 
            "屡供樵爨余，生条幸不穷。", 
            "蒙茏委榛莽，灌溉哄人工。", 
            "谓同众卉弃，忽有孤花红。", 
            "□长不择地，始知元化工。", 
            "褰衣绕清癯，轻香散晨风。", 
            "似感幽士知，芳意默自通。", 
            "一闻清露翻，预恐彩云空。", 
            "等是荣谢理，何待植南宫。"
        ], 
        "title": "咏斋前紫薇花", 
        "type": "古风", 
        "yun": "东"
    }, 
    {
        "author": "张羽", 
        "era": "元", 
        "subtype": null, 
        "text": [
            "南枝有高士，乃在延陵东。", 
            "清时不肯仕，灭迹云林中。", 
            "拂石坐萝月，弦琴写松风。", 
            "焚香诵黄庭，望云送归鸿。", 
            "门车常自满，尊酒无时空。", 
            "乘兴画沧洲，古人未为工。", 
            "干戈攘末路，白首随飞蓬。", 
            "名山乖始愿，羁游无所终。", 
            "赖有车武子，能哀阮籍穷。", 
            "倾壶醉陶令，辟堂延盖公。", 
            "流俗轻高贤，贫贱困豪雄。", 
            "孤凤混鸡群，野鹤摧樊笼。", 
            "岂乏梁鸿徒，不闻皋伯通。", 
            "吾将传遗逸，清芬千载同。"
        ], 
        "title": "题倪云林竹枝", 
        "type": "古风", 
        "yun": "东"
    }, 
    {
        "author": "张羽", 
        "era": "元", 
        "subtype": null, 
        "text": [
            "青山九琐处，白发一龛居。", 
            "清斋诵黄老，不阅世间书。", 
            "餐霞养真气，对月礼空虚。", 
            "暂来流水地，应与孤云疏。", 
            "遥知还山日，仙坛春草余。"
        ], 
        "title": "送许尊师还大涤洞", 
        "type": "古风", 
        "yun": "鱼"
    }, 
    {
        "author": "张翼", 
        "era": "元", 
        "subtype": null, 
        "text": [
            "西神峨峨，睢孽蔓乘，兵涂氓膏，国武乏兴。", 
            "唶尔尸素营贿朋，城弗典守妖狐凌。", 
            "彼章缝之徒，冠伦魁能，蒲伏詟服，倒授太阿傔以承。", 
            "天廓不白暑雨冰，纲常沦隳，线绝罔凭。", 
            "胡为优徐倡，冶容倚市矜。", 
            "鬕妖驱之俾侑乐，頩玉肆詈无陵竞。", 
            "噤讴褫舞馀，怒鬟植鬅鬙。", 
            "铅为钢，刃划膺，载营霸，灼上升，顾守臣钜儒，汗恧衔愧死莫惩。", 
            "二仪磅礴忠义气，犹出下里孰可仍。", 
            "桓桓执夷徒，乃反经沟塍。", 
            "尔倡丹衷烛日月，易粉黛，誉声绳绳。", 
            "污渎流，回清澄。"
        ], 
        "title": "忠徐倡诗", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "西河伶人火倪赤，能以丝声代禽臆。"
        ], 
        "title": "句", 
        "type": "句", 
        "yun": "职"
    }, 
    {
        "author": "张羽", 
        "era": "元", 
        "subtype": "五言律诗", 
        "text": [
            "松杉古佛庐，借地即安居。", 
            "鸟影流闲幔，竹光摇素书。", 
            "山寒人语寂，雨冷桂华疏。", 
            "一悟三空意，荣名信是虚。"
        ], 
        "title": "寓戴山僧舍", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "片帆迢递入吴烟，竹溆芦汀断复连。", 
            "柳荫浓遮官道上，蝉声多傍驿楼前。", 
            "近湖渔舍皆悬网，向浦人家尽种莲。", 
            "行到吴王夜游处，满川芳草独堪怜。"
        ], 
        "title": "过吴即景", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "烧灯城郭嫩寒天，早觉春光满眼前。", 
            "山翠全轻犹带雪，柳丝才长便宜烟。", 
            "佳人挑菜宁辞远，公子寻芳各斗先。", 
            "从此陌头车马动，谁能闲坐负华年。"
        ], 
        "title": "早春游望", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "春来结伴共闲行，此日山川色更明。", 
            "望里楼台多见柳，静中阡陌但闻莺。", 
            "江泬色带王孙恨，蜀魄吟伤帝子情。", 
            "莫道韶华镇长在，落花看已满东城。"
        ], 
        "title": "仲春游望", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "门巷开临曲水滨，绿阴悄悄四无邻。", 
            "雨余高笋初迎夏，风逗残花尚驻春。", 
            "倚杖多因闻好鸟，开樽每为爱幽人。", 
            "疏帘清簟终朝静，只有琴书自可亲。"
        ], 
        "title": "首夏闲居", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "此地频经画舫过，暮归原不畏风波。", 
            "烟中渔网悬杨柳，浦口船灯照芰荷。", 
            "归鸟去边行客少，夕阳尽处乱山多。", 
            "此时诗思浑无赖，听得前溪《子夜歌》。"
        ], 
        "title": "川上暮归", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "萧萧晴日户庭幽，无数青山枕碧流。", 
            "白露雨余砧欲动，黄花风冷扇初收。", 
            "云迷征雁牵秋梦，烟引寒蝉急暮愁。", 
            "此际不堪摇落恨，蒹葭如雪满汀洲。"
        ], 
        "title": "秋日郊居", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "古寺昏钟日已沉，禅房花木自成阴。", 
            "流萤远度还依草，宿鸟惊飞不出林。", 
            "僧磬和泉清客虑，佛香入院净人心。", 
            "夜深共讲楞伽字，始识空门义趣深。"
        ], 
        "title": "秋夜宿僧院", 
        "type": "律诗", 
        "yun": "侵"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "高斋独宿寝衣轻，覆簟余香似有情。", 
            "门掩青苔秋淡泊，心同白露晓澄清。", 
            "新诗夜得思贻友，灵药朝餐学养生。", 
            "但乞闲身长似此，已将云雾等浮名。"
        ], 
        "title": "秋斋早起", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "风物澄明宿霭收，登山欲尽更登楼。", 
            "一行白雁投南下，百道清溪向北流。", 
            "野嶂云归初歇雨，湖田稼熟始知秋。", 
            "空门寂寂无尘事，骋望端能散客愁。"
        ], 
        "title": "秋日登戴山佛阁", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "寂寂闲居隐翠微，萧萧寒日映柴扉。", 
            "叶声乱响莓苔屐，云气时生薜荔衣。", 
            "雪满石床门闭早，草侵棋局客来稀。", 
            "岁寒正好看书卷，不用登高怨落晖。"
        ], 
        "title": "岁暮山居", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "白日都消笔砚间，偶因行乐到松关。", 
            "秋声不尽萧萧叶，夕景无多淡淡山。", 
            "蛩响寒斋僧自定，苔荒深院客常闲。", 
            "已知身世俱成幻，莫叹西风鬓易斑。"
        ], 
        "title": "行乐过西崦", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "高斋每到思无穷，门巷玲珑野望通。", 
            "片雨隔村犹夕照，疏林映水已秋风。", 
            "药囊诗卷闲行后，香灺灯光静坐中。", 
            "为问只今江海上，如君无事几人同？"
        ], 
        "title": "唐叔良溪居", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "闻说公亭傍水开，黄茅为瓦不须裁。", 
            "商船无数青山绕，书案寻常白鸟来。", 
            "已信漆园非俗吏，谁知关令是仙才。", 
            "烦君莫抱穷途恨，万事都将付酒杯。"
        ], 
        "title": "寄梅雪", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "缊袍无里食无余，每被傍人笑著书。", 
            "郭泰徒劳夸叔度，扬雄何敢拟相如。", 
            "玉堂天上非吾梦，紫极宫前有弊庐。", 
            "安得故人邻壤住，溪头来往赋闲居。"
        ], 
        "title": "次高静学韵", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "云山漠漠冢嵬嵬，马鬣封前踯躅开。", 
            "宗子只缘怀牒去，路人时为看碑来。", 
            "松间刍狗埋秋草，地底渔灯彻夜台。", 
            "惆怅年年寒食近，白杨风起为兴哀。"
        ], 
        "title": "陈氏先垄图", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "燕子归时却离家，洪州迢递隔天涯。", 
            "风帆落浦朝投驿，江火明堤夜探沙。", 
            "客里寄书逢驿使，幕中提笔待霜衙。", 
            "来春我亦寻归棹，约尔南湖看杏花。"
        ], 
        "title": "送张宪史之江西", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "出旬方到同安郭，水驿春寒懒放船。", 
            "白浪翻江风愈壮，黑云粘树雨长悬。", 
            "峰头僧磬惟闻响，沙口渔罾已罢牵。", 
            "寄语群鸥莫相狎，只今无暇与攀缘。"
        ], 
        "title": "同安阻雨", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "水漫芳塘生暖波，松林兰若散鸣珂。", 
            "题诗故欲愁花鸟，避酒还能忆薜萝。", 
            "烟柳万条供妙舞，风莺百转当娇歌。", 
            "醉斜乌帽归来晚，一路花飞扑面多。"
        ], 
        "title": "春园漫兴", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "军城铁锁晓开关，使节星驰未敢闲。", 
            "淮水东流应到海，瓜洲北去少逢山。", 
            "行人欲断寒烟外，远烧时明乱苇间。", 
            "却忆帝城风物盛，礼成须及上春还。"
        ], 
        "title": "晓过淮阴", 
        "type": "律诗", 
        "yun": "删"
    }, 
    {
        "author": "张昱", 
        "era": "元", 
        "subtype": null, 
        "text": [
            "一个茅庐何处，小桥古木溪湾。", 
            "但见山青云白，不知天上人间。"
        ], 
        "title": "题青山白云", 
        "type": "六言诗", 
        "yun": "删"
    }, 
    {
        "author": "张宪", 
        "era": "元", 
        "subtype": null, 
        "text": [
            "黑奴弦索花奴鼓，譂奴抚掌阉奴舞。", 
            "阿环自品玉玲珑，御手夷犹亲按谱。", 
            "风生龙爪玉星香，露湿樱唇金缕长。", 
            "莫倚花深人不见，李谟侧足傍宫墙。"
        ], 
        "title": "太真明皇并笛图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "云谷道人手持一片东溪纑，云林散人为作双龙出入清潮图。", 
            "砚池浓磨五斗墨，手涂脚蹋顷刻云模糊。", 
            "既不为爬山引九子，亦不作掣电吞双珠。", 
            "但见一龙盘空偃蹇飞下尾闾穴，一龙搅海奋迅直上青天衢。", 
            "雄者筋脉紧，雌者腹肚粗。", 
            "双冲交挺白玉柱，两角对树青铜株。", 
            "宛宛修尾卷蹴浪花白，聂聂钜甲挟拍□风乌。", 
            "性驯肯入孔甲驾，气恶欲踢丰隆车。", 
            "张吻啖阿香，舞爪挐天吴。", 
            "轰霆时或取旱魃，飞雨自足苏焦枯。", 
            "寸池尺泊虽云不能一日处，十年未用犹可高卧南阳庐。", 
            "云谷子，七宝钵盂深袖手。", 
            "云林子，光环金锡且载□。", 
            "吾将倒三江，倾五湖。", 
            "洗馀百战玄黄血，尽率凡鳞朝帝都。"
        ], 
        "title": "双龙图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "雄巫咂角神犀吼，翻脚翩跹起筋斗。", 
            "血伥怒嚼葛党刀，剥面腥风下天狗。", 
            "乌骓挐云捷飞豹，金兽吞头浑脱帽。", 
            "青蛇丈八袅蛮旂，北府新分南岳号。", 
            "卷鱼鸱吻高插空，飞甍列栋纷青红。", 
            "花裙草裤自膜拜，白日椎鼓夜击钟。", 
            "莫猺酋长不平贼，十丈龟趺誇石刻。", 
            "既不能皂旂玄甲接武黑云都，谩缀竿旄半天黑。", 
            "君不见兖州祠镇星，会稽借鬼兵。", 
            "井埋骸骨烂，尸与雉堞平。", 
            "乌乎，五花营，千里马，珠如砾，金如瓦。", 
            "亡妻走妾各事仇，三尺弓弦泪成把，黑神黑神何为者？"
        ], 
        "title": "题黑神庙", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "东青门东草地平，晓来浓霜如雪明。", 
            "细弓胶劲不须焙，手撚骲头寻雁声。"
        ], 
        "title": "许将军郊居", 
        "type": "古风", 
        "yun": "庚"
    }, 
    {
        "author": "张宪", 
        "era": "元", 
        "subtype": null, 
        "text": [
            "海一沤，气骨有似生骅骝。", 
            "凡缰俗络羁不得，西望八骏瑶池游。", 
            "终焉不遂志，屏弃妻子，祝发为比丘。", 
            "遨游名山川，脚趼不肯休。", 
            "誓绝俗士交，有语常不酬。", 
            "西来贻我白纸扇，潇洒不画三湘秋。", 
            "双石相对峙，不压长江流；", 
            "上有秀发翁，踞坐披羊裘；", 
            "手垂独茧丝，下挂直铁钩，其意不在鳝与鳅；", 
            "凉风从西来，短发吹飕飕。", 
            "故人位九五，驾六龙，垂冕旒。", 
            "谏议亦好官，视若囹圄囚。", 
            "作书骂丞相，傲气淩公侯。", 
            "天星彻夜闹，帝座疑有忧。", 
            "胡为太史公，仰观劳心眸。", 
            "偶然共卧伸一足，误压天子腹，奚足尤！", 
            "飘然纳爵去，天子不可留。", 
            "清滩七里水如玉，上缚草庐下舣舟。", 
            "有时耕白云，鞭青牛，何庸图像南宫楼。", 
            "我今把钓钓台去，海沤此意知我否？", 
            "海沤此意知我否？"
        ], 
        "title": "酬海藏主纸扇歌", 
        "type": "古风", 
        "yun": "尤"
    }, 
    {
        "author": "张宪", 
        "era": "元", 
        "subtype": null, 
        "text": [
            "明珠洲水西行九万七千里，上直箕尾通银河。", 
            "洲中之地三万六千顷，下有登天贯月槎。", 
            "洲旁瑶草白似雪，琼林大树高可五百尺，樛枝的砾璚瑰葩。", 
            "人间百世始一日，何有寒暑岁序白兔随朱鸦。", 
            "家鸡晓啼，朝阳九苞凤，家犬昼戏，于阗狮子五色石盘拿。", 
            "雪龙切鲙色夺日，月露注酒光灿霞。", 
            "白石髓，青胡麻，王母蟠桃七颗碧玉斗，安期大枣五尺青铜瓜。", 
            "明星之精，化作老仙降槎上，手挥白鸾尾，身坐白鹿车。", 
            "长发晞绿水，童脸浮丹砂。", 
            "西方康胡跪进酒，南极丈人来献花。", 
            "蓬莱散仙遗以照书杖，大瀛海伯贡以黄茅芽。", 
            "明星翁，寿何遐，乐无加。", 
            "时呼铁崖老仙友，西渡弱水逾流沙。", 
            "杖拄青螣蛇，桥踏金虾蟆。", 
            "五城十二楼，到处皆为家。", 
            "淋漓宫锦袍，倒著青纶纱。", 
            "桑田东海不足较，麻姑三见何庸誇。", 
            "明星翁，乐无极，寿无涯。", 
            "吹笙驾鹤一去五千载，归来重醉槎头槎。"
        ], 
        "title": "槎洲歌", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "太湖之水分三支，注为长泖东去无已时。", 
            "泖湾之口有大橘，一树盘盘荫门楣，里邻呼为橘洲众所知。", 
            "洲之上，橘之下，矮屋六七间皆茅茨，孝子万生三世以来皆居之。", 
            "生衣无绫锦华，食无肉作糜。", 
            "读书谈道，操履步步以古哲自砺，不肯苟为。", 
            "堂有老亲白发垂，必须甘旨备二膳，家贫不常得，十年客寄为人训其儿，所得金悉以为奉母资。", 
            "母病下痢，不能自洁，生即弃业归。", 
            "取中裙，湔溲秽，手奉虎子，昼夜伺母，不使床席沾淋漓。", 
            "母有女，赘狼婿，不识孝义惟务利，日思剥取生家资。", 
            "甚至汤药之费亦来掊剋，生即与之无吝词。", 
            "惟恐致斗伤母慈，使母不得瘥，以陷终天无穷悲。", 
            "卒能护持母病无恙，以终天年之寿期。", 
            "噫吁嚱，橘洲之水清且漪，橘洲之橘硕且饴。", 
            "饮洲之水，食洲之橘，谁无父母思。", 
            "嗟哉万生孝义今古稀，我诗直欲追韩奇。"
        ], 
        "title": "橘洲行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "我梦骑赤龙，谒帝白玉庭。", 
            "帝方奏大乐，钧天声冷泠。", 
            "木公起献寿，金母持银瓶。", 
            "麒麟伏座下，凤尾芙蓉青。", 
            "蟠桃大如斗，一啖三千龄。", 
            "太乙顾我笑，冷风吹面腥。"
        ], 
        "title": "我梦骑赤龙", 
        "type": "古风", 
        "yun": "青"
    }, 
    {
        "author": "张宪", 
        "era": "元", 
        "subtype": null, 
        "text": [
            "棕榈覆墙阴，芭蕉上窗绿。", 
            "凉风起高梧，白露下丛竹。", 
            "明月照假山，雁啼人未还。", 
            "砧声不出户，心在玉门关。"
        ], 
        "title": "仲温画扇上作假山棕蕉梧竹", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "秋风吹芳草，日车縳不住。", 
            "素丝变青发，新人渐成故。", 
            "莫嗟功名迟，政为读书误。", 
            "昔贤虽达道，不免在丘墓。"
        ], 
        "title": "感寓", 
        "type": "古风", 
        "yun": "遇"
    }, 
    {
        "author": "张宪", 
        "era": "元", 
        "subtype": null, 
        "text": [
            "辽东失却丁令威，赤壁梦里横江飞。", 
            "明河洲头槎已烂，千岁去家今始归。", 
            "晴峰历历入云小，独立秋空望华表。", 
            "华阳真逸上清来，铁笛一声山月晓。"
        ], 
        "title": "栖鹤峰", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "盘龙塘下潭如井，百尺甘泉冰雪冷。", 
            "琼英一勺露生香，能黑华颠驻光景。", 
            "九月十月天雨霜，七十二种分秋芳。", 
            "粼粼晓碧卓倒景，白者白玉黄金黄。", 
            "咀鞠之英饮潭绿，不数南阳旧甘谷。", 
            "童子开门濯帽纱，报道新醅夜来熟。"
        ], 
        "title": "鞠潭为顾子顺赋", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "远山近山浓淡青，朝云暮云先后生。", 
            "我楼虽小实空阔，云自往来山自横。", 
            "山耶云耶两无碍，地久天长果谁在。", 
            "渺茫蜃气等虚空，纵有轩窗宁足怪。", 
            "为爱云山搆小楼，看山看云今白头。", 
            "山形起伏只如旧，云湿云晴知几秋。", 
            "门窗向山作长揖，长揖云山两俱入。", 
            "推窗送山出楼去，山出云归楼自立。", 
            "愚公好勤不奈閒，孙孙子子厌跻攀。", 
            "眼空四海本无物，何事欲移门外山。"
        ], 
        "title": "题云山楼", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "我昔湖上看眠松，蟠屈苍龙阴十亩。", 
            "青天昼暝雷雨黑，白日犹疑鬼神守。", 
            "却忆僧前如雨落，春雨新秧不盈握。", 
            "如今合抱复蔽牛，偃蹇轮囷卧丘壑。", 
            "松下老僧金骨仙，亲手种松忘岁年。", 
            "倒持一尺白鸾尾，拄颊听风当昼眠。", 
            "茯苓作粥粉作饼，千斛松醪供酩酊。", 
            "不用飞丹驻玉颜，前身自是陶弘景。"
        ], 
        "title": "题寿老人松年图", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "瑶阶夜泠莎鸡泣，老兔西飞天宇湿。", 
            "万斛秋香捲海风，丹砂满地谁收拾。", 
            "太湖仙子月中立，青琐画阑尘不入。", 
            "玉鞭一尺跨白鸾，笑向霜娥作长揖。"
        ], 
        "title": "桂林图", 
        "type": "古风", 
        "yun": "缉"
    }, 
    {
        "author": "张宪", 
        "era": "元", 
        "subtype": null, 
        "text": [
            "白虹贯赤日，易水生凄风。", 
            "燕人尽悲愤，相送冀城中。", 
            "筑声何惨戚，歌意哀无穷。", 
            "岂不念即往，立堪嬴政胸。", 
            "徘徊有所待，匪畏秦帝雄。", 
            "自恨剑术疏，未易了君事。", 
            "秣马膏吾车，我客久不至。", 
            "奈何遽相促，苦未知人意。", 
            "丈夫重然诺，断臂死不辞。", 
            "但怜樊将军，九泉终见疑。", 
            "咄彼死灰儿，曷足同等夷。"
        ], 
        "title": "荆卿叹", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "渐离筑中铅作水，荆卿臂落图穷匕。", 
            "鲍鱼风起鸾车腥，不待明年祖龙死。", 
            "赤帝子，沧海君。", 
            "剑三尺，椎百斤。", 
            "千金胡为轻报秦。", 
            "英雄不进圯桥履，亦作秦皇刀下鬼。"
        ], 
        "title": "沧海君", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "愁莫愁，死即休。", 
            "铅灌口，刀灼眸。", 
            "托灰煮尸剑击头。", 
            "愁莫愁，永巷春深作系囚。", 
            "愁只愁，老妪哭。", 
            "使者来，穷诏狱。", 
            "徙上庸，伏显戮。", 
            "雪我无辜人十六。"
        ], 
        "title": "广川王愁莫愁曲", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "襌襹步摇冠，曲裾纱縠衣。", 
            "伟哉燕赵士，借问此为谁。", 
            "谒帝登犬台，利口兴祸阶。", 
            "能令亲父子，恩爱一朝乖。", 
            "血溅长安城，尸横泉鸠里。", 
            "虽族佞臣家，不益储君死。", 
            "望思思不归，至今天下悲。", 
            "请听三老议，儿罪只当笞。"
        ], 
        "title": "巫蛊使", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "太白入房天示儆，丞相三公俱有𤯝。", 
            "侍中已奏天官书，北寺狱词犹上请。", 
            "五官令史发奏章，奸谋夜召共与张。", 
            "尚书诏版出胁笔，一十七阉心计长。", 
            "白头老翁短才术，援剑突门肆呼叱。", 
            "门生官属务相随，谁解尽言箴八失。", 
            "于乎！", 
            "太傅死，将军诛，洛阳都亭枭血颅。", 
            "宗亲宾党一日屠，朝廷大柄归阉奴。", 
            "乃有何尚书，不肯鉴前车。", 
            "又向嘉德殿前伏，属镂诛宦官良可乎。"
        ], 
        "title": "诛宦官", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "梦以自见，正以辟邪。", 
            "赐之袍笏，人耶鬼耶？"
        ], 
        "title": "题钟馗", 
        "type": "四言诗", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "尊前不弃小腰身，争欲搀先上舞茵。", 
            "多谢东风好抬举，尽情分付画眉人。"
        ], 
        "title": "柳枝词二首 其一", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "春光领略不胜娇，摇荡东风千万条。", 
            "悔尽江州白司马，一生空咏小蛮腰。"
        ], 
        "title": "柳枝词二首 其二", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "饮马长城窟，饮多泉脉枯。", 
            "嘶咆不肯行，思若畏前途。", 
            "驱之尚不忍，恻然驻征车。", 
            "朔风当面吹，堕指裂肌肤。", 
            "岂念衣裳单，顾已犹亡夫。", 
            "功名登天然，何时执金吾？", 
            "阴阳无停机，百年谅须臾。", 
            "常恐随物化，奄忽委路隅。", 
            "此怀当告谁，策马自长吁。"
        ], 
        "title": "饮马长城窟行", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "陈母节义谁可及？二十守志今六十。", 
            "家本泉州身姓庄，户版抄入商人籍。", 
            "夫陈亦是海盐商，远来婿庄图久长。", 
            "庄时年当二十四，于飞和鸣双凤凰。", 
            "岂期得子才四月，幡然去作诸番客？", 
            "海中使船惟信风，倏忽千波万波隔。", 
            "五稔弗归邻媪疑，情以讽庄欲嫁之。", 
            "正词厉色却邻媪，将焉置此呱呱儿。", 
            "久乃陈从海外至，子生五年能捧雉。", 
            "银灯坐照夜堂深，劝谏夫陈词不已。", 
            "海中日日生风涛，千金之躯同一毫。", 
            "人非金石当自保，北斗那共黄金高？", 
            "夫陈耳听心不悟，趣装出门衣楚楚。", 
            "庄忧水底有蛟龙，陈恃蛟龙莫予侮。", 
            "信回乃在九重渊，庄走入房羞见天。", 
            "引刀自刺刀堕地，哭抱孤儿仍自怜。", 
            "指有此儿堪嗣续，不尔从陈葬鱼腹。", 
            "良人虽没天可移，绩纺教儿买书读。", 
            "儿名宝生既长年，知父之死常泫然。", 
            "母告汝父之海盐，有子尽典祭祀田。", 
            "汝往赎田还祭祀，妾身无愧归黄泉。", 
            "宝听母言即长往，未知海盐先采访。", 
            "果得前兄名宝一，泣诉二天成俯仰。", 
            "归复母命母大喜，恨不相与携手至。", 
            "转头沧海作桑田，奉母还乡谈笑耳。", 
            "儿亦一来拜母庄，母子三人涕泪霶。", 
            "浮云行天失变化，鸣鸟集树休翱翔。", 
            "宝也奉母孝益谨，母子更相为性命。", 
            "母呼宝也语近床，贷汝父钱名石章。", 
            "章负舶钱今系狱，汝父虽没钱须偿。", 
            "唤婢卖珠遣宝送，泉人义庄作歌颂。", 
            "十子不如一女英，男儿负义真何用？", 
            "天朝史臣高与王，大书特书相发扬。", 
            "传闻满纸作龟鉴，无不读之眉目张。", 
            "诵庄之贤无远近，夫妇纲常自庄定。", 
            "关雎之诗今复作，还有删诗如孔圣。", 
            "三光不灭天地存，教子锡类皆弟昆。", 
            "陈母节义天所报，驷马何独于公门。"
        ], 
        "title": "海盐陈母节义词，并序", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "白露积瑶阶，明月生罗帏。", 
            "流光剧奔电，窈窕闭空闺。", 
            "黄金奉桑间，毋乃礼义亏。", 
            "安得廉耻士，再咏关雎诗。"
        ], 
        "title": "古意", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "苍颉制书观鸟迹，白日能令鬼神泣。", 
            "何如朱生手中一寸铁，文章刻遍山头石。", 
            "山石可移心不移，生精此艺将奚为？", 
            "生言平生苦心力，过客摩挲那得知？", 
            "愿将此铁献天子，为国大刻磨崖碑，为国大刻磨崖碑。"
        ], 
        "title": "方寸铁", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "高楼抗浮云，南尽洞庭野。", 
            "凉风飒然至，槁叶凄以下。", 
            "登临极四顾，莫我所思者。", 
            "忧来欲奋飞，羽翼不予假。", 
            "昭质匪金石，流年剧奔马。", 
            "日暮湘水阴，幽兰谩盈把。"
        ], 
        "title": "杂诗二首 其一", 
        "type": "古风", 
        "yun": "马"
    }, 
    {
        "author": "张昱", 
        "era": "元", 
        "subtype": null, 
        "text": [
            "日月交互行，四时亦云易。", 
            "去时柳未黄，又见枫叶赤。", 
            "人生范围内，生死难固必。", 
            "别离将诉谁，诉之又何益？", 
            "昨宵梦相见，嬿婉如平昔。", 
            "觉来但虚幔，衾枕有馀忆。"
        ], 
        "title": "杂诗二首 其二", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "阳关古别离，对面折杨柳。", 
            "旋踵委道傍，焉得长在手？", 
            "丈夫四方志，竭力车马走。", 
            "慷慨平生怀，不在然诺后。", 
            "倾资铸宝剑，性命同所有。", 
            "去去勿复陈，黄金印如斗。"
        ], 
        "title": "古别离", 
        "type": "古风", 
        "yun": "有"
    }, 
    {
        "author": "张昱", 
        "era": "元", 
        "subtype": null, 
        "text": [
            "锦瑟古之乐，造自轩辕间。", 
            "朱丝五十弦，柱列鹓鹭班。", 
            "中有洞庭水，白日兴波澜。", 
            "人文际昌期，出应清庙弹。", 
            "洋洋雅颂音，一唱而三叹。", 
            "神人既以和，凤鸟翔其翰。", 
            "圣明御天下，百灵咸仰攀。"
        ], 
        "title": "古瑟", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "三闾楚同姓，怨生于所爱。", 
            "谗人在君侧，绳墨日偭背。", 
            "虞兹宗社陨，繁辞冀收采。", 
            "反覆三致忠，九死犹未悔。", 
            "灵修终不察，遂投汨罗水。", 
            "斯文幸未丧，风雅接三代。", 
            "岂惟南国士，汲汲仰沾溉。"
        ], 
        "title": "读离骚经", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "登高望远海，中有三神山。", 
            "秦皇惑方士，采药驻容颜。", 
            "如求不死药，何必波涛间！", 
            "玄牝气孔神，日夜相循环。", 
            "若人善保之，入圣而超凡。", 
            "所以广成子，度世安泥丸。"
        ], 
        "title": "读秦记", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "少小诵六经，中岁始闻道。", 
            "乃知三百篇，不贵辞娟好。", 
            "发言将自宣，犹若未深造。", 
            "尝恐岁年晚，白露先芳草。", 
            "覃恩时窜易，举笔如振槁。", 
            "庶或谐雅音，咏歌以终老。"
        ], 
        "title": "言志", 
        "type": "古风", 
        "yun": "皓"
    }, 
    {
        "author": "张昱", 
        "era": "元", 
        "subtype": null, 
        "text": [
            "京师众大区，鞍马俱俊游。", 
            "相逢念轻薄，解赠双吴钩。", 
            "性命付然诺，妻子托绸缪。", 
            "朝过狭斜道，暮宿娼家楼。", 
            "五侯与之谈，七贵为之谋。", 
            "心膂誓百年，羽翼期九州。", 
            "当其势合时，喝倒黄河流。", 
            "一朝资用尽，门户无鸣驺。", 
            "乡关耻独归，京邑难久留。", 
            "慨念平生怀，徘徊顾河丘。", 
            "浮云讵终朝，失意将焉尤。"
        ], 
        "title": "相逢行", 
        "type": "古风", 
        "yun": "尤"
    }, 
    {
        "author": "张昱", 
        "era": "元", 
        "subtype": null, 
        "text": [
            "鸳鸯水中禽，居常有定偶。", 
            "行则共洲渚，栖不异渊薮。", 
            "交颈情所私，和鸣气相友。", 
            "白头不自嫌，彩翼戢左右。", 
            "雄雌或失配，霜霰甘独守。", 
            "嗟哉羽毛类，赋性乃何厚！", 
            "愿献金闺女，绣作君子绶。", 
            "人或违天常，翻为此禽丑。"
        ], 
        "title": "鸳鸯篇", 
        "type": "古风", 
        "yun": "有"
    }, 
    {
        "author": "张昱", 
        "era": "元", 
        "subtype": null, 
        "text": [
            "幽兰不自媚，丛杂生溪涧。", 
            "寂寞空林色，过者谁复玩？", 
            "及时或见收，不与众芳乱。", 
            "梦协天使与，握勤郎官盼。", 
            "顾兹馨香德，庶以同岁晏。"
        ], 
        "title": "幽兰篇", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "壮哉沛中歌，命世之雄者。", 
            "帝王有大度，不在论风雅。", 
            "绵蕝礼乐修，采诗固无暇。", 
            "苏李离别辞，亦自关教化。", 
            "文章与政通，斯岂杂王霸？"
        ], 
        "title": "古诗十四首 其一", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "汉诗十九首，不复辨名氏。", 
            "苏李及枚乘，伯仲之间耳。", 
            "当时尚词赋，六义谁作意？", 
            "虽非大雅言，颇有风人致。", 
            "篇章何在多，自足传于世。", 
            "所嗟黄初后，作者莫与企。"
        ], 
        "title": "古诗十四首 其二", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "曹公英雄姿，吐词自天成。", 
            "横槊鞍马间，慷慨念平生。", 
            "汝颍诸文学，敛衽奉明廷。", 
            "对酒惜时迈，载歌伸鹿呜。", 
            "风云入壮怀，河山助威灵。", 
            "至今邺下唱，犹擅文章名。", 
            "铜雀有遗憾，哀哉短歌行。"
        ], 
        "title": "古诗十四首 其三", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "邺中盛文词，七子相掎角。", 
            "虽膺丞相辟，未免伤流落。", 
            "世胄相友善，宴好以酬酢。", 
            "出纳结腹心，庶僚仰殊渥。", 
            "愿因云雨会，戢翼永栖托。", 
            "贵贱俱黄土，徒存建安作。"
        ], 
        "title": "古诗十四首 其四", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "魏文在世子，嗣领五官将。", 
            "国事既有闲，经术尤所尚。", 
            "宴游集文学，词藻咸宗仰。", 
            "五星垂光彩，两曜分气象。", 
            "风流积二世，况复人君量。", 
            "快乐芙蓉池，乘辇一何壮！", 
            "宁同汝颍士，戚戚冀所望。"
        ], 
        "title": "古诗十四首 其五", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "东阿帝室亲，复乃贵介弟。", 
            "降志词翰间，国事罔所冀。", 
            "思深而文典，光彩照当世。", 
            "切切陈自劾，捐躯以明志。", 
            "淫情洛神赋，所愿以自弃。"
        ], 
        "title": "古诗十四首 其六", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "祢衡轻狡人，况以才自负。", 
            "将赴渔阳挝，侮人还自侮。", 
            "曹公岂容物，嫁恶与黄祖。", 
            "值兹劻勷际，焉用鹦鹉赋？", 
            "所以贤达士，贵在识时务。"
        ], 
        "title": "古诗十四首 其七", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "三谢国亲臣，世家金闺彦。", 
            "玄谈虽时尚，好爵尤所羡。", 
            "出各领名郡，而不拘履践。", 
            "能忘永嘉乐，山水事游宴。", 
            "摛章固自美，雅音从此变。", 
            "馀波及齐梁，纤秾入哀怨。"
        ], 
        "title": "古诗十四首 其八", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "嗣宗绝臧否，善若处时晦。", 
            "咏怀数十篇，卓尔追汉魏。", 
            "驾车哭而返，此岂无所谓？", 
            "啸登广武台，神气偶相会。", 
            "从来倜傥心，土苴视富贵。", 
            "惟有步兵厨，可用时一醉。"
        ], 
        "title": "古诗十四首 其九", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "渊明君子儒，心事甚夷旷。", 
            "醉来得佳眠，自谓羲皇上。", 
            "文章固可诵，节概尤所仰。", 
            "且无州县拘，安得言不放？", 
            "托志圣贤录，千载成绝响。"
        ], 
        "title": "古诗十四首 其十", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "高人王右丞，辋川亦有乐。", 
            "位居尚书省，志不异丘壑。", 
            "谁言肉食鄙，而不事淡泊。", 
            "辞擅大雅名，集多应制作。", 
            "唐音得所宗，夫子实先觉。"
        ], 
        "title": "古诗十四首 其十一", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "工部行在官，饥寒莫与比。", 
            "奔走盗贼中，朝夕命如寄。", 
            "一饭不忘君，危言以鸣世。", 
            "亲蒙万乘知，不救妻子累。", 
            "文章天地间，风雅可无愧。", 
            "赋者谩接迹，此作竟谁继？"
        ], 
        "title": "古诗十四首 其十二", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "襄阳孟浩然，五言擅时誉。", 
            "迹放羁旅间，气藉江山助。", 
            "感怀岘山作，托兴洞庭赋。", 
            "九重获见知，一语乃上忤。", 
            "敝庐南山归，亦足蔽风雨。", 
            "篇章如可传，论何遇不遇。"
        ], 
        "title": "古诗十四首 其十三", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "苏州韦刺史，早事武皇帝。", 
            "既蒙南宫录，复膺符竹寄。", 
            "折节就绳墨，检身勤治理。", 
            "赋诗长日静，铃閤馀香至。", 
            "晚逢杨开府，感激道所以。", 
            "宜尔金玉音，风雅存遗制。"
        ], 
        "title": "古诗十四首 其十四", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "连日洲渚上，香风吹杜若。", 
            "闺人念离别，远思生帷薄。", 
            "去年执手时，记省采兰约。", 
            "如何雁鸿迹，遽尔成绵邈。", 
            "将凭梦中见，反侧睡难著。", 
            "起视东西厢，众星已寥落。", 
            "晨鸡方再鸣，曙色已东作。", 
            "安得携手人，归来共春酌。"
        ], 
        "title": "闺思篇", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "修茎冒丹华，碧叶相掩映。", 
            "晨露发其枝，举世莫与并。", 
            "微风波上来，绰约有馀韵。", 
            "相看咫尺地，人远河汉近。", 
            "绿房多苦心，伫立秋塘暝。"
        ], 
        "title": "丹华篇", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "燕赵有美女，红莲映绿荷。", 
            "佩环彫夜玉，团扇画春罗。", 
            "流盼星光动，曳裾云气多。", 
            "回车南陌上，谁不驻鸣珂？"
        ], 
        "title": "美女篇", 
        "type": "古风", 
        "yun": "歌"
    }, 
    {
        "author": "张昱", 
        "era": "元", 
        "subtype": null, 
        "text": [
            "松声学海涛，汹汹不可息。", 
            "如驱万山泉，迸落千丈石。", 
            "浩然入清听，心与境为一。", 
            "焉知咸阳道，车马走赤日。", 
            "大哉利名事，静者梦不及。"
        ], 
        "title": "松涛轩", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "百岁谁免死，贵足留其名。", 
            "三良殉秦穆，慷慨平生情。", 
            "一诺奉明主，千秋共哀荣。", 
            "从容就长夜，斯人岂偏生？", 
            "所以黄鸟诗，至今颂遗声。"
        ], 
        "title": "三良诗", 
        "type": "古风", 
        "yun": "庚"
    }, 
    {
        "author": "张昱", 
        "era": "元", 
        "subtype": null, 
        "text": [
            "婕妤辞辇时，风谊动宫阙。", 
            "后来纨扇咏，词气何凄屑！", 
            "妇人何所恃，所恃惟姿色。", 
            "过时而色衰，枕席成弃物。", 
            "不见长信宫，苔生玉阶侧。"
        ], 
        "title": "班婕妤", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": "五言排律", 
        "text": [
            "齑馆常年会，辛盘此日传。", 
            "鹢飞惭落羽，鲸吸感流年。", 
            "白发干戈里，青云谈笑边。", 
            "晤言宁邂逅，接席亦因缘。", 
            "列俎馀珍味，登筵总俊贤。", 
            "玉壶延淑景，綵笔咏春天。", 
            "上客欢先醉，狂朋喜欲颠。", 
            "梅悬金胜小，烛照锦袍鲜。", 
            "起舞交为寿，疑年各自怜。", 
            "主人情更重，屡赋鹿鸣篇。"
        ], 
        "title": "齑馆诗，有序", 
        "type": "排律", 
        "yun": "先"
    }, 
    {
        "author": "张昱", 
        "era": "元", 
        "subtype": "五言排律", 
        "text": [
            "释子承天语，儒臣撰寺碑。", 
            "万间灵谷见，一切布金为。", 
            "宝界山河大，璇题雨露垂。", 
            "丹青人所仰，壮丽古无之。", 
            "钞币勤中赐，恩荣拜曲施。", 
            "文章尊典诰，亿兆颂皇基。", 
            "鶱举鸾回笔，光华凤吐辞。", 
            "绣幢天上遣，金锡日边移。", 
            "赫赫瞻行迈，遥遥赋载驰。", 
            "在公无候谒，于礼有嫌疑。", 
            "道路承倾盖，言辞见诵诗。", 
            "斯须如久要，造次亦委蛇。", 
            "宗庙观罍洗，云霄式羽仪。", 
            "乃知修白业，动辄守清规。", 
            "空谷行春律，馀生共圣时。", 
            "顶祈摩佛手，目愿睹尧眉。", 
            "庆赞诸天会，观光夙世期。", 
            "叩头云陛远，舞袖草堂卑。", 
            "枝绕贪生鹊，池支服气龟。", 
            "暌违难折柳，向仰只倾葵。", 
            "复命苍龙阙，覃恩白玉墀。", 
            "握兰前席对，侍草近臣知。", 
            "仙乐停宫扇，天花散殿帷。", 
            "一人膺大庆，万宇受繁禧。", 
            "立雪时将至，拈花事未迟。", 
            "有缘皆弟子，无念不慈悲。", 
            "软语敷甘露，清斋却紫芝。", 
            "频烦尊者问，惭愧老夫衰。", 
            "在德宁忘报，惟心不可欺。", 
            "朝宗江汉水，日夜注怀思。"
        ], 
        "title": "送天使僧", 
        "type": "排律", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "欢乐自欢乐，苦辛长苦辛。", 
            "城中十万户，谁是种田人？"
        ], 
        "title": "古辞", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "牧牛值风雨，牧具几脱手。", 
            "不自风雨前，不自风雨后。"
        ], 
        "title": "风雨牧牛图", 
        "type": "绝句", 
        "yun": "有"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "苍然柱石姿，风雨莓苔久。", 
            "幸同贞固心，相看即吾友。"
        ], 
        "title": "石友", 
        "type": "绝句", 
        "yun": "有"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "百年驹过隙，万事成鞅掌。", 
            "自顾非此君，谁与共清赏？"
        ], 
        "title": "竹居", 
        "type": "绝句", 
        "yun": "养"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "繁花作高树，狭径不数曲。", 
            "醉来扶杖行，幽兴亦自足。"
        ], 
        "title": "花径", 
        "type": "绝句", 
        "yun": "沃"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "愁怀常把酒，爱此满林玉。", 
            "风回舞袖翻，欲近纱窗绿。"
        ], 
        "title": "蕉林", 
        "type": "绝句", 
        "yun": "沃"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "众芳结为屏，左右映红药。", 
            "问讯园中人，何如金孔雀？"
        ], 
        "title": "芳屏", 
        "type": "绝句", 
        "yun": "药"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "学圃才两畦，佳蔬欲几品？", 
            "露葵不厌烹，及我春酒醒。"
        ], 
        "title": "蔬畦", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "已过清明节，犹依玉镜台。", 
            "一枝如折得，几误蝶飞来。"
        ], 
        "title": "梨花折枝", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "别殿红绡女，无风亦自凉。", 
            "阑边是湖水，夜夜宿鸳鸯。"
        ], 
        "title": "水殿纳凉图", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "乞与人间巧，全凭此夜秋。", 
            "如何针线月，容易下西楼？"
        ], 
        "title": "七夕", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "祇为情如雨，从教醉似泥。", 
            "免看杨柳色，相送出城西。"
        ], 
        "title": "别刘博士", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "自古谁无死，英雄岂不知？", 
            "望陵歌舞歇，还有梦来时。"
        ], 
        "title": "铜雀台", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "万里尽风沙，征人念岁华。", 
            "角声悲自语，谁见落梅花？"
        ], 
        "title": "边思", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "汉地非无雪，边城不见花。", 
            "琵琶一万里，马上尽风沙。"
        ], 
        "title": "王昭君二首 其一", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "巾帼犹知辱，裙钗可即戎。", 
            "单于如有问，教妾若为容？"
        ], 
        "title": "王昭君二首 其二", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "赤壁不改色，汉江依旧流。", 
            "二龙争战后，风月属扁舟。"
        ], 
        "title": "赤壁", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "石与青天近，浮云向客低。", 
            "自然堪下泪，不是有猿啼。"
        ], 
        "title": "峡川", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "后土祠前路，金鞍忆旧游。", 
            "春风双燕子，浑似在扬州。"
        ], 
        "title": "题扬州史左丞画扇", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "朔风西北来，惊沙对面起。", 
            "人马暗相失，咫尺已千里。"
        ], 
        "title": "塞上", 
        "type": "绝句", 
        "yun": "纸"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "纵横十九路，一著一回新。", 
            "如此深山许，旁观亦有人。"
        ], 
        "title": "题商山观弈图", 
        "type": "绝句", 
        "yun": "真"
    }, 
    {
        "author": "张翥", 
        "era": "元", 
        "subtype": null, 
        "text": [
            "寻春春在凤城东。", 
            "罗帕玉花骢。", 
            "美人半亸垂鞭袖，游尘远、目断云空。", 
            "浅碧湖波雪涨，淡黄官柳烟蒙。", 
            "相如多病赋难工。", 
            "宿酒更频中。", 
            "归来自按新声谱，凭谁解、唱与东风。", 
            "一夜小窗疏雨，杏花明日应红。"
        ], 
        "title": "风入松 清明日湖上即事", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "荷雨送凉飙，炎尘净、三市影灯宵。", 
            "看珠珞翠绳，焰摇冰碗，彩棚花架，光射星桥。", 
            "洞天好、笑声遮画扇，歌韵合鸾箫。", 
            "琼树影中，月窥端正，雪罗香里，人斗娇娆。", 
            "依稀元夜影，铜壶短，还又露洒烟飘。", 
            "空遣酒怀摇荡，羁思无聊。", 
            "想骢马钿车，俊游何在，雪梅蛾柳，旧梦难招。", 
            "醉掩重门，半釭兰烬红销。"
        ], 
        "title": "风流子", 
        "type": "词", 
        "yun": "萧"
    }, 
    {
        "author": "张翥", 
        "era": "元", 
        "subtype": null, 
        "text": [
            "梨园供奉曲，卿卿解、写入十三弦。", 
            "听促弹宝柱，暮催行雨，放娇银甲，春绕飞烟。", 
            "可人处、凤声啼玉碎，燕尾点波圆。", 
            "宜与画看，徽容妍丽，欲裁诗寄，莺思缠绵。", 
            "多情曾相遇，归舟字、梦里尚记游仙。", 
            "好倩钿床纤手，移近尊前。", 
            "尽何处教吹，玉箫明月，此情追忆，锦瑟华年。", 
            "多少旧愁新恨，知为谁传。"
        ], 
        "title": "风流子 赏筝妓崔爱", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "老树浑苔，横枝未叶，青春肯误芳约。", 
            "背阴未返冰魂，阳梢已含红萼。", 
            "佳人寒怯，谁惊起、晓来梳掠。", 
            "是月斜、花外幺禽，霜冷竹间幽鹤。", 
            "云淡淡，粉痕渐薄。", 
            "风细细，冻香又落。", 
            "叩门喜伴金尊，倚阑怕听画角。", 
            "依稀梦里，记半面、浅窥朱箔。", 
            "甚时得、重写鸾笺，去访旧游东阁。"
        ], 
        "title": "东风第一枝 忆梅", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "晚风恶。", 
            "墙外杨花正落。", 
            "秋千罢、人在琐窗，犹怯春寒下帘幕。", 
            "多情倦绣作。", 
            "恰了棠梨半萼。", 
            "移金雁、应是自调，尽寄深情与弦索。", 
            "数声白瓴雀。", 
            "又歇拍多时，娇甚弹错。", 
            "新声旧谱多忘却。", 
            "想红香憔悴，锦书缭邈，匆匆前度见略略。", 
            "甚如在天角。", 
            "雾阁。", 
            "闭银钥。", 
            "柰梦断行云，青鸟难托。", 
            "三生书记情缘薄。", 
            "记旧家歌舞，那时行乐。", 
            "桃枝人面，问酒家，负旧约。"
        ], 
        "title": "兰陵王 临川寓舍闻筝", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "病怀因酒恼。", 
            "依稀梦里，吴娃娇小。", 
            "金缕歌残，人去月斜云杳。", 
            "怕见栖香燕晚，又怕听、啼花莺晓。", 
            "庭院悄。", 
            "生衣欲试，风寒犹峭。", 
            "窈窕青粉墙低，送影遇秋千，蓦然间笑。", 
            "半朵棠梨，微露凤钗红袅。", 
            "近日琴心倦写，更远信、西沉青鸟。", 
            "虚负了。", 
            "花月一春多少。"
        ], 
        "title": "玉漏迟 春日有怀", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "屏里昊山深窃，宿酲未解，午枕初甜。", 
            "胆怯窗虚，惊起误使人嫌。", 
            "是乳鸦、声声绿树，是语燕、两两朱帘。", 
            "转愁添。", 
            "斜翘不正，堕珥慵拈。", 
            "厌厌。", 
            "行云飞去，潇湘江上，巫峡峰尖。", 
            "不尽销凝，海棠月上已窥檐。", 
            "蝶粉寒、羞薰翠被，灯花瘦、懒叠香奁，倚春纤。", 
            "暗啼妆泪，半袖红淹。"
        ], 
        "title": "玉蝴蝶 春梦", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "烟雨轻阴，庭院悄寒，晴意难准。", 
            "社前燕子归来，恰换一番花信。", 
            "春光全在，杏花红闹枝头，双鸾衔上金钗鬓。", 
            "待到尽开时，又胭脂成粉。", 
            "堪恨。", 
            "西园扑蝶人间，芳径踏青鞋润。", 
            "帘影愔愔、竟日瞢胜如困。", 
            "惜花中酒，寻常过了年年，情多那得离愁尽。", 
            "翠被不成温，满薰篝兰烬。"
        ], 
        "title": "石州慢 春日雨中", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "仙去缑山，宴罢武夷，琼响吹彻。", 
            "丛霄旧样亲传，琢就玉烟凝白。", 
            "悠扬彩凤，恰从云杪飞来，数声又趁鸳鸯歇。", 
            "零落碧桃花，点春风如雪。", 
            "清绝。", 
            "更宜秦女，银筝唤取，楚娥瑶瑟。", 
            "旋炙娇簧，只愁夜深寒咽。", 
            "相看老矣，剩须陶写留连，尊前递把红牙节。", 
            "归去画船时，满西湖明月。"
        ], 
        "title": "石州慢 题玉笙手卷", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "凤凰箫。", 
            "新声远度兰桡。", 
            "漾东风、湖光十里，参差绿港红桥。", 
            "暖云蘸、郁金衫色，晴烟抹、翡翠裙腰。", 
            "罨画名园，闹红芳榭，蒲葵亭畔彩绳摇。", 
            "满鸳甃、落英堪藉，犹作殢人娇。", 
            "渍罗袂、莫揉痕退，生怕香销。", 
            "忆当年、尊前扇底，多情冶叶倡条。", 
            "浴兰女、隔花偷盼，修禊客、临水相招。", 
            "旧约寻欢，新声换谱，三生梦里可怜宵。", 
            "从留得、楝花寒在，啼鴂已无聊。", 
            "江南恨、越王台下，几度回潮。"
        ], 
        "title": "多丽", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "晚山青。", 
            "一川云树冥冥。", 
            "正参差、烟凝紫翠，斜阳画出南屏。", 
            "馆娃归、吴台游鹿，铜仙去、汉苑飞萤。", 
            "怀古情多，凭高望极，且将尊酒慰飘零。", 
            "自湖上、爱梅仙远，鹤梦几时醒。", 
            "空留在、六桥疏柳，孤屿危亭。", 
            "待苏堤、歌声散尽，更须携妓西泠。", 
            "藕花深、雨凉翡翠，菰蒲软、风弄蜻蜓。", 
            "澄碧生秋，闹红驻景，采菱新唱最堪听。", 
            "□一片、水天无际，渔火两三星。", 
            "多情月、为人留照，未过前汀。"
        ], 
        "title": "多丽", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "小庭阶。", 
            "帘栊婀娜蓬莱。", 
            "恨匆匆、归鸿度影，东风摇荡情怀。", 
            "不多时、见他行过，霎儿后、依旧回来。", 
            "银铤双鬟，玉丝头导，一尖生色合欢鞋。", 
            "麝香粉、绣茸衫子，窄窄可身裁。", 
            "偶回头、笑涡透脸，蝉影笼钗。", 
            "忆疏狂、随车信马，那知沦落天涯。", 
            "豆蔻初、可怜春早，菖蒲晚、难见花开。", 
            "红叶波深，彩楼天远，浪凭青鸟信音乖。", 
            "等闲是、这番迷眼，无处可安排。", 
            "行云断、梦魂不到，空赋阳台。"
        ], 
        "title": "多丽 为友生书所见", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "门外晚风生，鼓角城头欲动。", 
            "霜月满天如水，渐夜深寒重。", 
            "幽人拥被醉模糊，无愁也无梦。", 
            "只有些儿心上，怕梅花清冻。"
        ], 
        "title": "好事近 寒夜", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "月似二年前好。", 
            "人比二年前老。", 
            "今夕又鲸川，但欠酒杯倾倒。", 
            "闻道。", 
            "闻道。", 
            "三径渐荒秋草。"
        ], 
        "title": "如梦令", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "洗春雨急，碎万点胭脂，荡空无影。", 
            "馆娃骨冷。", 
            "怅香销麝土，泪殷玉井。", 
            "莫怨东风，自古佳人薄命。", 
            "掩鸾镜。", 
            "纵补得茜瘢，妆坏难整。", 
            "芳事谁管领。", 
            "但蜜腻蜂房，藓斑鸳径。", 
            "一帘昼永。", 
            "绿阴阴尚有，绛趺痕凝。", 
            "彩笔招魂，已是繁华梦醒。", 
            "伫芳景。", 
            "换西湖、锦云千顷。"
        ], 
        "title": "扫花游 落红", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "阖闾城外绿杨枝。", 
            "一丝丝。", 
            "比吟髭。", 
            "比似吟髭，不似少年时。", 
            "积欲同携尊酒去，青翰舫，缕金卮。", 
            "故人相见减风姿。", 
            "淡胭脂。", 
            "比红儿。", 
            "比似红儿，扶醉索新诗。", 
            "明日片帆江水远，人去也，又相思。"
        ], 
        "title": "江城子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "合欢花样满池娇。", 
            "用心描。", 
            "数针挑。", 
            "面面芙蕖，闲叶映兰苕。", 
            "刺到鸳鸯双比翼，应想像，为魂销。", 
            "巧盘金缕缀倡条。", 
            "隐红绡。", 
            "翠妖饶。", 
            "白玉函边，几度坠鸾翘。", 
            "汗粉啼红容易涴，须爱惜，可怜宵。"
        ], 
        "title": "江城子 枕顶", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "牡丹芍药冠池台。", 
            "缕金杯。", 
            "锦云堆。", 
            "最恨颠风，横雨故相催。", 
            "国色天香虚过了，红片片，卧苍苔。", 
            "绿阴篱落暗香来。", 
            "野酴醾，刺玫瑰。", 
            "照眼遗芳，烂漫趁晴开。", 
            "纵使专春春有几，花到此，已堪哀。"
        ], 
        "title": "江城子 惜花", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "玉儿睡起帕蒙头。", 
            "更娇柔。", 
            "见郎羞。", 
            "缟袂仙人，一笑艳明眸。", 
            "粉瘦红憨春梦断，画阑畔，对西风，忆旧游。", 
            "忆君恨君思悠悠。", 
            "怕凄凉，不耐秋。", 
            "艳绝韵绝香更绝，特地风流。", 
            "宜与云鬟双插倚妆楼。", 
            "月又渐低霜渐冷，花似雪，满苍苔，总是愁。"
        ], 
        "title": "江城梅花引", 
        "type": "词", 
        "yun": "尤"
    }, 
    {
        "author": "张翥", 
        "era": "元", 
        "subtype": null, 
        "text": [
            "晓妆乍了，又翩翩何许、飞来临镜。", 
            "欲寄相思无一字，拈起芳心重省。", 
            "鬓亸云低，眉颦山远，去翼宜相映。", 
            "娇波频送，恍如秋水涵影。", 
            "几度揉损啼红，恨卿卿不到，吴江枫冷。", 
            "一点风流应解妒，翡翠双钿相并。", 
            "忘入香奁，时偎绣枕，看足宫花暝。", 
            "多情剪就，忍教分做孤另。"
        ], 
        "title": "百字令 眉间雁", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "黄蒿古城风捲沙，涧头衰树啼寒鸦。", 
            "岁云暮矣霜露积，夜如何其星汉斜。", 
            "满衣落月行人起，马上梦魂犹在家。"
        ], 
        "title": "发古城铺", 
        "type": "古风", 
        "yun": "麻"
    }, 
    {
        "author": "张翥", 
        "era": "元", 
        "subtype": null, 
        "text": [
            "青枫岭头石色赤，岭下𡻻江千丈黑。", 
            "数行血字尚斓斑，雨荡霜磨消不得。", 
            "当时一死真勇烈，身入波涛魂入石。", 
            "至今苔藓不敢生，上与日月争光晶。", 
            "千秋万古化为碧，海风吹断山云腥。", 
            "可怜薄命良家女，千金之躯弃如土。", 
            "奸臣误国合万死，天独何为妾遭虏。", 
            "古来丧乱何代无，谁肯将身事他主。", 
            "兵尘澒洞迷天台，骨肉散尽随飞埃。", 
            "枫林景黑寒燐堕，精灵日暮空归来。", 
            "堂堂大节有如此，正当庙食依崔嵬。", 
            "君看𡻻江之畔石上血，当与湘江之竹泪痕俱不灭。"
        ], 
        "title": "王贞妇", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "百丈山前妾逢主，礼贤镇中子逢母。", 
            "三十馀年昨日同，白发相看泪如雨。", 
            "阿㜷去时未断乳，儿壮得知心独苦。", 
            "清湖老妪天所留，逆旅主人神使语。", 
            "归来桑竹溪之浒，妇前持觞儿起舞。", 
            "双瓜生祥表秋圃，岂用旌书动官府。", 
            "吴人买妾纷莫数，岁满母归遗子女。", 
            "巷南巷北不相觅，况复山川两脩阻。", 
            "呜呼千秋复万古，孝子之名在寰宇。", 
            "世上滔滔忘母人，不愧唐昌一抔土。"
        ], 
        "title": "题昌化陈孝子传", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "神厓黑龙时出水，游牝何年得其子。", 
            "是何毛骨如积铁，迥立长风独奇伟。", 
            "霜蹄白鼻散五花，倏见马中真騄駬。", 
            "美髯奚官能剪拂，不遣云鬟涴泥滓。", 
            "少施鞚勒即飞腾，唾尚不敢况敢捶。", 
            "马生岂在粟一石，不饱宁能见才美。", 
            "朝燕晡越信汝良，安得壮士同生死。", 
            "阿师一室巾锡外，时展此图临燕几。", 
            "三生似是支道林，爱马苦心同若此。", 
            "平原丰草秋漠漠，恍惚寒沙飒然起。", 
            "英雄有志在青云，老眼因之空万里。"
        ], 
        "title": "题铁石骢马图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "君不见汉家将军求善马，战骨纵横血流野。", 
            "归来作歌荐宗庙，宁悲鬼哭宛城下。", 
            "何如圣代德所怀，入献磊落皆龙媒。", 
            "右牵者谁鬈者偲，万里知自宛沙来。", 
            "眼光镜悬蹄腕促，老奚识性仍善牧。", 
            "时巡之外游幸稀，饱秣原头春苜蓿。", 
            "吴兴学士艺绝伦，妙处直似曹将军。", 
            "只今有马无此笔，谁与写之传世人。", 
            "为君甘老驽骀群。"
        ], 
        "title": "题赵文敏公画马", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "去年苦旱蹄敲块，今年水多深没鼻。", 
            "尔牛觳觫耕得田，水旱无情力皆废。", 
            "画中见此东皋春，牧儿超摇犊子驯。", 
            "手持鸲鹆坐牛背，风柳烟芜愁杀人。", 
            "儿长犊壮须尽力，岂惜辛勤供稼穑。", 
            "纵然喘死死即休，不愿徵求到筋骨。"
        ], 
        "title": "题牧牛图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "玻瓈杯中春酒绿，醉墨淋漓牡丹曲。", 
            "平生合置七宝床，白纻乌纱美如玉。", 
            "阿瞒荒宴百不理，宁记宫花衔野鹿。", 
            "何物老妪生此儿，偷向金鸡帐中宿。", 
            "高将军才奴隶耳，误使脱靴吾所辱。", 
            "要留污袜踏鲸鱼，鼠子何堪烦一蹴。", 
            "寻常沟渎不可濯，何处容伸遭污足。", 
            "翩然却下匡庐云，五老峰前看飞瀑。"
        ], 
        "title": "题李白观泉图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "钓鱼山前龙上天，武昌城外走蜀船。", 
            "老奸欺国驰露布，使者坐囚吞雪毡。", 
            "溃兵一夜甲填水，血污木棉花下鬼。", 
            "岂知老仙方卧游，鹤背天风扶梦起。", 
            "颓云抉月光西流，玉箫声断江声愁。", 
            "露华泣尽琼树死，广陵春色寒于秋。", 
            "百年遗赋人争重，劲墨遒毫精爽动。", 
            "节旄零落喜生还，回首江南已如梦。", 
            "花神换根春更芳，想像月色扃馀香。", 
            "楚招无人青鸟去，公不少留涕泗滂。"
        ], 
        "title": "题郝内翰书所作梦观琼花赋后", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "君不见岳阳城南老树能化人，又不见草中巨石如卧虎。", 
            "树逢仙客授还丹，石误将军箭飞雨。", 
            "海宁太守提健笔，与丹通灵箭角力。", 
            "山精木魅寒睒䁑，千年丑怪匿不得。", 
            "衔瘤半裂雷大出，隐入云绡露奇迹。", 
            "猝然一见心胆惊，气尽画工俱辟易。", 
            "挂之高堂风动摇，古色一片秋萧萧。", 
            "待候砚池卷东海，归写扶桑与沃焦。"
        ], 
        "title": "题赵仲穆怪石奇木", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "黄门晓出西清仗，秋色满天鹰犬王。", 
            "虎落遥连渭水南，鸾旗直度河桥上。", 
            "日边云气五色文，虬须天子真天人。", 
            "羽林猛士森成列，六气不惊清路尘。", 
            "太平无征帝神武，岂为禽荒将按部。", 
            "已知哲后佐兴王，不数樊姬能霸楚。", 
            "从容数语即罢田，六宫迎笑花如烟。", 
            "跸回那待外庭疏，听谏由来同转圜。", 
            "天宝神孙隳大业，锦绣五家争蹀躞。", 
            "可怜风雪骊山宫，正与真妃同射猎。"
        ], 
        "title": "题长孙皇后谏猎图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "华岳连天向西起，澒洞秦川三百里。", 
            "巨灵高掌削芙蓉，影落黄河一线水。", 
            "云台雾谷巢神仙，羽衣金节时周旋。", 
            "大笑失脚白骡背，归来石上长鼾眠。", 
            "千载悠悠寄玄赏，耳孙风骨犹萧爽。", 
            "远从丹丘渡沧海，追挹神踪欲长往。", 
            "何人想像图真形，叠崖阴洞高林青。", 
            "上摩金天之帝京，下揽玉女之明星。", 
            "峰耶麓耶两莫极，虎豹叫绝烟霏冥。", 
            "仙家楼观超然住，遥认微茫是征路。", 
            "丹梯铁锁不可攀，直唤茅龙上天去。"
        ], 
        "title": "题华山图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "忆昔薄游苕之城，溪光近秋山晚晴。", 
            "连峰接嶂望不极，惟有白云纵复横。", 
            "渔村无林树墨色，微风忽起菰蒲声。", 
            "月从太湖东畔出，直射西塞山前明。", 
            "人家碧玉壶中住，野舫银河天上行。", 
            "酒酣时起发长啸，水底直遣鱼龙惊。", 
            "老晖乡亦此盘礴，安知今我非三生。", 
            "尽搜万象入奇笔，画与诗境俱峥嵘。", 
            "吾家苕中有茅屋，京尘满鬓难为情。", 
            "顿令扁舟夜入梦，万顷鸥波归濯缨。"
        ], 
        "title": "懒拙道人苕溪晓望图", 
        "type": "古风", 
        "yun": "庚"
    }, 
    {
        "author": "张翥", 
        "era": "元", 
        "subtype": null, 
        "text": [
            "沙海神光射天起，中有蟠龙龙有子。", 
            "混同江声何处来，卷作淋浪墨池水。", 
            "蜿蜒欻起鳞鬣张，蜕骨立化千筼筜。", 
            "一朝侍臣抱髯泣，鹤驾不归云路长。", 
            "百年梁苑陵谷变，流落人间能几见。", 
            "明昌内府应秘藏，小字亲题保成殿。", 
            "吁嗟帝子真天人，此君亦作天人真。", 
            "君不见洋州老太守，挥洒虽工无此神。"
        ], 
        "title": "金宣孝太子墨竹", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "于阗河头夜光发，赤髯贾胡采明月。", 
            "中有美璞凝寒晶，唯许鬼工能琢成。", 
            "伊谁得此邢公子，示我绿玉双连理。", 
            "恍如空碧虹气垂，半隐青瑶蟾一规。", 
            "展之两环不逾尺，叠作团团小苍璧。", 
            "縠文错落映雷文，宛是昆吾宝刀刻。", 
            "庐陵学士癖好奇，辨古重似琼琚词。", 
            "珊瑚佩钩讵可数，我疑制自金源时。", 
            "集贤仙公丈人行，凤阁舍人文有样。", 
            "请君留束宫锦袍，待看挥毫玉堂上。"
        ], 
        "title": "绿玉连环歌为邢从周典簿作", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "吾乡故人零落尽，见子老成殊慰心。", 
            "祥金百鍊乃利器，桐尾方焦逢赏音。", 
            "河东臬府幕下士，飞传来作朝正使。", 
            "太和岭上盗已空，旌旗尽是官军红。", 
            "杀人如麻道路绝，朝狐暮枭竞巢穴。", 
            "严风歘起霜倒飞，塞日黯淡寒无辉。", 
            "子来未几遽言归，使我东望泪沾衣。", 
            "岂不闻并州少年游侠子，手携玉龙最轻死。", 
            "并州将军刘越石，夜半登临长啸起。", 
            "汾河直来绕郡城，雁门离石寒峥嵘。", 
            "老旻四叶弹丸地，大梁全师劳再征。", 
            "一朝征贼辄破碎，大将不诛天失刑。", 
            "为子作歌歌愤激，眼中太行如动色。", 
            "安得壮士射乌弓，为落搀抢连太白。"
        ], 
        "title": "并州歌送张彦洪使毕还河东", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "石头城中有渺渺之秦淮，秦淮东流入江远，其上叠巘连鲁厓。", 
            "牛头双阙云门开，三山北山郁烟霾。", 
            "六朝遗迹犹在眼，千古往事徒兴怀。", 
            "昔人谓此洛中似，四面青山围二水。", 
            "刘侯熟识此景胜，况复爱画入骨髓。", 
            "五尺长纸茧不如，乘兴破墨涂成图。", 
            "渔梁茅屋昏欲无，坏陵荒陇迷楸梧。", 
            "寒潮已落断崖阔，行人不渡扁舟孤。", 
            "嵩邪邙邪漫漶那可辨，但见招提林杪直下藏村墟。", 
            "忆我羁游石城日，江烟山雨正萧瑟。", 
            "横塘酒家好新酒，醉倚船窗看奇崛。", 
            "只将健句写归来，却恨此时无此笔。"
        ], 
        "title": "刘道权为李远子微作青山似洛中图为作歌以系之", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "横河精舍谁所居，丰城隐者吴仲杰。", 
            "是中林壑特幽胜，一幅刘权画尤绝。", 
            "远山数曲重复重，炊烟一村树丛丛。", 
            "岚光云气纷滉瀁，盱水汝水遥相通。", 
            "近山什伯青匼匝，峰底斜穿鹧鸪峡。", 
            "跳波直下却洄漩，怪石截断双流合。", 
            "竹窗桂栋溪之隅，过门好客无时无。", 
            "溪鱼长肥酒长熟，拨弃世务谈诗书。", 
            "梧州春雨草木长，榉塘耕稼仍膏壤。", 
            "锄翁牧子行唯诺，沙鸟风帆自来往。", 
            "独不见陶县令松菊园，又不见杜陵老桑麻田。", 
            "人生得此不归去，有如头上之青天。", 
            "杰乎杰乎吾羡汝，毋负山中故人招隐篇。"
        ], 
        "title": "吴俊仲杰横河精舍图亦道权作", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "崔郎胸次奇突兀，兴来从人索纸笔。", 
            "斯须千峰万峰出，底用一石画五日。", 
            "上饶道人列仙癯，示我新作云巢图。", 
            "涂岚抹雾思更逸，古色满眼苍寒俱。", 
            "重溪叠谷各异状，坏木崩石森相向。", 
            "翠微最上云所栖，道人又在云之上。", 
            "数椽丹室荫白茅，团团云间如一巢。", 
            "拂衣拂著宿鹤背，挂剑挂落长松梢。", 
            "空濛杳霭迷处所，岂复漂摇畏风雨。", 
            "既非鸟窠老衲子，无乃中林古巢父。", 
            "填窗拥户昼不开，神光隐见金银台。", 
            "云之君兮凤为马，往往玉箫吹月来。", 
            "道人几年游上国，卖药壶中人不识。", 
            "洞玄宫观一黍珠，灵秀似与仙都敌。", 
            "故巢未破归便得，归到玉山多美石。", 
            "我诗毋刻刻此图，留照千秋山水碧。"
        ], 
        "title": "崔旭行之云巢图赠道士俞刚中请余赋长歌", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "时平久不脩武备，一旦盗贼起跳踉。", 
            "南窥荆邓北徐汝，红巾直来据武昌。", 
            "摧城破壁官吏走，九江太守能死守。", 
            "赤眉铜马终殄除，此贼游魂𨚗得久。", 
            "天兵势若风雨来，直扫四野无氛埃。", 
            "庙谟最先择元帅，国计莫重完江淮。", 
            "堂堂中书开外省，幕府人材倚公等。", 
            "崔侯如刃新发硎，锋锐所当无肯綮。", 
            "金汤表里元有捷，正藉前筹资薄伐。", 
            "草茅有策可采用，义士多方须教阅。", 
            "酒酣客起征马鸣，壮气满髯肝胆倾。", 
            "浩歌把剑徒激烈，老矣莫赋从军行。"
        ], 
        "title": "送崔让士良都事江淮行省", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "沙河岸边秋草白，枣阳城头落日黑。", 
            "老兵辛苦践更来，林下税车聊一息。", 
            "黄芦飒飒中夜鸣，伥鬼叫啸悲风生。", 
            "虎饥得人怒不置，妇急徒手危相争。", 
            "直前死力持虎足，呼儿进刀屠虎腹。", 
            "但知有夫岂知虎，视之何殊机上肉。", 
            "当时一击宁顾躯，惊魂碎骨仍携扶。", 
            "九原瞑目已无憾，旧血勿湔身上襦。", 
            "千秋节义传乡闾，我犹胆怯见画图。", 
            "健妇果胜一丈夫，向来冯妇有不如。"
        ], 
        "title": "为古绍先题刘平妻胡氏杀虎图", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "知几当日挂冠回，长别薇垣与柏台。", 
            "疢疾在躬虽作楚，权谋转首又成灰。", 
            "鹤将野性难求友，兰抱天馨不藉媒。", 
            "人品百年无定论，急流勇退是英材。"
        ], 
        "title": "想像中丞公弃官高蹈之初心难进易退之素志复用前韵", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "一雨霖霪近浃旬，莺花局促未成春。", 
            "乾坤沴气阴推物，江海风威冷袭人。", 
            "老境仓皇思故国，长途沮洳怯洪津。", 
            "我躬不阅忧闾左，尽刮饥膏买湿薪。"
        ], 
        "title": "久雨不出呈中丞", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "碌碌东淮已倦游，中台飞檄又岐周。", 
            "曾闻雪拥蓝关马，今见冰凝邵伯舟。", 
            "自笑此身虽矍铄，却思何处不淹留。", 
            "蓬窗欲养澄清志，鹄面累累不断头。"
        ], 
        "title": "老夫迫于简书束装就道值层冰积雪阻舟淮甸进止俱难乃荷昌龄士安同志垂访徒步泥涂三十馀里曾不为劳令人感激不已别后聊写薄况寄二英彦希同德川宗侄洎知己者倚和见示以慰寸怀", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "弱冠从游鲁泮宫，馀生都在别离中。", 
            "羡君日日清光近，愧我年年逆旅同。", 
            "寿国一如卿相职，砭愚重立圣贤功。", 
            "它时里社鸡豚约，齿德推先有钜公。"
        ], 
        "title": "贺完颜仲远承旨复领尚医", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "三年萍迹客神京，一拜萱堂又此行。", 
            "山色欲冥知雨信，岸痕齐剥记潮生。", 
            "乡书不到肠堪断，海寇初闻梦亦惊。", 
            "试上北城閒注目，长江东去阔无声。"
        ], 
        "title": "江阴咏怀", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "骑鲸飞舄两诗仙，簪盍东吴岂偶然。", 
            "天畔云龙谁可比，舟中李郭世争怜。", 
            "泰山丘垤忘高庳，騕袅驽骀尽后先。", 
            "一着输君归计早，畏途何似日高眠。"
        ], 
        "title": "李御史王主簿迭相倡和用韵解嘲", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "自从萍梗任东西，几处飞鸿踏雪泥。", 
            "三复无违人易老，独施有政物难齐。", 
            "图形麟阁身何济，想像菟裘首谩低。", 
            "早晚世缘都净尽，至人相约话招提。"
        ], 
        "title": "士贞教授弟寄诗句新意雅但不知铁君故事云何用韵述怀以答来意", 
        "type": "律诗", 
        "yun": "齐"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "暮景相寻百不堪，镜中衰发雪盈簪。", 
            "空囊盻盻月初五，孤枕摇摇更第三。", 
            "无术致身栖塞外，有时随梦到江南。", 
            "斐章聊寄金兰友，唯恐咨嗟阻笑谈。"
        ], 
        "title": "白霫述怀寄都下诸友", 
        "type": "律诗", 
        "yun": "覃"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "世间七帙衒康宁，天为封君锡九龄。", 
            "綵服荣兼朝士服，郎星光近老人星。", 
            "母仪妇道追班史，玉树芝兰奕谢庭。", 
            "太华西瞻永无恙，更期相对百年青。"
        ], 
        "title": "寿苏显卿郎中母夫人", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "十载重逄骨鲠臣，生涯能斥向来贫。", 
            "一时辍棹舒情曲，三接乘骖到水滨。", 
            "乌府前循仪范古，鸿胪首唱姓名新。", 
            "清门幸喜陪清宴，世路悠悠懒问津。"
        ], 
        "title": "道过东昌申仲礼佥司暨状元呼都克岱尔诸父台辅贤昆仲厚意相邀别后以诗寄谢", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "归云冉冉送年华，鹤发萧萧不到家。", 
            "已向九天沾雨露，好于平地乐烟霞。", 
            "缅思玄豹栖寒雾，应笑黄蜂趁晚衙。", 
            "毕竟世缘何日了，林泉留客有茶瓜。"
        ], 
        "title": "西京赵良臣都事四十年之旧以诗见赠走笔述和勉其归家养疾不听逮月馀遂卒官所", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "识破人间义利关，迷途不远便知还。", 
            "暂筹宪幕有馀裕，常对圣门无腼颜。", 
            "一自真才归草泽，几回幽梦度云山。", 
            "堂堂事业薰涵久，文法支流指顾间。"
        ], 
        "title": "次富子翚经历见寄韵", 
        "type": "律诗", 
        "yun": "删"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "天都曾挹藻芹香，世故催人各异方。", 
            "频托神游寻故友，遽为鬼录热中肠。", 
            "衣冠屈指成萧索，书疏论心付渺茫。", 
            "遐想九原无悔吝，传家今有紫薇郎。"
        ], 
        "title": "挽刘损斋提举", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "茫茫宦辙苦萦回，流憩南州月满台。", 
            "世味已辞刀上蜜，人情潜效管中灰。", 
            "洗杯细酌谁宾主，得句长吟耻衒媒。", 
            "食禄平生归较晚，鹓行回顾愧庸材。"
        ], 
        "title": "中丞公示诗隐然有确乎不拔之气讽咏之馀再赓高韵略摅愚衷但求免以衰暮赋归后时为耻尔", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "露下遥空人未眠，佳辰惭负嫩凉天。", 
            "郑声绕耳非常夜，庾兴关心似去年。", 
            "商驭解纷聊自足，桂轮排闼为谁圆。", 
            "亏盈见说无终极，坐听寒螀思黯然。"
        ], 
        "title": "中秋夜不寐", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "夜气溟濛塞两仪，客怀牢落动清悲。", 
            "月明宿鸟啼烟树，风劲寒蝉泣露枝。", 
            "西北乡关除梦到，东南民力谩心思。", 
            "路难无奈篙师促，八月长安早发时。"
        ], 
        "title": "长安早发", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "湖头连日驻征鞍，客舍萧萧风雪寒。", 
            "恍似伏波思弟切，翻思韩愈度关难。", 
            "旋沽村酿连愁饮，重检家书忍泪看。", 
            "病仆羸骖欲何往，一壶天地正漫漫。"
        ], 
        "title": "湖头镇阻雪", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "青衫落魄可怜生，谁为贤劳赋此行。", 
            "雨困肩舆山径滑，霜增眼界野塘清。", 
            "气随天意无南北，德洽人心有重轻。", 
            "怅望兰皋艰苦地，令人低首忆初平。"
        ], 
        "title": "金华道中", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "柳如青帜导姑苏，桥若垂虹饮太湖。", 
            "渺渺天光接波浪，凄凄秋色上菰蒲。", 
            "行囊只剩新诗稿，身世端如古画图。", 
            "独倚危栏追往事，雁衔霜信下平芜。"
        ], 
        "title": "过长桥书所见", 
        "type": "律诗", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "郁郁羁愁暑不堪，画船西出事奇探。", 
            "柳边和气苏公路，梅底清风处士庵。", 
            "已觉湖山入胸臆，更容丝竹荐肥甘。", 
            "锦云一段三千顷，记取平生作盛谈。"
        ], 
        "title": "游西湖", 
        "type": "律诗", 
        "yun": "覃"
    }, 
    {
        "author": "张昱", 
        "era": "元", 
        "subtype": "五言律诗", 
        "text": [
            "长夜不可度，郁陶自难开。", 
            "衣冠嫌褦襶，楼观想蓬莱。", 
            "赤日天中过，凉风湖上来。", 
            "非君一命驾，谁与共传杯？"
        ], 
        "title": "暑中招客二首 其一", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "五言律诗", 
        "text": [
            "江山犹故国，风月自闲人。", 
            "老至谋生拙，时更盛化新。", 
            "花疑春似梦，酒与道为邻。", 
            "柱史犹龙者，何嫌有此身？"
        ], 
        "title": "暑中招客二首 其二", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "汉家旧德有桓荣，赤舄登朝羽翼成。", 
            "三晋凤鸣千载会，两河龙现五云迎。", 
            "独于社稷多难日，复使君臣大义明。", 
            "自念昔曾亲几杖，颂声惭后鲁诸生。"
        ], 
        "title": "投赠潞国公承旨学士张仲举", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "履舄从容自九重，相王忠孝更谁同？", 
            "千年带砺犹初誓，万国臣邻尽下风。", 
            "星贯紫垣朝佩剑，月临黄道夜传弓。", 
            "汉家若论安刘策，四皓难书第一功。"
        ], 
        "title": "投上中书右丞相脱脱", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "画旗风里绣筵开，竟日歌钟乐未回。", 
            "柳拂玉鞍秋系马，酒淹罗袖醉传杯。", 
            "杭城近自月前复，使者适从天上来。", 
            "归对大廷真得实，眼中诸将尽奇才。"
        ], 
        "title": "湖山堂宴赠天使还京", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "朔雪炎风共此年，中原父老亦堪怜。", 
            "竖儒屡遣祈求使，大将空持杀伐权。", 
            "忠谊有碑书大节，奸邪无面见重泉。", 
            "至今宰木犹南拱，遗憾西陵是墓田。"
        ], 
        "title": "岳鄂王坟上作", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "免冑日趋丞相府，解鞍夜宿五侯家。", 
            "玉杯行酒听春雨，银烛照人如晚霞。", 
            "受命敢忘军旅事，抚时又过掖垣花。", 
            "汉家未可轻韩信，尚要生擒李左车。"
        ], 
        "title": "五府驿代杨左丞留题二首 其一", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "束发从戎十五年，战回平地血成川。", 
            "英雄生世有如此，忠孝报君当慨然。", 
            "俶扰弄兵俱赤子，中兴有道自皇天。", 
            "猖狂暂假姑苏息，系颈终须拜马前。"
        ], 
        "title": "五府驿代杨左丞留题二首 其二", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "醉吐车茵愧不才，马前蝴蝶趁花回。", 
            "玉瓶盛露扶春起，锦帐围灯照夜开。", 
            "垂白敢思溱洧赠，欹红还是庙廊栽。", 
            "扬州何逊空才思，惟对高寒咏阁梅。"
        ], 
        "title": "陪宴相府，得芍药花，有赋", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "平陆龙蛇起杀机，旄头又自照金微。", 
            "两阶干羽知何似，二典君臣岂尽非？", 
            "剑舞樽前回夜电，烛明帐下接晨辉。", 
            "可怜司马江州泪，湿尽团花旧战衣。"
        ], 
        "title": "宴犒将士，酒酣，命健儿舞剑为乐，浙省平章泣下不禁，感事有赋", 
        "type": "律诗", 
        "yun": "微"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "风光偏恼掖垣人，银瓮连车载酒频。", 
            "寒食新烟万家树，洛阳花擅一年春。", 
            "拣好任从天女散，近前不嫌丞相嗔。", 
            "压帽红香归路晚，几多瞻望马前尘？"
        ], 
        "title": "陪宴后堂，观牡丹，回有作", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "楼外湖光白渺茫，楼中少妇试新妆。", 
            "行年将近半百岁，大醉岂能千万场？", 
            "织锦绣裙飞蛱蝶，白描歌扇睡鸳鸯。", 
            "垂杨满院无人到，芍药花开日正长。"
        ], 
        "title": "退居湖上投赠杨左丞四首 其一", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "信马苏公堤上行，水边鸥鹭不曾惊。", 
            "春波满眼湖光细，花片飞来雨点轻。", 
            "天上碧云如有咏，楼中红袖谩多情。", 
            "牧之老去狂心歇，总把风流付后生。"
        ], 
        "title": "退居湖上投赠杨左丞四首 其二", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "宿酒犹多睡未忺，好风何处散香奁？", 
            "可教春日闲瑶瑟，而使杨花扑绣帘。", 
            "削迹不烦三顾重，息机将废六壬占。", 
            "今朝画省无公事，又得从容少避嫌。"
        ], 
        "title": "退居湖上投赠杨左丞四首 其三", 
        "type": "律诗", 
        "yun": "盐"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "且观神女为行雨，莫问郎官应列星。", 
            "芳草到门无俗驾，好山终日在湖亭。", 
            "白鸥共戏荷叶小，黄鸟乱啼杨柳青。", 
            "肯信曲栏干外立，晚凉吹得酒初醒。"
        ], 
        "title": "退居湖上投赠杨左丞四首 其四", 
        "type": "律诗", 
        "yun": "青"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "丞相函香致此诚，愿深海水救群生。", 
            "慈悲谓可消诸恶，征伐容将息大兵。", 
            "金色圆光开宝髻，玉毫妙相络珠璎。", 
            "手中示现杨枝露，愿洗干戈作太平。"
        ], 
        "title": "至普陀洛伽山寺，作佛事七昼夜，祈见海岸观世音及善财岩。七日之间，随心应现，大众瞻仰，无不庆赞", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "华表仙人旧姓丁，羽毛今日惜飘零。", 
            "海中又见蓬莱浅，门外空传杨柳青。", 
            "暮雨朝云翻覆手，落花飞絮短长亭。", 
            "如何未熟黄粱饭，说道英雄梦已醒。"
        ], 
        "title": "戊戌题（海上作）", 
        "type": "律诗", 
        "yun": "青"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "梦觉邯郸万有空，邦人犹自说英雄。", 
            "道家论将忌三世，臣子报君惟一忠。", 
            "浅土何堪封马鬣，迷魂犹自恨秋风。", 
            "死绥固是将军事，国史旂常画隽功。"
        ], 
        "title": "杨忠悯公墓上作", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "总是田家门下客，谁于军府若为情？", 
            "林花满树莺都散，雨水平池草自生。", 
            "街上相逢惊故吏，马前迎拜泣残兵。", 
            "能言楼上题诗处，犹有将军旧姓名。"
        ], 
        "title": "过杨忠悯公军府留题", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "满院杨花风力轻，牡丹时节好晴明。", 
            "帘垂不知白日晚，睡觉忽闻黄鸟鸣。", 
            "万斛春光金盏酒，百年心事玉人筝。", 
            "刘伶未到忘形处，枉自闲将畚锸行。"
        ], 
        "title": "睡觉", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "交游蚤岁在幽燕，费用黄金买少年。", 
            "阙下朝回瞻马首，酒间俊发抱龙泉。", 
            "剧谈宁顾日西落，倒载不知天左旋。", 
            "惆怅近来才解事，先生五柳种门前。"
        ], 
        "title": "惆怅六首 其一", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "三山梦断綵云空，几把长笺赋恼公。", 
            "画阁小杯鹦鹉绿，玉盘纤手荔枝红。", 
            "春衫汗裛蔷薇露，夜帐香回茉莉风。", 
            "惆怅近来江海上，却将鞍马学从戎。"
        ], 
        "title": "惆怅六首 其二", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "画船湖上载春行，日日花香扇底生。", 
            "苏小楼前看洗马，水仙祠畔坐闻莺。", 
            "碧桃红杏浑相识，紫燕黄蜂俱有情。", 
            "惆怅繁华成逝水，尽归江海作潮声。"
        ], 
        "title": "惆怅六首 其三", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "惆怅当年使酒来，娼楼红粉夜相催。", 
            "可怜明月三分在，不见琼花半朵开。", 
            "谁复醉翁堂下柳，更堪从事阁中梅。", 
            "扬州一片青青草，谁信春来无雁回？"
        ], 
        "title": "惆怅六首 其四", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "惆怅雄藩海上游，武昌佳气接神州。", 
            "东风归思王孙草，北渚愁生帝子洲。", 
            "楚国江山真可惜，刘家豚犬亦何羞？", 
            "不须更问中原事，官柳新栽过戟楼。"
        ], 
        "title": "惆怅六首 其五", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "至今惆怅在东城，结伴看花取次行。", 
            "辇道驻车招饮妓，宫墙回马听流莺。", 
            "星河织女从离别，海水蓬莱见浅清。", 
            "不有酒船三万斛，此生怀抱向谁倾？"
        ], 
        "title": "惆怅六首 其六", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "奈尔湖光月色何，不知此境为谁多？", 
            "忽惊坠露翻荷叶，想见微风生水波。", 
            "炎景只消清夜饮，老怀都付小鬟歌。", 
            "家中未必凉如此，且待楼西转绛河。"
        ], 
        "title": "湖亭纳凉", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "雨夜湖楼锦帐垂，有人为尔故眠迟。", 
            "春衫照影看歌舞，宝合薰烟学画眉。", 
            "何处绝缨怜楚客，为谁掩袂泣樊姬？", 
            "思量暗室无穷事，留到天明不忍欺。"
        ], 
        "title": "灯前有赋", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "倩得名姬唱慢歌，梁尘直欲下轻波。", 
            "西风八月芰荷老，落日满湖凫雁多。", 
            "到手莫辞双盏饮，转头又是一年过。", 
            "光阴只在槐柯上，奈此浮生乐事何！"
        ], 
        "title": "湖舫劝曹德昭佥院酒", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "天上谁开白玉堂，东垣列宿共辉光。", 
            "画屏雪映蓬山雀，锦帐云凝汉署香。", 
            "严尹世交怜杜老，扬州诗兴属何郎。", 
            "连云骑省乘风露，月过秋河夜色凉。"
        ], 
        "title": "宿中书左司，呈上太尉丞相", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "岁闰春来早，师行且过寒。", 
            "问程山寺远，乞食野人难。", 
            "空性元无际，禅锋岂有端。", 
            "遇予方外友，一为问平安。"
        ], 
        "title": "送福上人无际南归", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "漭漾清河涨，湍流滋浸淫。", 
            "沧溟浑灌注，浊浪浩浮沉。", 
            "洲渚津涯阔，泥沙沮洳深。", 
            "沿淮泽鸿满，漂荡渡江浔。"
        ], 
        "title": "清河水涨答复中吉监县水字韵", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "一饭了年华，蒲团静结跏。", 
            "雪蹊抛即栗，风壁裂袈裟。", 
            "寒狖窥烧叶，饥禽听施茶。", 
            "清除亿劫想，吾欲问僧伽。"
        ], 
        "title": "怀天目山处士张一无二首 其一", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "僧舍蜂腰缀，君居第几间。", 
            "池冰寒挂瀑，云雪白藏山。", 
            "未得抛尘网，相从出死关。", 
            "东冈幻住塔，礼罢几时还。"
        ], 
        "title": "怀天目山处士张一无二首 其二", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "松棚叟卖浆，棚下午风凉。", 
            "独涧绕群木，数家成一坊。", 
            "蜂行花已密，蚕罢叶仍桑。", 
            "此地无千步，真堪作蜕藏。"
        ], 
        "title": "潞庄", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "圣祖兴王地，风云护大营。", 
            "天垂紫塞阔，星戴赤山明。", 
            "人俗殊淳古，皇文易化成。", 
            "君行当劝学，无愧鲁诸生。"
        ], 
        "title": "送郑喧宣伯赴赤那思山大斡耳朵儒学教授四首 其一", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "绝漠同文轨，提封振古稀。", 
            "犬牙开武帐，元老秉天威。", 
            "白马紫驼酒，青貂银鼠衣。", 
            "那思山下水，曾睹六龙飞。"
        ], 
        "title": "送郑喧宣伯赴赤那思山大斡耳朵儒学教授四首 其二", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "野散千军帐，云横万里川。", 
            "寒多雨是雪，日近海为天。", 
            "黑黍供甘酿，黄羊饱割鲜。", 
            "广文但少客，宁虑坐无毡。"
        ], 
        "title": "送郑喧宣伯赴赤那思山大斡耳朵儒学教授四首 其三", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "晨发戒行装，风沙碛路长。", 
            "油鞯白鼻马，蓝绶赤铜章。", 
            "文学重新命，□□□□□。", 
            "□□□□□，□□□□□。"
        ], 
        "title": "送郑喧宣伯赴赤那思山大斡耳朵儒学教授四首 其四", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "中庭白榆树，时有一蝉声。", 
            "沸茧方抽绪，鸣弦忽断筝。", 
            "苍烟起平楚，落日下高城。", 
            "曾是天涯客，因之百感生。"
        ], 
        "title": "闻蝉", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "十六天魔女，分行锦绣围。", 
            "千花织步幛，百宝贴仙衣。", 
            "回雪纷难定，行云不肯归。", 
            "舞心挑转急，一一欲空飞。"
        ], 
        "title": "宫中舞队歌词 其一", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "凿海行龙舸，凭山起鹄台。", 
            "天池神马出，月殿舞鸾来。", 
            "六合妖氛静，群生寿域开。", 
            "吾皇乐民乐，愿上万年杯。"
        ], 
        "title": "宫中舞队歌词 其二", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "白玉雕钗燕，黄金凿步莲。", 
            "箫吹凤台女，花献蕊宫仙。", 
            "香雾团银烛，歌云扑锦筵。", 
            "请将供奉曲，同贺太平年。"
        ], 
        "title": "宫中舞队歌词 其三", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "嘹嘹数雁度，流响一凄然。", 
            "半落淮南雨，遥沉海上天。", 
            "疏砧欲断处，哀角未吹前。", 
            "我亦离群者，闻之夜不眠。"
        ], 
        "title": "雁声", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "可代薪如桂，还宜火作煤。", 
            "翁摊扶杖立，童拾戴筐回。", 
            "野屋寒堆整，山炉夜拨灰。", 
            "厩官无好事，不遣换香来。"
        ], 
        "title": "马通薪", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "高僧业何许，云梦泽南洲。", 
            "楼阁诸天上，江湖万里流。", 
            "禅心无住著，世事若浮休。", 
            "寂寞京尘里，披图时卧游。"
        ], 
        "title": "陈伯将作北山梓公岳居图余题其上", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "巾子峰前树，逋仙句最工。", 
            "迥明霜寺外，半落石池中。", 
            "郑老惟书柿，崔郎只咏枫。", 
            "山林正寂寞，备此作春红。"
        ], 
        "title": "乌桕树", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "白骨如乱石，荒村殊惨神。", 
            "恶风生杀气，斜照逼归人。", 
            "应俗悲多故，全生幸此身。", 
            "青青原上麦，亦复可怜春。"
        ], 
        "title": "偕鄢元止善东门视田", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "高斋修竹林，积雪竹间深。", 
            "岁暮不改色，幽人同此心。", 
            "种梅分地隙，笼鹤就墙阴。", 
            "想见椒江上，扁舟许客寻。"
        ], 
        "title": "题林德清竹雪斋", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "沟中人啖尸，道上母抛儿。", 
            "有眼何曾见，无方能疗饥。", 
            "干戈未解日，风雪正寒时。", 
            "归向妻孥说，毋嫌朝食糜。"
        ], 
        "title": "书所见（戊戌七月） 其一", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "城南官掘穴，日见委尸盈。", 
            "终朝乌鸟下，薄暮狼狐鸣。", 
            "冰裂人刳骨，风悲鬼哭声。", 
            "茫茫死生理，真宰岂无情。"
        ], 
        "title": "书所见（戊戌七月） 其二", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "禁苑朝珂集，宫楼昼刻传。", 
            "云开黄道日，春丽紫薇天。", 
            "进虎蛮如画，仪鸾仗类仙。", 
            "晨观净氛气，即是偃兵年。"
        ], 
        "title": "癸巳元日即事", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "万乘巡行远，三灵佑护多。", 
            "旌旄随大纛，鼓铎杂鸣驼。", 
            "丽日浮黄伞，微风送玉珂。", 
            "臣心如草色，不断到滦河。"
        ], 
        "title": "大驾时巡千官导送至大口", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "雪后北风急，起行冰满须。", 
            "冻泥忧蹇马，活火爱团蒲。", 
            "数口狼依狈，群情虎畏貙。", 
            "每逢来使问，亲故有书无。"
        ], 
        "title": "雪后 其一", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "路滑堆残雪，山晴散宿霾。", 
            "民生已涂炭，兵气尚江淮。", 
            "抚世忧徒切，谋身计自垂。", 
            "临觞且复醉，吾命有安排。"
        ], 
        "title": "雪后 其二", 
        "type": "律诗", 
        "yun": null
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "林栖有隐君，结构出尘氛。", 
            "就树遮青雨，牵萝补白云。", 
            "双鸠从此拙，独鹤与平分。", 
            "华屋非无数，山中了不闻。"
        ], 
        "title": "松巢为潜川谢尧章作", 
        "type": "律诗", 
        "yun": "文"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "瓦盎醅纯白，砖炉火乍红。", 
            "风生月晕后，霜下角声中。", 
            "饥鼠窥灯暗，惊厖吠巷空。", 
            "于今玉堂老，讵信暮途穷。"
        ], 
        "title": "十月一日", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "高秋日凄冷，且复闭门居。", 
            "蟹壮输芒后，醅香出榨初。", 
            "霜篱存晚菊，腊瓮作寒菹。", 
            "更好山翁唱，阳春恐不如。"
        ], 
        "title": "立冬前二日", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": null, 
        "text": [
            "亹亹游气运，森森万有罗。", 
            "窅然玄中求，理一非有他。", 
            "存心冥灵府，洗胎濯百邪。", 
            "众妙体常寂，岂知形迹多。", 
            "譬彼明月轮，总揽诸山河。", 
            "团团霄中澄，默默至幽遐。", 
            "又如大海渊，潜凝韬众瑕。", 
            "中有径寸珠，炯炯曜玉葩。", 
            "间黑归明月，应感无偏颇。", 
            "高观众甫表，不乐将如何。"
        ], 
        "title": "玄览堂", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "出门怀清旷，入舟苦炎炽。", 
            "皇天从人欲，飞雨飒然至。", 
            "风吹波上寒，凄其感秋气。", 
            "暝投山僧眠，复得清净地。", 
            "舟人候明发，徒侣不得迟。", 
            "溯流多杜渚，篙楫颇告瘁。", 
            "虽微三巴险，事与五盘异。", 
            "闻昔天目顶，灵物久潜閟。", 
            "一朝赴大壑，怒折崖谷碎。", 
            "回头顾其儿，首尾屡相值。", 
            "至今此溪水，斗折七十二。", 
            "世远众喧传，茫昧竟谁识。", 
            "但欣秋涛壮，水物俱得志。", 
            "我何惮行役，沿洄领佳致。", 
            "鸥凫泛淡滥，蒲柳蔚苍翠。", 
            "人烟乱余集，茅屋若棋置。", 
            "之子住河漘，相望劳梦寐。", 
            "每怨川无梁，握手今可跂。", 
            "忆昨访我初，茅斋夜深闭。", 
            "扣门满衣雪，僵立不得跪。", 
            "移灯具鸡黍，浊酒寒不醉。", 
            "同来郑广文，清瘦凛欲睡。", 
            "绝胜王猷戆，返棹何太易。", 
            "兹行冒暑雨，古礼尚报施。", 
            "逝将㰕轻桡，待子思共济。", 
            "散发乘长流，垂竿钓清泚。", 
            "虚舟纵超越，万里谁能系。", 
            "恐此未易期，临川一长喟。"
        ], 
        "title": "由竹溪至梅溪偶成（途中）", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "团扇复团扇，团团三秋月。", 
            "上有宜男草，可玩不可折。", 
            "宜男何足贵，能令忧作悦。", 
            "忧思既可忘，为君忘炎热。", 
            "无障西风尘，污此皎如雪。"
        ], 
        "title": "题席上墨萱扇", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "伯休无二价，长房惟一壶。", 
            "真隐不在山，何必去京都。", 
            "通籍游金闺，观化眺神区。", 
            "搴萝采石肉，潜波揽江珠。", 
            "焚香降天老，稽首皇农书。", 
            "制之轩光灶，湛然粗秽除。", 
            "含精就日养，辅世事其余。", 
            "起遥龟鹤年，高眄凌桑榆。", 
            "哀哉仓扁徒，忘已要名誉。", 
            "当年不自保，千载回翳如。"
        ], 
        "title": "赠医士刘子中", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "维皇恭明祀，卜郊时再阳。", 
            "指期戒先事，习吹诵故章。", 
            "竹宫俨清閟，羽佩溢中堂。", 
            "蕝阶罗舞钺，著位表官行。", 
            "升歌出睿藻，妙奏发清商。", 
            "胪音肃远响，华钟泛高张。", 
            "虚罍待实醴，荐璧愿承筐。", 
            "想兹天步临，穆若垂景光。", 
            "骏奔贵有恪，报说永无疆。", 
            "岂同交门享，恍惚事神方。", 
            "揆余承人乏，具寮惭奉常。", 
            "兹焉陪群彦，会此灵畤旁。", 
            "执礼素寡术，敕躬何敢忘。", 
            "愧无《安世歌》，徘徊望斋房。"
        ], 
        "title": "观习礼神乐观归时有作", 
        "type": "古风", 
        "yun": "阳"
    }, 
    {
        "author": "张羽", 
        "era": "元", 
        "subtype": null, 
        "text": [
            "胡叶两才子，束发好从戎。", 
            "弃书去学剑，联翩行伍中。", 
            "论兵舌吐火，见敌耳生风。", 
            "连镳度狭邪，接席醉新丰。", 
            "万里逐轻车，十年无战功。", 
            "归来投文吏，相顾各成翁。", 
            "知命故无怨，为儒岂不通。", 
            "聊复释短褐，从兹事章逢。", 
            "君恩承见收，吾道未终穷。", 
            "乘轺九真界，策马三晋冲。", 
            "一身随简书，分散如飞蓬。", 
            "严秋九月天，握手此相逢。", 
            "垂杨欲生肘，浩气犹填胸。", 
            "却话向来迹，恍然醉梦同。", 
            "一赞少昊司，出入蓬莱宫。", 
            "一佐青阳宰，弦歌百里封。", 
            "人非鸟兽群，焉得长相从。", 
            "换酒金陵市，分袂新亭东。", 
            "高歌清骊曲，笑拂宝剑锋。", 
            "致身贵勋业，泣别非英雄。", 
            "石城接秋浦，九华应茅峰。", 
            "欲寄碧云句，中有双飞鸿。"
        ], 
        "title": "赠胡若海", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "人闲白日静，鸟鸣高枕余。", 
            "薜萝引修蔓，绿覆茅檐虚。", 
            "砌筠初过雨，窗风时弄书。", 
            "已无车马迹，适似田家庐。", 
            "于焉何足恋，性自乐幽居。"
        ], 
        "title": "春昼（题一作人闲）", 
        "type": "古风", 
        "yun": "鱼"
    }, 
    {
        "author": "张羽", 
        "era": "元", 
        "subtype": null, 
        "text": [
            "门径素来静，雨中人更稀。", 
            "山禽时一啭，田雉每双飞。", 
            "客散罢琴宴，心闲清道机。", 
            "南山有佳色，相对共依依。"
        ], 
        "title": "雨中试笔", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "春山有佳趣，累日同游寓。", 
            "我为采薪留，君先拂衣去。", 
            "竹翠落闲阶，莺声出高树。", 
            "空馆愁独归，依然携手处。"
        ], 
        "title": "山中送悟澹隐君还蜀山", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "我有一区宅，寄在匡庐山。", 
            "香炉起户外，瀑布落檐间。", 
            "梅老花空发，草芳人未还。", 
            "恰有藤萝月，夜夜照松关。"
        ], 
        "title": "怀旧", 
        "type": "古风", 
        "yun": "删"
    }, 
    {
        "author": "张羽", 
        "era": "元", 
        "subtype": null, 
        "text": [
            "闲门催闭早，日落古垣深。", 
            "移床傍秋草，对月闻高砧。", 
            "角巾清露气，华觞淡夕阴。", 
            "毋言怨遥夜，幽独故予心。"
        ], 
        "title": "夜坐", 
        "type": "古风", 
        "yun": "侵"
    }, 
    {
        "author": "张羽", 
        "era": "元", 
        "subtype": null, 
        "text": [
            "亦知雪意就，向夕足寒云。", 
            "茅山夜自掩，孤枕梦回闻。", 
            "暗飞方瑟瑟，睡起看纷纷。", 
            "却忆梁园客，既醉复能文。"
        ], 
        "title": "独夜闻雪", 
        "type": "古风", 
        "yun": "文"
    }, 
    {
        "author": "张羽", 
        "era": "元", 
        "subtype": null, 
        "text": [
            "夕齐众禽欢，残阳照山雪。", 
            "徒令扫幽径，依然人迹绝。", 
            "绿尊时自命，宝书谁共阅。", 
            "默默待归期，故园宁久别。"
        ], 
        "title": "雪后", 
        "type": "古风", 
        "yun": "屑"
    }, 
    {
        "author": "张羽", 
        "era": "元", 
        "subtype": null, 
        "text": [
            "虫鸣县斋晚，月满杏花坛。", 
            "散帙夜方半，下帷人独寒。", 
            "屡看孤烛换，讵闻清漏残。", 
            "拥衣待中旦，杂佩已珊珊。"
        ], 
        "title": "郭上舍读书处", 
        "type": "古风", 
        "yun": "寒"
    }, 
    {
        "author": "张羽", 
        "era": "元", 
        "subtype": null, 
        "text": [
            "轻雏始扬幕，新篁稍□林。", 
            "非关杜来迹，苔径自无尘。", 
            "独以静为赏，弥怀心所亲。", 
            "倘毕东皋务，一来存故人。"
        ], 
        "title": "寄金许二文学", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "莺啼山雨歇，前川绿正繁。", 
            "人家在深树，鸡犬尽无喧。", 
            "澹澹流水意，依依田父言。", 
            "即此堪结庐，可以傲华轩。"
        ], 
        "title": "题春山瑞霭画扇", 
        "type": "古风", 
        "yun": "元"
    }, 
    {
        "author": "张羽", 
        "era": "元", 
        "subtype": null, 
        "text": [
            "曹务局终朝，斋居暂休沐。", 
            "松阴生昼寒，竹色连苔绿。", 
            "懒从醉吏喧，时对高僧宿。", 
            "毋将簿领来，秽此山林躅。"
        ], 
        "title": "松竹轩", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "回涧曲如月，泠然绿树根。", 
            "云山自幽寂，水石共成喧。", 
            "静观因悟性，耽听欲忘言。", 
            "何由驻尘驾，迢递一寻源。"
        ], 
        "title": "潭上偶咏", 
        "type": "古风", 
        "yun": "元"
    }, 
    {
        "author": "张羽", 
        "era": "元", 
        "subtype": null, 
        "text": [
            "君为金门彦，我向故山来。", 
            "芳树绕庭绿，犹是去时栽。", 
            "寝阁铺余馥，宾位满青苔。", 
            "孤赏谁为乐，园花空自开。"
        ], 
        "title": "寓徐给事宅观旧所植竹树怆然有怀", 
        "type": "古风", 
        "yun": "灰"
    }, 
    {
        "author": "张羽", 
        "era": "元", 
        "subtype": null, 
        "text": [
            "春山霭众绿，灵苗何处寻。", 
            "孤芳不自掩，迢递入幽襟。", 
            "搴条繁露散，濯根寒涧深。", 
            "持此当朝茹，潘斋延道心。"
        ], 
        "title": "题采苓子卷", 
        "type": "古风", 
        "yun": "侵"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "拜陵初罢雪云晴，使者南还荷圣灵。", 
            "马上顿更新旧历，风前重数短长亭。", 
            "逢人问俗谙伧语，到处寻源验水经。", 
            "却忆长干桥畔柳，归时应待眼青青。"
        ], 
        "title": "凤阳使还", 
        "type": "律诗", 
        "yun": "青"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "载经东去路迢迢，应为宁亲到石桥。", 
            "江上中斋寻午墅，沙边夜梵杂寒潮。", 
            "宰官问法留三宿，慈母焚香制七条。", 
            "岁晚定知归本寺，待予听雪坐终宵。"
        ], 
        "title": "送僧还天台省亲", 
        "type": "律诗", 
        "yun": "萧"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "蒲室传心第一宗，老寻古刹寄行踪。", 
            "贯花偈就人争写，坏色衣穿自懒缝。", 
            "案上梵经皆贝叶，手中谈麈是青松。", 
            "何年惠远重开社，来听东林寺里钟。"
        ], 
        "title": "寄南屏渭长老", 
        "type": "律诗", 
        "yun": "冬"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "古寺残僧乱后稀，独来林下掩柴扉。", 
            "化人每转千声偈，辟地惟将一衲衣。", 
            "池上莲芳辞伴去，山中松偃识师归。", 
            "非关愿薄难行道，自是群生与道违。"
        ], 
        "title": "赠景山中道立（寺在菁山东北高山上，今废）", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "怜君旧隐此林间，一去神京未得还。", 
            "独客重来多白发，故人不见只青山。", 
            "岸前古树曾维艇，雪后高斋几扣关。", 
            "何日能除簪绂系，莫年相约共投闲。"
        ], 
        "title": "重过蜀山徐幼文隐居", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "杖策思寻半日闲，偶随流水过前山。", 
            "林中不见童迎客，竹外惟闻犬护关。", 
            "道服自悬虚牖下，茶巾空挂夕阳间。", 
            "到门不遇君携手，惆怅荒村暮独还。"
        ], 
        "title": "访许文学不遇", 
        "type": "律诗", 
        "yun": "删"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "先辈曾将旧曲传，纤纤银甲更堪怜。", 
            "清和未数湘灵瑟，哀怨浑同蜀国弦。", 
            "莺弄晚风啼复歇，雁飞秋水断还连。", 
            "坐中北客听来少，暗想当时一惘然。"
        ], 
        "title": "赠弹筝人", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "两鬓星星小幅巾，苍松气节鹤精神。", 
            "居常倒屣迎佳客，贫不将诗谒贵人。", 
            "踏雪抱琴梅屿晓，典衣沽酒柳桥春。", 
            "若非道眼高明者，谁肯甘心寂寞滨。"
        ], 
        "title": "赠郑邴文", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "天官妙选待才贤，茂宰清明众所传。", 
            "漠漠去帆冲暮雨，萧萧行李似当年。", 
            "逶迤客路朝京口，迢递王城在日边。", 
            "为说乌程民吏待，金陵酒美莫留连。"
        ], 
        "title": "送萧县丞朝京", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "柳絮飞飞共语离，尊前会面定何时。", 
            "交情冷淡孤衷在，世味辛酸两鬓知。", 
            "春水乱滩船下疾，晓风残月酒醒迟。", 
            "湖边鸥鹭休相笑，破箧无钱只有诗。"
        ], 
        "title": "金华道中送郑邴文东归", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "孤舟晓出古关西，江树萧疏绕坏堤。", 
            "七里冈前寒雪霁，三茅峰顶暮云齐。", 
            "酒家寂寞人稀醉，车马纵横客易迷。", 
            "迢递渐看宫阙近，月鸣时听夜乌啼。"
        ], 
        "title": "金陵道中", 
        "type": "律诗", 
        "yun": "齐"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "只合山中度岁时，欲求闻达岂相宜。", 
            "命轻似絮人争笑，心直如弦鬼亦知。", 
            "怕见是非休看史，未忘习业尚耽诗。", 
            "春风归去江南路，芳草满汀花满枝。"
        ], 
        "title": "燕山客中", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "吴山入梦驿程赊，身逐孤帆客海涯。", 
            "九十日春多是雨，三千里路未归家。", 
            "桄榔土润蛮烟合，杨柳江深瘴雾遮。", 
            "倚遍阑干愁似海，杜鹃啼过木兰花。"
        ], 
        "title": "闽中春暮", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "荒台独上故城西，辇路凄凉草树迷。", 
            "废冢已无金虎踞，坏墙时有夜乌啼。", 
            "采香径断来麋鹿，响屟廊空变蒺藜。", 
            "欲吊伍员何处是，淡烟斜日不堪题。"
        ], 
        "title": "登姑苏台怀古", 
        "type": "律诗", 
        "yun": "齐"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "落落晨星耆旧稀，奋然一出拯危机。", 
            "石头路滑有时到，山顶云深无梦归。", 
            "帆叶饱风冲白浪，雪花和露湿缁衣。", 
            "八功德水谈空处，应有江禽入座飞。"
        ], 
        "title": "送越上人住蒋山", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "一锡横飞下镜湖，头颅老去世缘疏。", 
            "庭栽竹少堪容鹤，池种莲多不碍鱼。", 
            "满室香云经尽后，半窗明月定回初。", 
            "陶潜懒入东林社，在在青山可结庐。"
        ], 
        "title": "送莲社陆道师归镜湖别业", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "晋鄙遥山接太霞，十年从仕鬓空华。", 
            "秋来有雁偏催客，腊尽无梅更忆家。", 
            "私属羊毛皆入税，边风马乳代烹茶。", 
            "番思共隐江南日，每为论诗到晚鸦。"
        ], 
        "title": "答山西杨宪副故旧见寄", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "郭门南面似襄州，野树寒山对倚楼。", 
            "公子城空无食客，霸王宅坏有荒丘。", 
            "夕阳冉冉仍西下，秋水茫茫共北流。", 
            "只是今时已惆怅，不应更为昔人愁。"
        ], 
        "title": "吴兴南门怀古", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "湖乡风景三秋后，佛界轩亭四望开。", 
            "碧水翻从城里过，青山直到县门来。", 
            "鱼商酒市晴偏集，钓艇莲舟晚共回。", 
            "自古登高能作赋，坐中谁是大贤才。"
        ], 
        "title": "登德清百僚山", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "选佛场中让长年，爱投静刹寄高禅。", 
            "法身谩应人天供，世谛兼通内外篇。", 
            "月照袈裟行道遍，华飞如意说经圆。", 
            "闻师剩有藏书在，拟借邻房未有缘。"
        ], 
        "title": "寄述古道上人", 
        "type": "律诗", 
        "yun": "先"
    }, 
    {
        "author": "张宪", 
        "era": "元", 
        "subtype": null, 
        "text": [
            "雉子斑，双双起，锦膺绣颈斑斓尾。", 
            "十步一啄粟，百步一饮水。", 
            "雌逐雄飞雄随雌，誓不愿拘挛生，宁求野斗死。", 
            "野鹰昨夜下蒿藜，搦雄飞去雌独归。", 
            "雉子斑，忍分离，辟邪伎作鼓吹悲。"
        ], 
        "title": "雉子斑曲", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "雨声绕山来，撼屋风猎猎。", 
            "银床暑气消，金井下梧叶。", 
            "胭脂堕微泪，鸾镜晓妆怯。", 
            "香冷红象梳，髻薄钗燕帖。"
        ], 
        "title": "秋怨", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "美人夜出胭脂井，骨醉香肌春不醒。", 
            "去年阿护不重来，独倚晨光照芳影。", 
            "彩云红雨两无心，觉来飞去三青禽。"
        ], 
        "title": "桃花梦", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "银鳞靡靡天光晚，画出梁王江上苑。", 
            "脩眉凝睇秋波长，薄袖分香春麝煖。", 
            "氤氲宝鼎腾水沉，寂历宫门闭金键。", 
            "三十六竽吹紫云，露冷高台双凤远。"
        ], 
        "title": "梁苑行", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "杨白花，何轻薄。", 
            "随风渡江去，飞向谁家落。", 
            "江南风雨春先老，陌上悠扬为谁好。", 
            "永巷春归梦不成，绿池一夜浮萍生。"
        ], 
        "title": "杨白花", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "四弦嘈嘈弹，北风边马嘶。", 
            "回头望汉月，遥落长安西。", 
            "白草没行路，万里春凄迷。", 
            "谁谓秭归女，去作单于妻。", 
            "抆泪入穹庐，颦眉向羊酪。", 
            "敢恨君恩轻，惟怜妾命薄。", 
            "安危托妇人，良为君王羞。", 
            "谋臣自无策，画史不须尤。"
        ], 
        "title": "昭君怨", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "石郎家住南山里，夜叱卧羊成队起。", 
            "砑光罗帽舞香山，金矿银坑烂如纸。", 
            "竹节短鞭鞭赤狐，山精木魅声呜呜。", 
            "回风蹋水过溪曲，旋折山花聘小姑。"
        ], 
        "title": "神弦（十一曲）白石郎", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "双燕复双燕，双飞绣户中。", 
            "梅梁立春雨，桂殿别秋风。", 
            "火焚柏梁台，信断乌衣国。", 
            "羁雌忆孤雄，双飞难再得。", 
            "卵破巢既空，系丝徒尔红。", 
            "曾如燕赤凤，能入汉皇宫。"
        ], 
        "title": "双燕离", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "今宵何处月，南浦木兰船。", 
            "半夜凉风起，荷花如锦鲜。", 
            "莫剪茎上叶，水珠有时圆。", 
            "且留泥下藕，要使根株连。", 
            "鸳鸯不并翅，好事琉璃脆。", 
            "解佩掷真珠，少酬交甫意。"
        ], 
        "title": "绿水谣", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "孤城四面啼猛虎，怒豹咆哮饿彪舞。", 
            "东海王公长猎儿，手有长刀腰有弩。", 
            "黄公前日为虎吞，胆落猎儿深闭门。", 
            "今晨冯妇复攘臂，虎视不动门前蹲。", 
            "君不见妖狐假威不敢搏，而况真虎据岩壑。", 
            "伥魂导虎已何时，血腥芳草愁离离。"
        ], 
        "title": "伥魂啼血行二首 其一", 
        "type": "古风", 
        "yun": null
    }, 
    {
        "author": "张宪", 
        "era": "元", 
        "subtype": null, 
        "text": [
            "须弥削出金芙蓉，青苍万古摩玄穹。", 
            "丹砂空绿斗灵寿，七十二候常春风。", 
            "金骨仙人秘灵宝，蟠桃花下金光草。", 
            "不知寿与天齐倾，但见群真头白早。", 
            "君不见十八公封五大夫，根盘琥珀枝珊瑚，与君绘作春山图。"
        ], 
        "title": "春山行", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "天地不自私，至宝发山川。", 
            "谁于黄金岩，得此一脉泉？", 
            "涓涓成不息，曹溪宁后先？", 
            "造化亦有待，于师亦前缘。", 
            "既供香积厨，复灌富阳田。", 
            "譬彼释氏法，一灯遍三千。", 
            "泉流愿无竭，灯光永相传。", 
            "日居而月诸，于亿万斯年。"
        ], 
        "title": "一脉泉铭，为中一元禅师作", 
        "type": "古风", 
        "yun": "先"
    }, 
    {
        "author": "张昱", 
        "era": "元", 
        "subtype": null, 
        "text": [
            "旧识谈天叟，挑囊又赋归。", 
            "性谐麋鹿友，身老薜萝衣。", 
            "高步云同举，潜形鹤自飞。", 
            "清醪香泼瓮，黄绢织成机。", 
            "生事有绳准，清言无是非。", 
            "勿矜弦上操，若听古人稀。"
        ], 
        "title": "送薛山人归富春", 
        "type": "古风", 
        "yun": "微"
    }, 
    {
        "author": "张昱", 
        "era": "元", 
        "subtype": null, 
        "text": [
            "天人本无二，万物备吾身。", 
            "一诚苟无妄，呼吸皆鬼神。", 
            "南邦五六月，熯阳如火燉。", 
            "法师念民食，升坛肆怒嗔。", 
            "符召五雷伏，龙起三江滨。", 
            "风云随指顾，沛泽来逡巡。", 
            "岂惟盈沟浍，更且溢河津。", 
            "道路接歌颂，田家具仓囷。", 
            "茫茫大钧内，造化岂不仁？", 
            "安得法师辈，飞行遍八垠。", 
            "以兹云霓心，慰彼大旱民。"
        ], 
        "title": "赠孙雷师祈雨有应", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "守拙中乃逸，用智机或生。", 
            "所以抱真士，泯焉黜聪明。", 
            "卖药不二价，悬壶无姓名。", 
            "逍遥城市间，心与造物并。", 
            "鹤长断则悲，凫短续则惊。", 
            "万物有常性，巧伪非人情。", 
            "乘黄一剪拂，千里无留行。", 
            "贤哉拙逸翁，可以为世程。"
        ], 
        "title": "拙逸诗", 
        "type": "古风", 
        "yun": "庚"
    }, 
    {
        "author": "张昱", 
        "era": "元", 
        "subtype": null, 
        "text": [
            "一身既从军，宁复顾家室？", 
            "日食官仓粮，惟知事行役。", 
            "昨朝号令下，负弩趋大碛。", 
            "驱车出城去，旌麾耀白日。", 
            "男儿重横行，万乘假羽翼。", 
            "意气从中来，性命何所惜？", 
            "雕鸣沙塞雨，四面无马迹。", 
            "不有封侯贵，班超肯投笔。"
        ], 
        "title": "从军行", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "暄风日夜起，春到亦已久。", 
            "清晨捲帘坐，惆怅闺中妇。", 
            "闻莺暗垂泪，对花懒抬手。", 
            "昨宵梦夫婿，白马章台走。", 
            "结成合欢带，自置妾怀袖。", 
            "觉来风张幔，啼鸟在高柳。", 
            "空织锦回文，佳期竟何有？"
        ], 
        "title": "晚春词", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "采莲复采莲，采花莫采叶。", 
            "叶上多朝露，花开盛颜色。", 
            "同舟二姝女，流盼轶明月。", 
            "斗溜荷上珠，将逞肌肤白。", 
            "岸上骑马郎，调笑五陵客。", 
            "岂不念所欢，淇水不可越。"
        ], 
        "title": "采莲词", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "渔家无别业，衣食惟罟网。", 
            "生长风波中，舟楫惯来往。", 
            "江平风波静，天静榔板响。", 
            "得鱼固所欲，忖心辄内怏。", 
            "群生各有命，吾宁受其养？", 
            "敢恣口实求，而绝生意盎。", 
            "遐思放麑翁，乃属中山相。"
        ], 
        "title": "捕鱼词", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "天风吹孤蓬，一去无留踪。", 
            "或与回飙遇，犹希返故丛。", 
            "同饮南陵水，况是亲骨肉。", 
            "相见无别辞，缕缕诉衷曲。", 
            "衷曲犹未伸，征车动行尘。", 
            "屏营高堂上，尊酒聊具陈。", 
            "纫兰以为赠，此志良不薄。", 
            "冀藏怀袖间，时用慰绵邈。"
        ], 
        "title": "赠吴琰代宣州", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "种兰杂荆棘，棘长伤兰根。", 
            "结交或匪良，中道生谤言。", 
            "所以明哲士，慎之非一门。", 
            "美玉累卞和，明珠诬马援。", 
            "终焉各有辨，暂屈宁为冤？"
        ], 
        "title": "题简掾辨诬卷后", 
        "type": "古风", 
        "yun": "元"
    }, 
    {
        "author": "张昱", 
        "era": "元", 
        "subtype": null, 
        "text": [
            "数会诚不辞，暂离还相忆。", 
            "虽无膏肓虑，伏枕已旬日。", 
            "雨雪高楼上，阴沈病增剧。", 
            "不知湖中水，晴后添几尺？", 
            "日照花枝明，风吹柳条碧。", 
            "感此春事深，携壶想无及。"
        ], 
        "title": "卧病寄孟天炜郎中", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "愚者昧其识，沈冥生死中。", 
            "一为利欲染，罔测吉与凶。", 
            "轹辘前后声，覆辙无不同。", 
            "遑遑驷马车，驺从行趋风。", 
            "恶影不息荫，世路焉愧躬？"
        ], 
        "title": "自警二首 其一", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "两足与之翼，去齿存其角。", 
            "乾坤负冥顽，造化乃忖度。", 
            "恃此以为勇，能无遭束缚？", 
            "冲冠与裂眦，未信尽堪托。", 
            "毋为万物先，内省有先觉。"
        ], 
        "title": "自警二首 其二", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "宋学士作序。", 
            "天地无私恩，日月无私照。", 
            "信哉太史笔，区别造化妙。", 
            "祯祥靡有常，孝感斯乃兆。", 
            "金鱼章服贵，三事惟克肖。", 
            "使君实启之，后嗣有馀耀。"
        ], 
        "title": "孝感诗，为吕运使题", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "连日春风暖，面容为之鲜。", 
            "仰看树上花，荑萼亦复然。", 
            "中有和鸣鸟，羽翼相向肩。", 
            "胡能不命觞，酌此花鸟前。", 
            "饮之岂不醉，所贵乃其天。", 
            "颓乎曲糵间，南床得佳眠。", 
            "如何靖节翁，乃赋止酒篇？"
        ], 
        "title": "饮酒诗，示婿时伯庸四首 其一", 
        "type": "古风", 
        "yun": "先"
    }, 
    {
        "author": "张昱", 
        "era": "元", 
        "subtype": null, 
        "text": [
            "青阳时至矣，萱草满堂阶。", 
            "柔叶刷翠羽，对之忧思裁。", 
            "室中无长物，所蓄惟酒杯。", 
            "客至即与饮，既醉从先回。", 
            "平生旷达怀，何曾计尊罍？", 
            "得钱即付酒，酒尽钱复来。", 
            "百年能几何，笑口时自开。"
        ], 
        "title": "饮酒诗，示婿时伯庸四首 其二", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "光阴剧奔电，金石难与期。", 
            "仙人浮丘公，此日竟何之？", 
            "看取古圣贤，丘冢亦累累。", 
            "死而不朽者，六经岂余欺？", 
            "酒中有妙趣，俗士不可医。", 
            "及时不作乐，事过徒伤悲。", 
            "年华驷马车，日夜劳驱驰。"
        ], 
        "title": "饮酒诗，示婿时伯庸四首 其三", 
        "type": "古风", 
        "yun": "支"
    }, 
    {
        "author": "张昱", 
        "era": "元", 
        "subtype": null, 
        "text": [
            "既老怜馀生，放情在曲糵。", 
            "每到花开时，一饮辄累月。", 
            "何曾校尊罍，酒量盈与竭。", 
            "二仪蘧蒢舍，百年羁旅客。", 
            "刘伶乃放达，注意颂酒德。", 
            "不见昨日花，今朝谢颜色。", 
            "贤愚俱有归，修短随造物。"
        ], 
        "title": "饮酒诗，示婿时伯庸四首 其四", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "中舍唐宗室，丹青焕云汉。", 
            "适当天后朝，家国生屯难。", 
            "所愿执艺事，婉焉而上谏。", 
            "制为摘瓜图，忠恪非鄙慢。", 
            "冀或宵览馀，骨肉释冰炭。", 
            "章怀恭顺子，尽室赴忧患。", 
            "回首横门道，苦泪落馀栈。", 
            "路见摘瓜者，恧然兴永叹。", 
            "悲哉黄台辞，四摘乃抱蔓。", 
            "神器有天命，侈心暂惑乱。", 
            "梁公社稷臣，直劫四庙算。", 
            "煌煌万方业，复得返贞观。"
        ], 
        "title": "题唐李昭道画摘瓜图（即小李将军思训子）", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "佳游在上巳，属此清明前。", 
            "春景已云宴，风光犹未暄。", 
            "往寻智果寺，竟得参寥泉。", 
            "云物岂殊昔，人世自更迁。", 
            "邈哉长公咏，风流想当年。", 
            "我辈复登临，花界何因缘？", 
            "古佛俨香阁，真诠积华轩。", 
            "境超万念空，道胜诸妄捐。", 
            "缅怀此会难，徘徊未云还。", 
            "申章续芳藻，冀或来者传。"
        ], 
        "title": "上巳日，杭州府学教授徐一夔、四斋训导拉游智果寺，访东坡，题参寥泉", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "种竹不在多，竹多翻自俗。", 
            "周生达此意，窗户惟数竹。", 
            "凉飙集雅吹，炎景消烦燠。", 
            "精神穆如咏，兴寄淇园绿。", 
            "谁云翡翠枝，不有凤凰宿？", 
            "苔阶近相对，色净尊中醁。", 
            "虽非沈湎事，庶以忘宠辱。", 
            "何可一日无，此君美如玉。"
        ], 
        "title": "此君轩，为周昉赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "鹤驭从天来，雪光照云阙。", 
            "戛然九皋唳，散落三山侧。", 
            "乃知羽人师，近作金门客。", 
            "玉女见投壶，后羿从奔月。", 
            "令威古仙子，竟使枉其辙。", 
            "不言三清事，但叙千年别。", 
            "至今栖鹤处，光怪常不灭。", 
            "有时玉笙歌，云气犹下接。", 
            "欲赋游仙词，作者不可得。", 
            "斗酒谁为呼，吾将招李白。"
        ], 
        "title": "栖鹤轩", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "昔别翁未婚，翁今已抱孙。", 
            "俊哉东床婿，玉树照名门。", 
            "知我丈人行，再拜情谊敦。", 
            "惠顾每持酒，坐语移朝昏。", 
            "离居获轸念，殊慰羁旅魂。", 
            "我自京城回，安分守丘樊。", 
            "家事复儒业，宁同东掖垣？", 
            "尚赖稽古力，似若吾道存。", 
            "终焉营菟裘，两翁老青原。"
        ], 
        "title": "陈孔硕回泰和柬，寄其丈人罗楚翁处士", 
        "type": "古风", 
        "yun": "元"
    }, 
    {
        "author": "张昱", 
        "era": "元", 
        "subtype": null, 
        "text": [
            "开轩出平湖，四望惟青天。", 
            "啸声静中起，万象俱回旋。", 
            "云霞未改色，水波为之先。", 
            "白日每少光，长风亦萧然。", 
            "沈吟阮公咏，兴怀广武边。", 
            "寂寞千载后，慷慨千载前。", 
            "斯人竟何人，托志在空言。"
        ], 
        "title": "啸轩", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "祸福凭谁降，鸡豚合有灾。", 
            "年年当社日，箫鼓赛神来。"
        ], 
        "title": "题村庙", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "峰在西天竺，青莲千叶开。", 
            "佛应无妄说，或恐是飞来。"
        ], 
        "title": "飞来峰", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "洞閟烟霞古，岩回藤蔓丛。", 
            "谁能将剑术，往问白猿公。"
        ], 
        "title": "呼猿洞", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "东坡龙井回，题名塔砖上。", 
            "岂期后百年，过者为瞻仰？"
        ], 
        "title": "题名石", 
        "type": "绝句", 
        "yun": "漾"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "两涧何年合，一桥终日闲。", 
            "桃花逐流水，未觉是人间。"
        ], 
        "title": "合涧桥", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "龙或藏其用，迹与蛇何异？", 
            "惭愧耕稼人，犹来候云气。"
        ], 
        "title": "龙公洞", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "僧既非昔年，猿亦异往日。", 
            "唯有饭猿台，犹是当时石。"
        ], 
        "title": "饭猿台", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "连岩有栈道，重叠架古木。", 
            "勿轻纵步险，平地折车轴。"
        ], 
        "title": "连岩栈", 
        "type": "绝句", 
        "yun": "屋"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "客儿谢家子，明师梦相待。", 
            "斯人骨亦朽，斯亭尚千载。"
        ], 
        "title": "客儿亭", 
        "type": "绝句", 
        "yun": "贿"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "法师禅定时，万象付冥漠。", 
            "至今岩前石，每每天花落。"
        ], 
        "title": "坐禅石", 
        "type": "绝句", 
        "yun": "药"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "腊后春才到，寒香袭素袍。", 
            "梅花如有意，不在粉墙高。"
        ], 
        "title": "邻墙梅花", 
        "type": "绝句", 
        "yun": "豪"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "朝撞亦悤悤，暮撞亦悤悤。", 
            "销磨浮世事，都在数声中。"
        ], 
        "title": "闻钟", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "种得宜男草，忘忧度岁华。", 
            "墨池怜照影，朵朵凤头花。"
        ], 
        "title": "墨萱草", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "葛仙浴丹溪，饮溪骨自蜕。", 
            "试问归来鹤，何人寿千岁？"
        ], 
        "title": "葛仙溪", 
        "type": "绝句", 
        "yun": "霁"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "平地有摧辀，慎者或不免。", 
            "奈何千金躯，涉此风涛险。"
        ], 
        "title": "济川图", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "万夫起铜盘，拔地一千丈。", 
            "宁知白露华，暗满菊花上。"
        ], 
        "title": "菊花", 
        "type": "绝句", 
        "yun": "养"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "片月出幽林，闲情欲不禁。", 
            "天寒怜翠袖，为赋白头吟。"
        ], 
        "title": "臧祥卿画竹枝白头禽扇面", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "馆娃宫前洞，西施旧来往。", 
            "自载扁舟后，岁岁春萝长。"
        ], 
        "title": "西施洞", 
        "type": "绝句", 
        "yun": "养"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "西施往行处，好事作履迹。", 
            "几寸莓苔深，见者为怜惜。"
        ], 
        "title": "履迹", 
        "type": "绝句", 
        "yun": "陌"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一种陇头树，东风都合吹。", 
            "未应造物者，偏在向南枝。"
        ], 
        "title": "问梅", 
        "type": "绝句", 
        "yun": "支"
    }, 
    {
        "author": "张翥", 
        "era": "元", 
        "subtype": null, 
        "text": [
            "碧天向晚，远云开疑是、江南山色。", 
            "渺渺孤鸿残照外，独上高城望极。", 
            "鸡散台空，萤沉苑废，龙去沟无迹。", 
            "英雄安在，千秋恨血凝碧。", 
            "我欲携酒重来，佛狸祠下，字暗苍苔石。", 
            "社鼓神鸦浑不见，一片青青荠麦。", 
            "夜月琼枝，春风水调，肯慰淹留客。", 
            "翩然归去，天风扶下双舄。"
        ], 
        "title": "百字令 燕城晚望", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "谢董糟丘。", 
            "罢醉乡侯。", 
            "更开除、从事青州。", 
            "长瓶尽卧，大白休浮。", 
            "本欲成欢，翻引病，不销愁。", 
            "今日空喉。", 
            "明日扶头。", 
            "甚窦中、瓮下堪羞。", 
            "客应嗔断，妇不须谋。", 
            "指水为言，山作誓，有盟鸥。"
        ], 
        "title": "行香子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "扰扰阎浮。", 
            "清浊同流。", 
            "费精神、补喜填忧。", 
            "岁云暮矣，卿可归休。", 
            "有板支颐，书遮眼，被蒙头。", 
            "蝼蚁王侯。", 
            "华屋山丘。", 
            "待他时、老去优游。", 
            "筑间茅屋，买个黄牛。", 
            "种芋成区，瓜作圃，稻盈畴。"
        ], 
        "title": "行香子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "水远天低。", 
            "雪意垂垂。", 
            "火炉头、煨芋燃萁。", 
            "蒲团稳坐，纸帐低围。", 
            "且放些慵，补些拙，学些痴。", 
            "休惹群儿。", 
            "唱起铜鞮。", 
            "笑山翁、醉倒如泥。", 
            "谁分蜾嬴，莫近鸱夷。", 
            "把独醒人，沉醉者，两忘机。"
        ], 
        "title": "行香子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "传癖诗逋。", 
            "野逸山臞。", 
            "是幽人、平日称呼。", 
            "过如饭袋，胜似钱愚。", 
            "尽我为牛，人如虎，子非鱼。", 
            "石铫风炉。", 
            "雪碗冰壶。", 
            "有清茶、可润肠枯。", 
            "生涯何许，机事全疏。", 
            "但伴牢愁，盘礴赢，鼓咙胡。"
        ], 
        "title": "行香子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "佛寺云边。", 
            "茅舍山前。", 
            "树阴中、酒旆低悬。", 
            "峰峦空翠，溪水清涟。", 
            "只欠梅花，欠沙鸟，欠渔船。", 
            "无限风烟。", 
            "景趣天然。", 
            "最宜他、隐者盘旋。", 
            "何人村墅。", 
            "若个林泉。", 
            "恰似敧湖，似枋口，似斜川。"
        ], 
        "title": "行香子 山水便面", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "酒量无多。", 
            "不饮从他。", 
            "看黄垆、似隔山河。", 
            "渊明自止，醉尉谁呵。", 
            "也莫豪吟，莫狂舞，莫高歌。", 
            "鸥外风波。", 
            "蜗角干戈。", 
            "算百年、一梦南柯。", 
            "阅人传舍，随处行窝。", 
            "便富熏天，气盖世，待如何。"
        ], 
        "title": "行香子 止酒五首", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "阑干十二东风外，春藏画楼鸳琐。", 
            "蜡炬光浓，氍毹坐软，宝鼎旋培沉火。", 
            "玻璃盏大。", 
            "但有酒须倾，有歌须和。", 
            "剧饮淋浪，万金良夜虚过。", 
            "中年情绪易恶，风流青镜里，销减些个。", 
            "闽雨程赊，吴云驿远，别恨料应如我。", 
            "先拚醉卧。", 
            "任杨柳烟销，海棠月堕。", 
            "明日江头，倩谁留画舸。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "江霜一树凄凉叶，惊鸟夜深啼落。", 
            "客里相逢，尊前细数，几度雨漂风泊。", 
            "微吟缓酌。", 
            "渐月影斜欹，画阑东角。", 
            "只怕梅花，无人看管瘦如削。", 
            "江湖容易岁晚，想多情念我，归信曾约。", 
            "尘土狂踪，山林旧隐，梦寄草堂猿鹤。", 
            "离怀最恶。", 
            "是酒醒香残，烛寒花薄。", 
            "一段销凝，觉来无处着。"
        ], 
        "title": "齐天乐 临川夜饮滏阳李辅之寓所", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "金銮学士，天上归来、兰舟小驻芜城。", 
            "供奉新词，几度惯赋鸣筝。", 
            "相逢沉郎绝艺，为尊前、细写余情。", 
            "问何似，似秦关雁度，楚树蝉鸣。", 
            "我亦从来多感，但登山临水，慷慨愁生。", 
            "一曲哀弹，只遣髯变魂惊。", 
            "行期买花载酒，趁秋高、月明风清。", 
            "须尽醉，听江头、肠断数声。"
        ], 
        "title": "声声慢", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "西风坠绿。", 
            "唤起春娇，嫣然困倚修竹。", 
            "落帽人来，花艳乍惊郎目。", 
            "相思尚带旧恨，甚凄凉、未忺妆束。", 
            "吟鬓底，伴寒香一朵，并簪黄菊。", 
            "却待金盘华屋。", 
            "园林静、多情怎禁幽独。", 
            "蛱蝶应愁，明日落红难触。", 
            "那堪雁霜渐重，怕黄昏、欲睡未足。", 
            "翠袖冷，且莫辞、花下秉烛。"
        ], 
        "title": "声声慢", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "客汝知乎，载酒轻舟，看花小车。", 
            "胜炎州出使，瘴浮征旆，禁门待漏，霜满朝靴。", 
            "岁去堂堂，老来冉冉，瓶雀飞时手怎遮。", 
            "平生事，叹山林迹远，霄汉程赊。", 
            "从渠梦蝶疑蛇。", 
            "得放懒、还须自在些。", 
            "甚天荒地老，铜台歌舞，水流云在，金谷豪奢。", 
            "客问先生，归宜早计，醉后之言可信耶。", 
            "鸥盟在，任渔蓑江上，雨细风斜。"
        ], 
        "title": "沁园春", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "天上玉堂，海外瀛洲，山中蜕岩。", 
            "甚六十四岁，出持使节，八千余里，来驻征骖。", 
            "香火缘深，功名意薄，梦觉仙家雪满簪。", 
            "桐花社，喜酒边莺燕，诗外云岚。", 
            "锦堂容我清酣。", 
            "拥画烛、金钩手屡探。", 
            "怪朗吟御史，笑回红粉，送归司马，泪湿青衫。", 
            "蜀魄春多，塞鸿秋远，无限离情老不堪。", 
            "空留意，在水光山色，江北江南。"
        ], 
        "title": "沁园春", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "何许登临，路绕芜城，冈连楚皋。", 
            "爱流云低响，歌催琼树，微波照影，人艳仙桃。", 
            "松院移尊，柳桥携袖，随处兰舟且暂捎。", 
            "秋无际，望空江雁远，落木天高。", 
            "不妨左手持螯。", 
            "更右把、金尊送浊醪。", 
            "叹鸡台草暗，凄然兴废，龙山烟冷，老矣英豪。", 
            "白发宁饶，黄花任插，要里西风破帽牢。", 
            "刘郎醉，把吴笺笑擘，试与题糕。"
        ], 
        "title": "沁园春", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "谁唤娇娆，斜插双弦，华筵乍开。", 
            "爱玉纤轻轧，半笼翠袖，歌喉缓引，暗点鸳鞋。", 
            "胡部新声，乐工巧制，写出龙沙马上哀。", 
            "哀何似，似离鸾惊起，白雀飞来。", 
            "丁宁击节金钗。", 
            "要细听、春风且慢催。", 
            "正宫商分犯，拽归双调，伊州入破，攧遍三台。", 
            "画扇香收，罗巾汗湿，愁是云兜醉后回。", 
            "花闲客，任鸾绡缠髻，更尽余杯。"
        ], 
        "title": "沁园春 次韵李元之听董氏双弦", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "花信风寒，绮窗深、匆匆禁烟时节。", 
            "燕子乍来，宿雨才晴，满树海棠如雪。", 
            "黛眉准拟明朝画，灯花剪、妆奁双叠。", 
            "负佳约、鹊还误报，燕应羞说。", 
            "宝镜将圆又缺。", 
            "从涩尽银簧，怕吹呜咽。", 
            "一霎梦魂，也唤相逢，依黯断云残月。", 
            "古来多少春闺怨，看薄命、无人如妾。", 
            "软绡帕、凭谁寄将泪血。"
        ], 
        "title": "花心动 剑浦有感", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "岁晚江空，雪飞风起，老境若为聊赖。", 
            "家人解事，准备深尊，旋遣夜窗寒解。", 
            "萍梗孤踪，幻影浮生，万里喜还闽海。", 
            "但囊中留得，诗篇烂写，水情山态。", 
            "真比似、一个冥鸿，南来北去，阅尽几重关塞。", 
            "名缰利锁，绊杀英雄，都付醉乡之外。", 
            "惟不能忘，一舸吴淞，鲈脍豉羹莼菜。", 
            "且今宵还我，冰壶天地，眼空尘界。"
        ], 
        "title": "苏武慢", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "冻雨跳空，朔云屯地，陡觉夜寒无赖。", 
            "谁从蕊阙，宴罢群仙，一样佩零珠解。", 
            "应唤冯夷，起舞回风，搅碎渺茫银海。", 
            "倚南窗清思，盈襟看尽，整容斜态。", 
            "君试问、白羽鸣弦，青貂束锦，千骑猎归烟塞。", 
            "何如倦客，蜡屐枝筇，乘兴竹边梅外。", 
            "随处堪寻，卖酒人家，春渚水乡挑菜。", 
            "趁湖山晴晓，吟魂飞上，玉峰瑶界。"
        ], 
        "title": "苏武慢 对雪", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "江皋空阔。", 
            "更半霎轻风，些儿微雪。", 
            "倚树仙姬，翠袖暮寒应怯。", 
            "闲拈玉龙自品，爱冰姿、与花争洁。", 
            "一阕霓裳乍了，又落梅初叠。", 
            "怕曲终人去彩云绝。", 
            "便梦断瑶台春思愁结。", 
            "□□□□、□□□□□□。", 
            "那堪绿毛幺凤，向苔枝、数声啼咽。", 
            "留得余香满袂，已西山斜月。"
        ], 
        "title": "孤鸾 题钱舜举仙女梅下吹笛图", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "恨行云、特地高寒，牢笼好梦不定。", 
            "婉娩年华，凄凉客况，泥酒浑成病。", 
            "画阑深，碧窗静。", 
            "一树瑶花可怜影。", 
            "低映。", 
            "怕月明照见，青禽相并。", 
            "素衾正冷。", 
            "又寒香、枕上薰愁醒。", 
            "甚银床霜冻，山童未起，谁汲墙阴井。", 
            "玉笙残，锦书迥。", 
            "应是多情道薄幸。", 
            "争肯。", 
            "便等闲孤负，西湖春兴。"
        ], 
        "title": "定风波（商角调） 商角调西江客舍酒后闻梅花吹香满窗醒而赋此", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "城南北风朝卷沙，将军开宴树大牙。", 
            "黄须健儿饱酒肉，十十五五来将车。", 
            "尽驱丁男作生口，鬼妾鬼马充其家。", 
            "呜呼上天不可问，道旁观者徒咨嗟。"
        ], 
        "title": "城南", 
        "type": "古风", 
        "yun": "麻"
    }, 
    {
        "author": "张翥", 
        "era": "元", 
        "subtype": null, 
        "text": [
            "忆昔往寻剡中山，南明天姥相萦盘。", 
            "客路上头穿鸟道，行人脚底踏风湍。", 
            "旦寒露重多成雨，泄雾濛云互吞吐。", 
            "仆夫相呼岩谷间，空响应人作人语。", 
            "溪穷岸断地忽平，石门壁立如削成。", 
            "隔水无数山花明，中有人家鸡犬声。", 
            "向来老眼曾到处，此境俱作桃源行。", 
            "百年留在范宽笔，水墨精神且萧瑟。", 
            "上有翰林学士之院章，恐是宣和旧时物。", 
            "林𤠔野鹤应自在，令我相见犹前日。", 
            "时平会乞閒身归，一壑得专吾事毕。"
        ], 
        "title": "范宽山水", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "终南山色秀可食，中有游云动凝碧。", 
            "华岳西面仙掌高，仙都下射金精白。", 
            "绀宫琳馆凭险阻，渭水晴川来咫尺。", 
            "古木深藏魍魉寒，阴厓晓入蜿蜒黑。", 
            "幽人旧隐依青壁，萝径紫篱闭寥阒。", 
            "野桥插岸何处船，落日无人独归客。", 
            "栎翁笔法追郭熙，远意欲寄烟霞微。", 
            "半生江海屡惊梦，万里风尘能化衣。", 
            "捷径无媒既愁寂，故山好在曷遄归。", 
            "尚说于今明月夜，时有箫声台上飞。"
        ], 
        "title": "张师夔为郭子静作终南山色因题", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "定水山中多古桂，老璘结茅来避世。", 
            "囊中少试蒸花法，正藉烟霏作舆卫。", 
            "谁令作诗传世人，一时搅动声闻尘。", 
            "百年公案结未了，复翁拈起还清新。", 
            "唱开石壁壁成字，百颗明珠照天地。", 
            "不关旃檀林下风，薰破枯禅半边鼻。", 
            "吾闻佛家别有众香国，我亦三生学禅客。", 
            "若为一洗六根空，从子归来分半席。"
        ], 
        "title": "天香室为四明定水复见心禅师赋（寺有杨诚斋题）", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "吴兴笔法妙天下，人藏片楮无遗者。", 
            "南阳诗律动江湖，一篇才出人争写。", 
            "二老风流倾一时，只今传画仍传诗。", 
            "清涵月露秋见影，黑入雷雨寒无姿。", 
            "仇山黄鹤去不返，苕溪鸥波岁俱晚。", 
            "好呼铁爪夜铮铮，刻向青珉照人眼。"
        ], 
        "title": "题赵文敏公木石有先师题于上", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "有地须种木兰花，有树好宿双啼鸦。", 
            "木兰女儿能代父，慈鸦之雏能哺母。", 
            "姚家堂中如画图，鹤发高居彩衣舞。", 
            "当年兵尘暗乡关，扶携稿砧烟瘴间。", 
            "天留晚福在平世，去家万里仍生还。", 
            "有儿有妇供滫瀡，书声歌声动邻里。", 
            "板舆不待鱼轩，列鼎不如负米，中有至乐物莫比。", 
            "酌彼金罍酒，起为颐颜寿。", 
            "堂前日日春风和，棘心之诗岂足多。", 
            "我今独无空尔羡，如此堂中萱草何。"
        ], 
        "title": "题武林姚氏颐寿堂", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "晋阳山下蒲村渡，断坂连冈叠烟树。", 
            "横汾水落流更急，客子西归迫秋暮。", 
            "朔风转雨作雪飞，倚盖沙头泥没屦。", 
            "后来者谁须我友，望望津船出前溆。", 
            "湿云扑地边鸿惊，危桥挂岸征马生。", 
            "樵家有径冻叶平，土床火煖无人声。", 
            "乱峰倒倚白石烂，空壑半压冰槎横。", 
            "归来想像犹眼底，讵拟褐夫能画此。", 
            "溪明雪净古色起，一片荒寒在窗几，岁晚远游吾倦矣。"
        ], 
        "title": "题雪溪待渡图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "金源六叶全盛年，明昌正似宣和前。", 
            "宝书玉轴充内府，时以李早当龙眠。", 
            "想当画院供奉日，饱阅天闲万奇骨。", 
            "等閒游墨落宫扇，骏气凌风欲超忽。", 
            "雾鬣风鬉剪剔新，郎君丰格玉为人。", 
            "四带纱巾绣衣领，醉鞭踏尽燕台春。", 
            "一声白雁黄河暮，岂料征蹄竟南渡。", 
            "回首西风障战尘，女仙空抱琵琶去。"
        ], 
        "title": "题李早女真三马扇头", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "两龙颉颃出重渊，白日移海空中悬。", 
            "一龙回矫一倒起，侧磔胡髯怒喷水。", 
            "火珠炎炎如弹丸，爪底云头争控抟。", 
            "一龙仰首逆鳞露，两龙旁睨苍崖蟠。", 
            "怪风狂电浩呼汹，天吴倅立八山动。", 
            "一龙后出尤崛奇，半尾戏绕蜿蜒儿。", 
            "儿生未角已神猛，一顾却走千蛟螭。", 
            "陈翁砚池藏霹雳，往往醉时翻水滴。", 
            "便觉天瓢入手来，雨气模糊浑是墨。", 
            "我尝见画多巨幅，簸荡惊涛骇人目。", 
            "何如此笔穷变化，三尺微绡形势足。", 
            "是翁前身定龙精，故能吸歘奔精灵。", 
            "卷图还君慎封鐍，但恐破壁飞空冥。"
        ], 
        "title": "题陈所翁九龙戏珠图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "秋江水多鱼唯唯，海风驱潮葭菼靡。", 
            "轻舠竞载罛网出，欲向中流截鲂鲤。", 
            "巨鳞有神不可获，腾踏波涛脱泥滓。", 
            "最怜濡沫笭箵间，小白针头尖如指。", 
            "钓璜渭叟晚终遇，西塞玄真徵不起。", 
            "若人自是隐者徒，岂比沙岛渔蛮子。", 
            "高髯能画得玄理，涂抹山川游戏耳。", 
            "千岩万壑堆白云，稍看人家乔木底。", 
            "眼中之景何所似，富春泽畔鸬鹚里。", 
            "两台萧瑟秋风高，脚底滩声荡清泚。", 
            "我当扁舟冲雁过，彷佛厓根旧曾舣。", 
            "自知世外渔者村，只合投竿老烟水。", 
            "巨缁未办五十犗，草屩捞虾从此始。"
        ], 
        "title": "题侍郎秋江捕鱼图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "睿思殿中万几暇，缥带犀签阅名画。", 
            "君王爱此神骏姿，笔势不在韦韩下。", 
            "五云御押手自封，玉窠蟠屈宸篆红。", 
            "百年重遭赤马劫，散落不逐兵尘空。", 
            "谁欤传之能爱惜，尺楮萧萧开古色。", 
            "骊骢玉面蹄腕白，青丝络脑黄金勒。", 
            "风鬉半散头怒侧，一团渥洼云气黑。", 
            "绯衫圉郎紧控持，直恐骄腾收不得。", 
            "向来南渡小朝廷，虎视欲与金源争。", 
            "蜀襄马场能几匹，尚想按图心胆倾。", 
            "只今万里龙沙道，游牝千群饱丰草。", 
            "天闲上驷皆乘黄，驽蹇纷纷世空老。"
        ], 
        "title": "画马", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "吴兴一士气貌醇，儒冠落魄甘长贫。", 
            "医家诸书总贯穿，有病有药即与人。", 
            "山中僦屋不肯出，苦厌城市多嚣尘。", 
            "得钱沽酒饮即醉，指点富贵如浮云。", 
            "时来西湖住几日，所宿随夜餐随晨。", 
            "过门与我谈抵掌，百无一伪皆天真。", 
            "疾恶如雠每愤激，正坐时命遭其屯。", 
            "人生除贫贫则已，五鬼到此安能神。", 
            "天以清名补寒饿，昔之隐者人皆闻。", 
            "圣贤法则吾岂敢，乡里小儿安足云。", 
            "况君能医当济世，未叹行路常踆踆。", 
            "伸眉一笑索我别，北风吹雪来缤纷。", 
            "溪畔无钱附归去，垂橐不管妻子嗔。", 
            "青山白石大自在，且复挂子头上巾。", 
            "江湖多芦识者少，岁晚远游须待春。", 
            "君不见舍中之长眼眦肉，岂解善事长桑君。"
        ], 
        "title": "赠吴士桑饶", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "环瀛茫茫去不穷，大鲸吹浪鼓飓风。", 
            "楼船如山不敢过，况在泛苇浮萑中。", 
            "西方十八大尊者，径渡万里犹乘空。", 
            "犀行水开蛟蜃露，直下踏入天吴宫。", 
            "龟鱼背高盂锡稳，中流正与灵槎同。", 
            "怪头达拚四罔象，一单舁出庞眉公。", 
            "鼻端嘘气作飞塔，舌上弹咒招降龙。", 
            "两僧促膝披贝叶，一衲裹足须山童。", 
            "雪毛白鹿岐角健，斑尾黑虎双睛红。", 
            "最后坐禅如古佛，从渠抟控何神通。", 
            "吾闻浮屠多善幻，作诗自赏画者工。", 
            "君不见海波横溃鬼神恶，我无其术安能东。"
        ], 
        "title": "题泰东山藏主十八开士图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "盱母城南隐居者，一生耕凿盱南野。", 
            "何年移入明山来，筑楼山颠云在下。", 
            "环山小坞三十六，中有清池荫桑竹。", 
            "日高坞口烟雾消，稍见行人出深谷。", 
            "池头古井穿石空，绝底暗与江流通。", 
            "井中鲤鱼长尺半，人不敢取疑蛟龙。", 
            "隐居何人曾子白，谁其从者胥生式。", 
            "先生喜与山为徒，意不在仙在楼居。", 
            "胥也来读山中书。", 
            "溪翁野老时时一相过，有筐盛蕨兮有酒盛壶。", 
            "兴酣题诗满青壁，墨痕入石青模糊。", 
            "华盖浮丘，石门麻姑，邻峰丘壑可游衍，山中之乐足以遄吾躯。", 
            "生今掉头不肯住，京尘茫茫岁云暮。", 
            "岂知卬亦爱山人，未办山赀得归去。", 
            "曾先生，几时把袂明山行，洒扫楼上听松声。", 
            "黄精饱啖一千日，飞上丹梯朝玉京。"
        ], 
        "title": "重赋明山歌送胥式有仪还武昌", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "老竹叶稀多秃枝，新竹碧润含幽姿。", 
            "箨中龙子振春蛰，突出雷雨头参差。", 
            "旁蹲怪石石罅裂，裂处恍惚疑龙穴。", 
            "山中有树皆十围，活干撑青死槎折。", 
            "霜皮食尽乾藓文，半顶斩立双桠分。", 
            "最后一枝身出群，垂枝倒走阴崖云。", 
            "李侯标致不可得，小字亲题别涂黑。", 
            "纵横不在摩诘下，萧爽直与洋州敌。", 
            "玉堂学士欣见之，浓墨大书真崛奇。", 
            "森然一片铁石笔，妙甚七字琼瑰词。", 
            "此诗此画今两绝，把玩微风动毛发。", 
            "只应真宰泣雕镂，一夜山窗冷秋月。"
        ], 
        "title": "息斋竹石古木为会稽韩季博士题", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "昆山突兀摩空苍，寺幽更枕山之阳。", 
            "松杉高出人境外，楼阁半在天中央。", 
            "日照檐楹分杳霭，风回廊庑添清凉。", 
            "谷声远合蒲牢韵，林近时闻薝卜香。", 
            "红尘咫尺到不得，黄金地面生辉光。", 
            "我疑意在融结际，真宰用意非寻常。", 
            "云埋烟蔽岁月古，未与时会犹潜藏。", 
            "一旦宝像顿发见，果闻玉磬鸣高冈。", 
            "二生开示此经始，源流既浚深必长。", 
            "乃知景物不自胜，惟人方可存其纲。"
        ], 
        "title": "昆山寺（在吉安）", 
        "type": "古风", 
        "yun": "阳"
    }, 
    {
        "author": "张翥", 
        "era": "元", 
        "subtype": null, 
        "text": [
            "夜漫漫，风凛凛，严霜下，寒更甚。", 
            "狐鸣鬼啸有今夕，仓卒剑戟生高枕。", 
            "神光堕地摧白虹，呜咽英雄泪空饮。"
        ], 
        "title": "悲寒风", 
        "type": "古风", 
        "yun": "寝"
    }, 
    {
        "author": "张翥", 
        "era": "元", 
        "subtype": null, 
        "text": [
            "休洗红，洗红红在水。", 
            "新红换作裳，旧红翻作里。", 
            "回黄倒绿无定期，世情翻覆君所知。"
        ], 
        "title": "休洗红二首 其一", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "休洗红，洗红红减色。", 
            "虽好不如新，著时须爱惜。", 
            "阿母嫁女不择人，鸡飞狗走长苦辛。"
        ], 
        "title": "休洗红二首 其二", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "美人按乐春昼长，绿鬟翠袖双鸣珰。", 
            "玉箫高吹银管笛，二十三弦啼凤凰。", 
            "后来知是调筝手，窈窕傍听曾误否？", 
            "《梁州》遍彻《六么》翻，此曲惟应天上有。", 
            "行云不动暮雨生，流莺瞥目飞鸿惊。", 
            "宫驰羽疾争新声，花月六宫无限情。", 
            "君不见《后庭》《玉树》梨园谱，日日君王醉歌舞。", 
            "一朝鼙鼓动地来，禄儿危似韩擒虎。", 
            "丹青纵复王何益。", 
            "由来嗜音必亡国。", 
            "田家机杼人不知，好写《豳风》劝蚕织。"
        ], 
        "title": "周昉按乐图", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "杏叶黄，杏叶黄。", 
            "胡蝶双飞来，飞来东家墙。", 
            "东家女儿绣衣裳，可怜胡蝶惜流芳，妆鬓无心苏合香。", 
            "起弹床上筝，自歌杏叶黄。", 
            "杏叶青时君去乡，坐见黄落思断肠，安得致之在我傍。", 
            "君不来，天繁霜。"
        ], 
        "title": "杏叶黄", 
        "type": "古风", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "泊舟夜宿城南驿，借得幽房胜鹤笼。", 
            "急雨响倾千涧水，薄寒声透四檐风。", 
            "偶怀握手诗人面，想像联镳御史骢。", 
            "千里相思肠欲断，中堂灯影看摇红。"
        ], 
        "title": "雨宿无锡驿有怀潘景梁", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "荒城何喜饯皇华，满马春光路不赊。", 
            "玉闼簪缨三辅客，青云冠盖五侯家。", 
            "临江酾酒情何限，对节成诗兴未涯。", 
            "从此东南民事乐，使君和气雨随车。"
        ], 
        "title": "和韩同知", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "皎皎襟怀灿日晖，生平蕴藉定谁知。", 
            "断蓬转地三千里，老柏参天四十围。", 
            "恋阙久思羊舌谏，待时还作虎头痴。", 
            "人间鼷鼠虽无用，乘兴宜教弩发机。"
        ], 
        "title": "和丁仲谦", 
        "type": "律诗", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "随辈猖狂搅客心，区区斗粟苦相寻。", 
            "前行堕地后不止，我自绝粮渠复侵。", 
            "归兴渺然风瑟瑟，壮怀如此夜沉沉。", 
            "欲投忌器空搔首，盼杀羲轮辗宿阴。"
        ], 
        "title": "金华客舍夜鼠为祟囊有馀粟悬置榻隅群鼠思窃食之历户枢缘屋壁坠者相继苏而复登感慨偶成", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "浙江东注接天隅，吴越青山入画图。", 
            "平日胜游今日最，世间烦暑此间无。", 
            "万家楼阁苍烟覆，几处园陵白草枯。", 
            "痛饮狂歌有真趣，主人休惜酒钱粗。"
        ], 
        "title": "秋日宴江山楼", 
        "type": "律诗", 
        "yun": "虞"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "雨馆幽栖耿不眠，单衾如洗夜如年。", 
            "梧桐井畔风波恶，薜荔墙头水乐全。", 
            "压屋密云沧海立，照窗飞电玉绳连。", 
            "据床点检平生事，唯有青灯结净缘。"
        ], 
        "title": "姑苏馆夜雨", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "六年疏僻赖相维，犹记河边酌别时。", 
            "归兴暮云同缥缈，愁怀秋草共披离。", 
            "仕途萦折还幽谷，世态峥嵘又弈棋。", 
            "想像芙蓉城里住，客窗频读送行诗。"
        ], 
        "title": "寄江阴诸君", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "鲸波设险古犹今，习俗何尝计浅深。", 
            "风伯持人惊世路，山黎厌客著官箴。", 
            "君臣上下无私意，天地中间有此心。", 
            "遥想二公皆定力，曾经人海看升沉。"
        ], 
        "title": "题完颜御史等官涉海图", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "灵台寂寂湛空明，万古青山只么青。", 
            "不待有弦知律吕，会从无极辨仪刑。", 
            "世间五色真盲晦，云底三辰未杳冥。", 
            "闻道东游多胜赏，草堂回首似兰亭。"
        ], 
        "title": "送琴士瞽者张伯源游东浙", 
        "type": "律诗", 
        "yun": "青"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "梅花消息小春天，酷雨连宵响大川。", 
            "伐罪观兵交趾路，趣工兴利太湖田。", 
            "雨旸僭忒非公论，仓庾盈虚属化权。", 
            "常记薰风遍淮楚，村村香火祷神前。"
        ], 
        "title": "酷雨（是岁征交趾开太湖）", 
        "type": "律诗", 
        "yun": "先"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "击豪卧虎事非难，一柱中流颇自安。", 
            "冰炭圣贤犹未免，燕鸿时序不相干。", 
            "落花飞絮无春梦，脩竹长松有岁寒。", 
            "月旦悄然明府去，敢因俗议动悲欢。"
        ], 
        "title": "咏怀", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "书生身世短歌行，贯日襟期答圣明。", 
            "众苦小鲜游沸鼎，独怜饥鼠搅寒更。", 
            "风云惨淡千年会，天地盈虚万古情。", 
            "无象太平元有象，翠微深处管弦声。"
        ], 
        "title": "辛卯八月婺州途中用菊圃韵", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "簿书形役愧同伦，宦学如公有几人。", 
            "勋业未惭贤相种，文章宜卜醉翁邻。", 
            "江淮去住风涛恶，天地生成草木春。", 
            "珍重忘年欲倾倒，短章聊为写情真。"
        ], 
        "title": "寄张仲豪", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "春光已觉二分休，到处莺声唤客游。", 
            "醉里颠狂从汝笑，閒中滋味复何求。", 
            "人生贵贱有前定，世事升沉无尽头。", 
            "更欲小园谋一醉，卖书应惹杜陵愁。"
        ], 
        "title": "赠朱路教", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "十年师友更谁亲，四月江皋手重分。", 
            "不学轻交如覆雨，应知小厦未连云。", 
            "凤雏岂是笼中物，龙种常思冀北群。", 
            "此去文旌知不远，尺书朝夕愿相闻。"
        ], 
        "title": "送丁仲谦之杭州", 
        "type": "律诗", 
        "yun": "文"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "岧峣鹫岭梵王城，秋气平分宝界清。", 
            "火宅久居心独苦，云林初识眼增明。", 
            "禅关已被猿参透，仙洞谁教鬼凿成。", 
            "惭负半生泉石约，暂来偷暇洗尘缨。"
        ], 
        "title": "游灵隐", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "城上云山罨画遮，城中民物压纷奢。", 
            "金银璨错三千界，丹碧连绵几万家。", 
            "麋鹿屡经成故事，燕莺依旧爱新花。", 
            "清贫本是书生分，只想山林景物嘉。"
        ], 
        "title": "过姑苏", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "十年里社记情亲，此日同登陌上尘。", 
            "孔氏家声喧紫禁，王生诗笔健青春。", 
            "楩楠定见为梁栋，鱼鸟那知在网纶。", 
            "礼义扩充儒者事，菜羹疏食任吾真。"
        ], 
        "title": "和王士美", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "求官初拟报天伦，南北营营役此身。", 
            "千里关山遮故友，十年尘土污行人。", 
            "珠犀润屋心非素，诗礼传家道自新。", 
            "邂逅还乡观二妙，文章如锦气如春。"
        ], 
        "title": "次韵侯岩甫兼寄张景先", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "骅骝得自浙江西，远近重经总不迷。", 
            "寒洗官河潮欲退，暖行村径草初齐。", 
            "德驯喜藉还家力，病倒愁闻隔夜嘶。", 
            "昨晚侍亲辞别墅，杖藜踏雪路高低。"
        ], 
        "title": "丧马和平甫见赠", 
        "type": "律诗", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "燕语莺啼尽可哀，更无马迹到青苔。", 
            "自从玉树成歌后，曾见铜仙下泪来。", 
            "为晋为秦花几度，行云行雨日千回。", 
            "若教蝴蝶知春梦，尽把黄金付酒杯。"
        ], 
        "title": "别春，次扬州成廷圭韵", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "官梅过腊花开遍，何逊扬州兴未阑。", 
            "疏映粉闱疑是画，香飘罗袖欲生寒。", 
            "公馀不厌巡檐笑，夜后还思把酒看。", 
            "只恐明朝零落尽，枉教人恨角声残。"
        ], 
        "title": "省垣梅花", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "壮哉淮邑冠荆舒，新筑坚城铁不如。", 
            "完美皆吾大夫力，奠安与尔庶民居。", 
            "归心江汉朝宗水，滞迹周南太史书。", 
            "莫说鬓毛成种种，近来吾亦爱吾庐。"
        ], 
        "title": "安庆南城寄贺守帅余廷心、郡守韩公懋", 
        "type": "律诗", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "不比常年载酒游，杏花时节出杭州。", 
            "粉闱未觉为郎贵，萱草难忘此日忧。", 
            "沙漠帛书空见雁，江湖春水莫容鸥。", 
            "何时折尽垂杨柳，留取他年系别愁。"
        ], 
        "title": "丞相委入姑苏索各官俸米，留别幕府诸公", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "相君求米若求雨，员外得船如得仙。", 
            "职忝下僚班可耻，情通邻好亦堪怜。", 
            "山中棋局迷樵客，溪上桃花误钓船。", 
            "醉把玉杯无所计，不胜惆怅晚春前。"
        ], 
        "title": "至姑苏，呈太尉", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "自来名将出名儒，暂驻襜帷向上居。", 
            "城绕朱阑连百雉，门排画戟壮群乌。", 
            "云开五老招何及，秋对九峰清有馀。", 
            "楼上记成镌琬琰，庐陵须得蔡襄书。"
        ], 
        "title": "城南武威楼成，守帅余廷心自安庆使人索诗", 
        "type": "律诗", 
        "yun": null
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "中年顿觉壮心去，涉世颇知前事非。", 
            "若使范增能少用，肯教刘表失相依？", 
            "风云天上浑无定，麟凤人间不受鞿。", 
            "残梦已随舟楫远，五湖春水一鸥飞。"
        ], 
        "title": "辞答张太尉见招", 
        "type": "律诗", 
        "yun": "微"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "一夜凉风便觉秋，楚人多感易生愁。", 
            "金盘露水何曾见，纨扇恩情未肯休。", 
            "零落梧桐金井上，稀疏杨柳御街头。", 
            "近来收得麻姑信，说道蓬莱更可忧。"
        ], 
        "title": "秋兴", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "登临何事独关情，北斗阑干对面横。", 
            "汉使犹空河畔影，霓裳如在月中声。", 
            "鱼龙水阔星辰动，鸿雁风高铃铎鸣。", 
            "不待下方鸡唱罢，衲僧东指海云平。"
        ], 
        "title": "夜登天童寺观海日", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "桃花好是未全开，人世花开醉几回？", 
            "一片娇随歌扇去，满园红待使君来。", 
            "尊罍有兴皆清事，风雨明朝又绿苔。", 
            "谁见朔儿千岁实，衔巾青鸟莫相猜。"
        ], 
        "title": "桃花园招兀颜廉访使饮", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "南郡名山说武夷，幔亭尚想是秦时。", 
            "空中箫管何曾绝，洞里曾孙自不知。", 
            "石室尚遗仙蜕骨，棹歌犹唱宋人辞。", 
            "山前毛竹如龙箨，笑与壶公作杖骑。"
        ], 
        "title": "武夷山", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "旧从巫峡看猿挂，此日山中复见之。", 
            "黠与樵苏争堕果，捷于风雨下高枝。", 
            "月沉夜涧魂先断，风搅霜空叫转悲。", 
            "应记往年梅岭事，玉环付与老僧持。"
        ], 
        "title": "冷泉亭观猿", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "世代销沉在此声，几回东下复西倾？", 
            "翻腾日月迷朝夕，簸荡鱼龙定死生。", 
            "衔石每怜精卫小，投醪未见浊河清。", 
            "眼前波浪犹如此，莫说蓬山顶上行。"
        ], 
        "title": "观潮，次贝廷琚韵", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "兵权去手志何伸，耻是随班入省频。", 
            "京国蹉跎空在梦，蓬莱清浅已生尘。", 
            "绕朝谩赠秦人策，孔子将书鲁国麟。", 
            "散骑得辞丞相后，五湖安往不闲人。"
        ], 
        "title": "题后堂壁", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "白日高堂欲暮难，鸣鸠乳燕静相干。", 
            "银瓶行酒双鬟绿，玉管调笙十指寒。", 
            "蝴蝶每因飞处见，牡丹多是折来看。", 
            "明朝为遣安西使，锦字红灯织夜阑。"
        ], 
        "title": "春闺词", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "几涴先生漉酒巾，眼中犹是落花频。", 
            "春来祗与醉为伴，睡起翻疑梦是真。", 
            "翠羽栖香秦陇鸟，玉钗坠鬓洛阳人。", 
            "风光已逐流年去，此事那容更问津？"
        ], 
        "title": "春怀", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "风花时节又清明，迸泪何缘听晓莺？", 
            "咫尺故乡天近远，几家春草路纵横？", 
            "英雄转眼俱为鬼，造物于人岂绝情？", 
            "自是晚生尧舜世，不关天地不升平。"
        ], 
        "title": "闻莺", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "尘土无由得见侵，粉墙高护碧云深。", 
            "日行南陆暑不到，月度天河龙自吟。", 
            "沉饮何妨同阮籍，幽情亦或过山阴。", 
            "夜凉庭院罗衣薄，吹彻参差思不禁。"
        ], 
        "title": "同赵郎竹园夜饮", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "百镒黄金一笑轻，少年买得是狂名。", 
            "樽中酒酿湖波绿，席上人歌凤语清。", 
            "蛱蝶画罗宫样扇，珊瑚小柱教坊筝。", 
            "南朝旧俗怜轻薄，每到花时别有情。"
        ], 
        "title": "湖上漫兴四首 其一", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "烂漫风光在酒家，狂蜂冶蝶趁繁华。", 
            "人来人往如趋市，楼上楼前尽属花。", 
            "波面画船双荡桨，堤边黄犊小游车。", 
            "目成眉语知何限，消尽柔魂在狭斜。"
        ], 
        "title": "湖上漫兴四首 其二", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "湖上新泥雪渐融，门前沟水暗相通。", 
            "裙欺萱草轻盈绿，粉学樱桃浅淡红。", 
            "暮雨欲来银烛上，春寒犹在酒樽空。", 
            "青绫被薄不成梦，又是一番花信风。"
        ], 
        "title": "湖上漫兴四首 其三", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "乐事杭州奈尔何，人间富贵易消磨。", 
            "画船湖水年年在，红粉娼楼处处多。", 
            "歌引行云来绮席，舞翻回雪下春波。", 
            "东坡往日留诗后，更有何人载酒过？"
        ], 
        "title": "湖上漫兴四首 其四", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "东游好是云门寺，况在若耶溪水边！", 
            "茶会诗传唐旧刻，松坛名重晋诸贤。", 
            "行云欲傍支郎马，垂柳能维贺老船。", 
            "也当一场风月梦，为题名姓法堂前。"
        ], 
        "title": "游云门寺，同宝林别峰尊师赋", 
        "type": "律诗", 
        "yun": "先"
    }, 
    {
        "author": "张楫", 
        "era": "元", 
        "subtype": null, 
        "text": [
            "谁知幽谷里，真有寿阳妆。"
        ], 
        "title": "失调名 赠梁梅", 
        "type": "句", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "开岁七十五，故园犹未归。", 
            "看从今以后，知复是邪非。", 
            "星斗天垂象，龙蛇地发机。", 
            "边声近稍息，一醉典春衣。"
        ], 
        "title": "蜕庵岁晏百忧薰心排遣以诗乃作五首 其一", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "小小新斋阁，温温旧毾㲪。", 
            "精神全藉酒，筋力半支藤。", 
            "蛰豸深坯户，冥鸿巧避矰。", 
            "蒙头衲被底，何异在家僧。"
        ], 
        "title": "蜕庵岁晏百忧薰心排遣以诗乃作五首 其二", 
        "type": "律诗", 
        "yun": "蒸"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "世路正如棘，吾生犹系匏。", 
            "诗人歌蟋蟀，军士叹蟏蛸。", 
            "无地营家食，何心解客嘲。", 
            "山林徒在眼，难觅一枝巢。"
        ], 
        "title": "蜕庵岁晏百忧薰心排遣以诗乃作五首 其三", 
        "type": "律诗", 
        "yun": "肴"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "书舍如僧舍，心閒与静宜。", 
            "写多髡兔颖，藏久蛀貂皮。", 
            "宦迹年劳见，生涯日历知。", 
            "未应同与俊，肯负沃洲期。"
        ], 
        "title": "蜕庵岁晏百忧薰心排遣以诗乃作五首 其四", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "久悟无生法，从容与化迁。", 
            "机忘槔俯仰，道悟蜜中边。", 
            "宇县犹多垒，干戈已十年。", 
            "吾惟待其定，归种故山田。"
        ], 
        "title": "蜕庵岁晏百忧薰心排遣以诗乃作五首 其五", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "湖海无穷事，风霜薄暮年。", 
            "客程淹白日，吾道信青天。", 
            "影自酬形赠，心宁爱目怜。", 
            "平生五字律，名在万人前。"
        ], 
        "title": "吴下客怀秋荅湛渊白先生廷玉", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "京国留家久，馀生只自怜。", 
            "一单如老衲，八十又新年。", 
            "义士心犹血，谗夫舌谩涎。", 
            "何时抱尊酒，哭向计峰前。"
        ], 
        "title": "怀先陇", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "此丑今方殛，京城蹀血新。", 
            "也知天悔祸，谁谓国无人。", 
            "胜气腾龙虎，沈机动鬼神。", 
            "大廷亲命诏，终夜在延春。"
        ], 
        "title": "七月廿九日", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "此丑行当殛，吾身敢顾危。", 
            "要看夺笏处，正是结缨时。", 
            "万古千秋在，皇天后土知。", 
            "寸心三尺简，肯愧史臣词。"
        ], 
        "title": "自誓", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "今日吾生日，开尊向竹斋。", 
            "家人更上寿，凡事且宽怀。", 
            "学道精神淡，匡时志愿垂。", 
            "百年原土上，自有一坏埋。"
        ], 
        "title": "乙巳初度", 
        "type": "律诗", 
        "yun": null
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "强起梳头坐，窗明晚景新。", 
            "生遭兵是劫，病与鬼为邻。", 
            "农事田畴废，边声鼓角频。", 
            "故山多药物，徒切未归身。"
        ], 
        "title": "病起", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "白丁驱上城，徒手不能兵。", 
            "斗将无人色，行涂多哭声。", 
            "惟将孔达解，竟遣夙沙烹。", 
            "满眼黄尘暮，悲风惨淡生。"
        ], 
        "title": "四月十三日", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "一径入荒寂，松风长夏寒。", 
            "夜叉栖败屋，魔女去空坛。", 
            "古佛金全剥，遗碑字半刓。", 
            "时逢好事者，来剔藓文看。"
        ], 
        "title": "城东废寺", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "风暴寒逾急，星回岁欲周。", 
            "缺牙便食粥，瘦骨怯重裘。", 
            "节物殊牢落，前图益谬悠。", 
            "蜕窝真类蛰，长日火炉头。"
        ], 
        "title": "岁晚苦寒偶成四章录似北山 其一", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "清眠梦屡觉，霜气转凄凄。", 
            "春近雁北向，月明乌夜啼。", 
            "炉香留墨篆，烛泪聚银泥。", 
            "少释幽忧疾，寻君一杖藜。"
        ], 
        "title": "岁晚苦寒偶成四章录似北山 其二", 
        "type": "律诗", 
        "yun": "齐"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "鼠劣翻书册，猫驯伴坐毡。", 
            "吟怀欣雪夜，疾目畏风天。", 
            "惟酒能消日，无方可引年。", 
            "我诗犹偈子，一问北山禅。"
        ], 
        "title": "岁晚苦寒偶成四章录似北山 其三", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "短景催残岁，穷阴连大荒。", 
            "狙三随所赋，龟六可深藏。", 
            "未了惟文债，堪归祗醉乡。", 
            "絁衾有馀暖，翻喜夜天长。"
        ], 
        "title": "岁晚苦寒偶成四章录似北山 其四", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "古庙西原上，虚廊半欲摧。", 
            "水龙鳞剥雨，画鬼面生苔。", 
            "叟乞烧钱火，巫抄构殿材。", 
            "英雄有神护，遁迹此中来。"
        ], 
        "title": "游刘真君庙", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "渐老惟贪睡，相留大有情。", 
            "诗从年长淡，寒入夜深清。", 
            "不鼓床琴㾌，慵书帖字生。", 
            "灯花独可喜，连夕向人明。"
        ], 
        "title": "渐老", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "水落宽船步，年丰密酒壶。", 
            "土酥分地产，木蜜荐秋腴。", 
            "认路尘踪断，拖筇野影孤。", 
            "行人不可暮，落日有于菟。"
        ], 
        "title": "夜宿青芝坟园", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "鹤禁烟华紫，龙冈草色青。", 
            "羽林移晓仗，法驾幸凉亭。", 
            "大业开天道，甘泉发地灵。", 
            "微臣叨侍从，愿睹万邦宁。"
        ], 
        "title": "上都从驾幸东凉亭", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "烽火连齐鲁，干戈接陇秦。", 
            "四郊多壁垒，万里半烟尘。", 
            "将帅屯兵久，君王遣使频。", 
            "老臣叨视草，进罢益沾巾。"
        ], 
        "title": "西内应制即事", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "段段青天出，浮云四散归。", 
            "燕忙搀马过，蝇乱扑人飞。", 
            "远道倦行李，故山思采薇。", 
            "北风朝已冷，未敢御絺衣。"
        ], 
        "title": "行次独石驿大雨驲行廿里喜晴", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "伏枕朝佣起，惟将药裹亲。", 
            "纷纭眼前事，憔悴病中身。", 
            "宿露浓于雨，秋花好似春。", 
            "最嫌姜桂绝，无处乞诸邻。"
        ], 
        "title": "暴疾卧草堂", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "南来十五驿，幽绝独斯亭。", 
            "下榻月初上，捲帘山更青。", 
            "干时嗟暮齿，从事厌劳形。", 
            "寂寞江云外，谁知有使星。"
        ], 
        "title": "有旨翥领宋史刊于江浙次东阿站", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "水落衡漳急，川回上党高。", 
            "流年秋忽忽，行路日滔滔。", 
            "山市人多瘿，沙沟地不毛。", 
            "村墟欣有菊，小驻为持醪。"
        ], 
        "title": "九日抵武安县徘徊店", 
        "type": "律诗", 
        "yun": "豪"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "晓日三叉口，连樯集万艘。", 
            "普天均雨露，大海静波涛。", 
            "入庙灵风肃，焚香瑞气高。", 
            "使臣三奠毕，喜色满宫袍。"
        ], 
        "title": "代祀湄洲天妃庙次直沽", 
        "type": "律诗", 
        "yun": "豪"
    }, 
    {
        "author": "张羽", 
        "era": "元", 
        "subtype": null, 
        "text": [
            "寝阁去门远，春雨荒园夕。", 
            "谁谓在人境，宛似空山客。", 
            "禽归暗竹喧，风断疏钟寂。", 
            "戚戚寡欢悰，良宵端可惜。"
        ], 
        "title": "雨夜", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "竹色悦朝雨，鸟鸣人正闲。", 
            "手持白羽扇，遥咏西楼山。", 
            "企彼巢居士，高卧石林间。", 
            "团团青桂树，岁晏待予攀。"
        ], 
        "title": "雨后望西山怀子", 
        "type": "古风", 
        "yun": "删"
    }, 
    {
        "author": "张羽", 
        "era": "元", 
        "subtype": null, 
        "text": [
            "举世皆如醉，何人独爱才。", 
            "余虽识君者，相对亦徒哉。", 
            "落日收书卷，凉风送酒杯。", 
            "纷纷俗中恶，空谷迟重来。"
        ], 
        "title": "送莫翥入郭知还溪居 其一", 
        "type": "古风", 
        "yun": "灰"
    }, 
    {
        "author": "张羽", 
        "era": "元", 
        "subtype": null, 
        "text": [
            "蝉鸣山郭晏，一棹出烟扉。", 
            "凉风将皓月，迢递送君归。", 
            "自识门前树，遥闻窗下机。", 
            "应叹缁尘满，临流一浣衣。"
        ], 
        "title": "送莫翥入郭知还溪居 其二", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "荡舟西陂上，望山怀远公。", 
            "遥知覆衲卧，雪屋一灯红。", 
            "事殊迹暂旷，神交理自通。", 
            "维当待岁杪，期子白云中。"
        ], 
        "title": "舟中望佛灯精舍怀南洲长老", 
        "type": "古风", 
        "yun": "东"
    }, 
    {
        "author": "张羽", 
        "era": "元", 
        "subtype": null, 
        "text": [
            "新寒人独卧，寝扉风自开。", 
            "向无羁旅念，秋思亦佳哉。", 
            "曙禽翻暗竹，白露泻青苔。", 
            "欲赋幽居意，对景每难裁。"
        ], 
        "title": "晓起", 
        "type": "古风", 
        "yun": "灰"
    }, 
    {
        "author": "张羽", 
        "era": "元", 
        "subtype": null, 
        "text": [
            "沿流信归棹，渐与青山远。", 
            "遥见鸊鹈飞，蘼芜春尚浅。", 
            "空嗟心爱离，莫缓愁肠转。", 
            "不对芳尊酒，纷思终难遣。"
        ], 
        "title": "过白马湖", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "凋年赴陵邑，稚景怀京阙。", 
            "引领鳷鹊观，言旋桃李月。", 
            "绿芜满芳甸，青山丽佳节。", 
            "沙气已含春，柳意方辞雪。", 
            "征夫方迩止，同心仍阻绝。", 
            "逃空庶无遗，赏胜聊自悦。", 
            "吾其和天倪，将从庄生说。"
        ], 
        "title": "三江口望京阙", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "幽栖出尘表，空翠连松竹。", 
            "袖得碧苔篇，闲来石上读。", 
            "日暝欲忘归，山空人转独。"
        ], 
        "title": "题松下读书图", 
        "type": "古风", 
        "yun": "屋"
    }, 
    {
        "author": "张羽", 
        "era": "元", 
        "subtype": null, 
        "text": [
            "玄天无烈风，江水日夜清。", 
            "驰波渺东注，回流抱神京。", 
            "至哉钟水德，乃以龙为名。", 
            "舟樯万方合，雄丽殊百城。", 
            "昔云天堑险，今为衣带萦。", 
            "山川迹不改，人理有代更。", 
            "下马入官船，兹焉始孤征。", 
            "祀事有常期，中心念王程。", 
            "俯视万仞渊，不啻沟浍平。", 
            "涉川古所戒，事重躯命轻。"
        ], 
        "title": "纪行诗八首 其一 龙江湾", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "连山争南驰，划断沧江曲。", 
            "势如万马奔，鞭𩍐忽回复。", 
            "石角不戴土，苍然四无麓。", 
            "寸草不得荣，唯含古苔绿。", 
            "浪波撞其根，岩窦响琴筑。", 
            "浮图乃善幻，凌虚架佛屋。", 
            "行人愿利涉，望拜各致祝。", 
            "人生贵心事，安能虑存覆。", 
            "我欲升其巅，凭高快心目。", 
            "飞传不可留，一往如电速。"
        ], 
        "title": "纪行诗八首 其二 观音山", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "冻雨不成雪，客行利新晴。", 
            "回睇三山外，残阳霭余明。", 
            "江神不扬波，归流淡且平。", 
            "使者诚宣德，国家有威灵。", 
            "笳鼓发中州，棹讴悲且清。", 
            "酾酒凌长风，篇翰倏已成。", 
            "尝读皇华章，征夫任匪轻。", 
            "愧无咨诹效，何以答皇情。"
        ], 
        "title": "纪行诗八首 其三 竹筱", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "两山夹沧江，拍浮若无根。", 
            "利石侔剑戟，风涛相吐吞。", 
            "维天设巨险，为今国东门。", 
            "试将一卒守，坚若万马屯。", 
            "我来及清晓，天空霜露繁。", 
            "列宿森在列，北斗若可援。", 
            "江光合海气，溟涬神攸存。", 
            "俯视不敢唾，中有蛟龙蟠。", 
            "浮屠者谁子，高居凌风幡。", 
            "下见渡口人，扰扰蜂蚁喧。", 
            "愧彼超世士，去去将何言。"
        ], 
        "title": "纪行诗八首 其四 金山门", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "衰杨夹高防，北风暮飕飕。", 
            "随逢长老问，会言是邗沟。", 
            "相传开凿初，民劳天为愁。", 
            "至今浊河底，时见白髑髅。", 
            "陆通梁宋郊，水漕荆吴舟。", 
            "渠成万世利，虑始难为谋。", 
            "至今南北交，此土为名州。", 
            "飞阁跨通波，张幄如云浮。", 
            "忆昨少年日，宝马珊瑚钩。", 
            "经过剧辛辈，结托金张俦。", 
            "醉月琼花观，征歌明月楼。", 
            "罗绮朝还暮，笙竽春复秋。", 
            "繁华逐逝水，一往不可留。", 
            "向来歌舞地，茫然狐兔丘。", 
            "家老无儿孙，杖棰驱羊牛。", 
            "少小心尚尔，不知今白头。", 
            "欲从乱离说，恐子增离忧。", 
            "长揖分袂去，零泪如丝流。"
        ], 
        "title": "纪行诗八首 其五 邗沟", 
        "type": "古风", 
        "yun": "尤"
    }, 
    {
        "author": "张羽", 
        "era": "元", 
        "subtype": null, 
        "text": [
            "茫茫高邮城，下有古战场。", 
            "当时鱼盐子，弄兵此跳踉。", 
            "燕师扫境出，供馈走四方。", 
            "长围匝百里，旌甲耀八荒。", 
            "势如泰山颓，一卵安能当。", 
            "骄将存姑息，顿刃待其降。", 
            "两机不容发，岂暇虑杀伤。", 
            "一朝谤书行，将殒兵亦亡。", 
            "唶哉三里城，百万莫与亢。", 
            "鹿走命在庖，终然属其王。", 
            "空余菩萨台，落日风沙黄。"
        ], 
        "title": "纪行诗八首 其六 高邮城", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "豁达两河口，前与黄河通。", 
            "高岸忽斗折，清淮汇其中。", 
            "甘罗城在南，韩信城在东。", 
            "一为秦人英，一为汉家雄。", 
            "人生有不死，所贵在立功。", 
            "方其未遇时，鹿鹿何异同。", 
            "时命苟未会，丈夫有固穷。", 
            "舍舟登高防，岁暮百草空。", 
            "坡陀陇亩间，一二老弱翁。", 
            "遗迹不可问，但见荒榛丛。", 
            "行行重回首，目断双飞鸿。"
        ], 
        "title": "纪行诗八首 其七 清口", 
        "type": "古风", 
        "yun": "东"
    }, 
    {
        "author": "张羽", 
        "era": "元", 
        "subtype": null, 
        "text": [
            "轻舟溯淮流，千里不见山。", 
            "披衣起清晓，忽睹青孱颜。", 
            "始觉客愁散，顿忘行路艰。", 
            "安得策飞筇，一造幽人关。", 
            "翻思在山日，千岩厌登攀。", 
            "物少乃足贵，不在美恶间。", 
            "役夫告我言，此下栖神奸。", 
            "嘘气成江河，须臾驾冈峦。", 
            "僧伽大威力，困彼一鞠悭。", 
            "石岩下无底，系以千连环。", 
            "至今风涛夕，犹闻响珊珊。", 
            "茫茫淮泗流，禹功不可刊。", 
            "传奇乃善诳，此语当重删。", 
            "作诗纪岩石，庶以开愚顽。"
        ], 
        "title": "纪行诗八首 其八 龟山", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "牵萝陟云崦，憩此盘陀石。", 
            "欲去更题名，淋漓藓花碧。", 
            "定有樵夫来，怪是龙蛇迹。"
        ], 
        "title": "登桐坞后岩", 
        "type": "古风", 
        "yun": "陌"
    }, 
    {
        "author": "张羽", 
        "era": "元", 
        "subtype": null, 
        "text": [
            "烟霏乱晴旭，遥见西林山。", 
            "忆归东湖远，人家春树间。", 
            "荆扉映水掩，应待庞公还。"
        ], 
        "title": "题云山图八首 其一", 
        "type": "古风", 
        "yun": "删"
    }, 
    {
        "author": "张羽", 
        "era": "元", 
        "subtype": null, 
        "text": [
            "坐爱西山翠，手版方支颐。", 
            "白鸟逝如彼，孤云淡若斯。", 
            "谁能闲料理，空滞还山期。"
        ], 
        "title": "题云山图八首 其二", 
        "type": "古风", 
        "yun": "支"
    }, 
    {
        "author": "张羽", 
        "era": "元", 
        "subtype": null, 
        "text": [
            "郢水不可极，荆门望渐微。", 
            "青山将落照，偏映酒家扉。", 
            "渔梁夜争渡，知是醉巫归。"
        ], 
        "title": "题云山图八首 其三", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "潮落寒沙广，苍然远山暮。", 
            "何处罟师归，自识门前树。", 
            "披图忆所历，仿佛松滋渡。"
        ], 
        "title": "题云山图八首 其四", 
        "type": "古风", 
        "yun": "遇"
    }, 
    {
        "author": "张羽", 
        "era": "元", 
        "subtype": null, 
        "text": [
            "参差绿树短，窈窕花源明。", 
            "白云若可揽，山鸟时一鸣。", 
            "遥羡中林子，迟迟南涧行。"
        ], 
        "title": "题云山图八首 其五", 
        "type": "古风", 
        "yun": "庚"
    }, 
    {
        "author": "张羽", 
        "era": "元", 
        "subtype": null, 
        "text": [
            "猿啼楚山晚，云生冒洲渚。", 
            "返照入澄江，风吹半峰雨。", 
            "中有远行舟，悠悠待徒侣。"
        ], 
        "title": "题云山图八首 其六", 
        "type": "古风", 
        "yun": "语"
    }, 
    {
        "author": "张羽", 
        "era": "元", 
        "subtype": null, 
        "text": [
            "寒烟远轻素，斜日在高峰。", 
            "但闻猿鸟响，更无尘土踪。", 
            "山僧暝投寺，迢递来清钟。"
        ], 
        "title": "题云山图八首 其七", 
        "type": "古风", 
        "yun": "冬"
    }, 
    {
        "author": "张羽", 
        "era": "元", 
        "subtype": null, 
        "text": [
            "南山隔秋水，秀色空在眼。", 
            "褰裳不可涉，临流思无限。", 
            "孤舟肯相济，宁辞去人远。"
        ], 
        "title": "题云山图八首 其八", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "久别得君书，开缄散吾虑。", 
            "不寄山僧来，何由知我处。", 
            "剪纸答君书，还寄山僧去。", 
            "为问片云间，何时一相遇。"
        ], 
        "title": "山中答武康徐高士寄书", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "留连东斋饮，迢递独归迟。", 
            "忽逢山媪话，知枉故人期。", 
            "月华窗上动，禽响竹间移。", 
            "不遇君闲咏，悠悠清夜思。"
        ], 
        "title": "暮归闻许文学枉顾怅然有怀", 
        "type": "古风", 
        "yun": "支"
    }, 
    {
        "author": "张羽", 
        "era": "元", 
        "subtype": null, 
        "text": [
            "赐从天苑秘，来涉云涛远。", 
            "入握体还藏，向风机自展。", 
            "岂无白团扇，能舒不能卷。", 
            "洗马手中持，终朝陪凤辇。"
        ], 
        "title": "题倭扇", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "逶迤度前峰，到寺行屡歇。", 
            "斋庖竹外烟，汲路松间雪。", 
            "观水悟真源，闻香解禅悦。", 
            "欲共老僧言，相对还无说。"
        ], 
        "title": "过云居精舍", 
        "type": "古风", 
        "yun": "屑"
    }, 
    {
        "author": "张羽", 
        "era": "元", 
        "subtype": null, 
        "text": [
            "幽居古垣下，共彼嘉树阴。", 
            "比邻岂无好，念子是同心。", 
            "芳英带露折，清尊向月斟。", 
            "欲往寻遗躅，荒园春草深。"
        ], 
        "title": "续怀友诗五首 其一 余左司", 
        "type": "古风", 
        "yun": "侵"
    }, 
    {
        "author": "张羽", 
        "era": "元", 
        "subtype": null, 
        "text": [
            "藩翰屈长才，蹉跎事文笔。", 
            "宾筵罢醇醴，容台淹下秩。", 
            "高门去后静，孤帆望中疾。", 
            "少别岁已华，思君无休日。"
        ], 
        "title": "续怀友诗五首 其二 杨典簿", 
        "type": "古风", 
        "yun": "质"
    }, 
    {
        "author": "张羽", 
        "era": "元", 
        "subtype": null, 
        "text": [
            "衡庐古巷中，高驾日相顾。", 
            "芳草掩空扉，知君断幽步。", 
            "残烟北寺钟，暮雨西阊树。", 
            "携赏邈难期，庶望遗缄素。"
        ], 
        "title": "续怀友诗五首 其三 王逸人", 
        "type": "古风", 
        "yun": "遇"
    }, 
    {
        "author": "张羽", 
        "era": "元", 
        "subtype": null, 
        "text": [
            "予既迁山郡，子亦返郊园。", 
            "两地花俱发，离愁春共繁。", 
            "已罢临池赏，仍睽倾座言。", 
            "从来作者意，寂寞向谁论。"
        ], 
        "title": "续怀友诗五首 其四 高征君", 
        "type": "古风", 
        "yun": "元"
    }, 
    {
        "author": "张羽", 
        "era": "元", 
        "subtype": null, 
        "text": [
            "常怀稚子悲，复洒佳人泣。", 
            "草草从军旅，悠悠去乡邑。", 
            "芳郊连骑行，烟郭同舟入。", 
            "当时苟不乐，追欢何由及。"
        ], 
        "title": "续怀友诗五首 其五 徐军咨", 
        "type": "古风", 
        "yun": "缉"
    }, 
    {
        "author": "张羽", 
        "era": "元", 
        "subtype": null, 
        "text": [
            "在远每伤离，在近还成隔。", 
            "飞雨渺何穷，佳期怅难得。", 
            "人寒市井空，天晚江潮白。", 
            "知君掩阁卧，终朝迟来客。"
        ], 
        "title": "拟过园隐阻雨奉还", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "空斋自潇洒，况复值秋初。", 
            "焚香对微雨，如在古僧居。", 
            "庭寒夕鸟下，烟淡暝松疏。", 
            "知君写诗处，高情方似余。"
        ], 
        "title": "雨中偶成", 
        "type": "古风", 
        "yun": "鱼"
    }, 
    {
        "author": "张羽", 
        "era": "元", 
        "subtype": null, 
        "text": [
            "依微鸟外村，逶迤烟中驿。", 
            "帆重因愁雨，柁转时惊石。", 
            "遥岑树共青，远浪鸥同白。", 
            "离索讵须愁，来往谁非客。"
        ], 
        "title": "石门道中得石字", 
        "type": "古风", 
        "yun": "陌"
    }, 
    {
        "author": "张羽", 
        "era": "元", 
        "subtype": null, 
        "text": [
            "岁晏共依仁，孤舟泊烟麓。", 
            "以君吏隐地，息我静者躅。", 
            "家贫乞假多，情狎儿童熟。", 
            "留滞连冬春，绕庭芳草绿。", 
            "开尊对疏雨，悬灯照深竹。", 
            "谁知今夜别，独掩高楼宿。"
        ], 
        "title": "迁居怀沈都事", 
        "type": "古风", 
        "yun": null
    }, 
    {
        "author": "张嗣行", 
        "era": "元", 
        "subtype": null, 
        "text": [
            "梦魂短短春宵残，喈喈鸡语催征鞍。", 
            "东方彷佛淡烟晓，柳露细拂征衫寒。", 
            "僮仆前行指予路，那个长亭经某处。", 
            "离情莽莽不分明，黯澹孤村半烟树。"
        ], 
        "title": "春晓行", 
        "type": "古风", 
        "yun": null
    }, 
    {
        "author": "张翔", 
        "era": "元", 
        "subtype": "七言律诗", 
        "text": [
            "楼上元龙气不除，湖中范蠡意何如？", 
            "西风万里一黄鹄，秋水半江双白鱼。", 
            "鼓瑟至今悲二女，沈沙何处吊三闾。", 
            "朗吟仙子无人识，骑鹤吹箫下碧虚。"
        ], 
        "title": "岳阳楼", 
        "type": "律诗", 
        "yun": "鱼"
    }, 
    {
        "author": "张翔", 
        "era": "元", 
        "subtype": "七言律诗", 
        "text": [
            "三峰云满紫芝田，十丈花开玉井莲。", 
            "白帝真源深固地，金精灏气远浮天。", 
            "一杯沧海波摇月，九点齐州树带烟。", 
            "千首新诗百壶酒，醉来骑鹤访群仙。"
        ], 
        "title": "华山", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "上方台殿驻余晖，露下烟寒独掩扉。", 
            "山木萧条啼鸟歇，道门清净俗人稀。", 
            "钟兼远籁回乡梦，雁带新凉到客衣。", 
            "拟结许询同下榻，自怜幽兴每相违。"
        ], 
        "title": "僧斋寒夜二首 其一", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "山馆萧条寝复兴，经声遥出最高层。", 
            "客愁无伴依童子，禅学多难忆古僧。", 
            "阶下鸣蛩沿定石，竹间栖鸽避悬灯。", 
            "远游亦有幽栖志，拟绝尘缘老未能。"
        ], 
        "title": "僧斋寒夜二首 其二", 
        "type": "律诗", 
        "yun": "蒸"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "忽惊九日当今日，同在他乡望故乡。", 
            "百里山河天尽处，万家城郭水中央。", 
            "帷间风动闻灵语，寺里林疏见佛香。", 
            "不是避喧来此地，无妨览胜到斜阳。"
        ], 
        "title": "九日登道场山同吴逸人赋", 
        "type": "律诗", 
        "yun": "阳"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "马头津口足风波，岁晏遥乘一传过。", 
            "南渡客来多汉语，下江船去半吴歌。", 
            "芜城总入新编户，瓜步斜连古漕河。", 
            "何处吹箫明月夜，野田茅屋晓烟多。"
        ], 
        "title": "扬州道中", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "不肯凝祥向腊前，却来呈瑞入新年。", 
            "开妆已落梅花后，学舞争居柳絮先。", 
            "乍积欲迷芳草地，易消应避艳阳天。", 
            "遥知大辂躬耕处，共贺瑶华满舜田。"
        ], 
        "title": "正月晦日雪", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "忆君官舍傍苔矶，正是天寒雪拥扉。", 
            "堂上客来公吏散，山前市罢估船稀。", 
            "宦情淡薄同流水，乡思苍茫对夕晖。", 
            "岁晚荒村无可寄，拟将诗句托鸿飞。"
        ], 
        "title": "雪中怀周大使倬", 
        "type": "律诗", 
        "yun": "微"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "邑里萧条民未复，斋居卑湿病相牵。", 
            "客愁连月唯闻雨，农事关心拟问天。", 
            "自幸拙耕终岁饱，更惭中酒日高眠。", 
            "不才如此真堪弃，敢负明峕费俸钱。"
        ], 
        "title": "雨中言怀", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "忽逢晦日惊春尽，为倚高窗到夜分。", 
            "东崦平连西崦树，上方遥见下方云。", 
            "涧声人语空中辨，花气林香暗里闻。", 
            "莫道暂时留爱赏，移家终拟避尘氛。"
        ], 
        "title": "菁山石梯阁与方二彝徐七贲周二复夜坐陪赋", 
        "type": "律诗", 
        "yun": "文"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "辞家译遍五天书，避乱聊寻废刹居。", 
            "片月池中观色相，千花塔下礼清虚。", 
            "行随流水因斋后，坐得新诗是偈余。", 
            "看说到城还不住，余生汨汨竟何如。"
        ], 
        "title": "赠释子良圮", 
        "type": "律诗", 
        "yun": "鱼"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "选胜寻常此地行，春日望湘湘更明。", 
            "白浪逼连阳羡树，青山半掩阖闾城。", 
            "楼台高下千家柳，阡陌东西几处莺。", 
            "忽忆从前旧游处，无端愁思一峕生。"
        ], 
        "title": "春日登戴山怀旧", 
        "type": "律诗", 
        "yun": "庚"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "精蓝石畔接城闉，野水交游绝四邻。", 
            "过去真僧留半偈，浮来古佛见三身。", 
            "夜深门有听经虎，岁稔厨多施米人。", 
            "遥忆两禅相对处，俨然无着与天亲。"
        ], 
        "title": "寄赠紫金精舍喜性二释子", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "登高怀古重徘徊，试荐山泉当酒杯。", 
            "此地不闻悬榻待，当峕应为吊丧来。", 
            "□栖坏□残僧散，风动寒灯古殿开。", 
            "千载南州寥落甚，独寻遗迹绕苍苔。"
        ], 
        "title": "舣舟孺山怀徐孺子", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "最爱前村双树梅，千跗万萼映春开。", 
            "空怜地主能栽得，却少闲人为看来。", 
            "弱蕊愁风轻着水，瘦枝嫌雪浅封苔。", 
            "不因重度溪桥险，杖策应过日几回。"
        ], 
        "title": "奉同西斋先生前丘看梅", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "邻舍萧疏水竹连，共看原野变风烟。", 
            "青春又数从今日，白发应多似去年。", 
            "世上浮名都莫爱，客中佳节且相怜。", 
            "寻思岁计浑无物，只益新诗数百篇。"
        ], 
        "title": "立春吴黄二友皆有作率尔同赋", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "草绿南原裛晓尘，冰开池色动龙鳞。", 
            "天边北斗回今日，江上东风似故人。", 
            "莫忆往时悲往事，且将新句荅新春。", 
            "余生愿见升平日，长对青樽寿老亲。"
        ], 
        "title": "元日试笔写似吴黄二友", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "寻芳正及上春时，涧道萦纡恨到迟。", 
            "花似西湖先得暖，人如东阁总能诗。", 
            "酒中瘦影依依见，席上寒香淡淡垂。", 
            "日莫醉归簪满帽，从教人笑鬓如丝。"
        ], 
        "title": "游方山观梅", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "便路之官暂到家，九溪穷处是天涯。", 
            "夜郎沙暖多龙迹，盘瓠山回似犬牙。", 
            "浦口劳歌催画鹢，门前使节咏《皇华》。", 
            "途中定有江行藁，好寄东风万里槎。"
        ], 
        "title": "送胡宗禹之播州驿丞", 
        "type": "律诗", 
        "yun": "麻"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "结发从戎二十年，独挥赤管万人前。", 
            "新辞禄秩缘思隐，闲□斋居似□禅。", 
            "病里每书赊药劵，愁中久绝看花筵。", 
            "怀君不隔天涯远，只在荒城□雨边。"
        ], 
        "title": "寄方员外", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "祗恨孤城未解围，围开翻遣别相知。", 
            "夕阳江上匆匆酒，细雨灯前草草诗。", 
            "有梦直从花落后，无书空过雁来时。", 
            "郭西古寺题名处，今日重游却共谁。"
        ], 
        "title": "寄王止仲高季迪", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "世间无药补清羸，身死双亲却倚谁。", 
            "少妇写藏临没语，故人收得旧编诗。", 
            "空窗夜漏沾书检，坏壁秋尘落砚池。", 
            "须信才名天所忌，后生休更擅文词。"
        ], 
        "title": "题故秀才陈哲手抄杜诗", 
        "type": "律诗", 
        "yun": "支"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "空堂燕坐一灯悬，僧腊多应倍俗年。", 
            "老去已除行脚债，悟来不说定心禅。", 
            "千花礼遍诸天降，半偈都将万法传。", 
            "每愧尘劳烦见问，同乡兼恐更同缘。"
        ], 
        "title": "复公录文见寄", 
        "type": "律诗", 
        "yun": "先"
    }, 
    {
        "author": "张瑛", 
        "era": "元", 
        "subtype": null, 
        "text": [
            "雪天纵游集，四顾娱清辉。", 
            "豪家挽不去，悠悠款柴扉。", 
            "青阳时未来，乃见花絮飞。", 
            "欢颜既一破，酒至不复回。", 
            "客马俨在门，主歌毋庸归。", 
            "古来盍簪地，荆棘牵人衣。"
        ], 
        "title": "武陵集得飞字", 
        "type": "古风", 
        "yun": null
    }, 
    {
        "author": "张渥", 
        "era": "元", 
        "subtype": null, 
        "text": [
            "长簪高髻画双鸦，多在湖船少在家。", 
            "黄衣少年不相识，白日敲门来索茶。"
        ], 
        "title": "和西湖竹枝词（一作明 朱同 诗）", 
        "type": "词", 
        "yun": "麻"
    }, 
    {
        "author": "张智甫", 
        "era": "元", 
        "subtype": "七言律诗", 
        "text": [
            "死生种木昉于唐，木到于今色倍苍。", 
            "有大才名蜀相柏，无穷教思召公棠。", 
            "人怀遗爱谁甘斧，天鉴孤忠不忍霜。", 
            "愿与灵株长不朽，韩山山上一炉香。"
        ], 
        "title": "和忠佑庙咏韩木韵", 
        "type": "律诗", 
        "yun": "阳"
    }, 
    {
        "author": "张智甫", 
        "era": "元", 
        "subtype": "七言律诗", 
        "text": [
            "额分甘露自枫宸，偶作郊行认不真。", 
            "屋讶天台小方丈，僧疑石室老功臣。", 
            "半霄云雾闻人语，一块虚空挂佛身。", 
            "要识此山奇绝处，石间诗句最精神。"
        ], 
        "title": "歇甘露寺", 
        "type": "律诗", 
        "yun": "真"
    }, 
    {
        "author": "张智甫", 
        "era": "元", 
        "subtype": "七言律诗", 
        "text": [
            "菜一盆儿饭一锅，间关石窍作生涯。", 
            "山林纯是欢娱鸟，天地不开烦恼花。", 
            "荒草田园元亮屋，浮萍弟妹少陵家。", 
            "此身不得如微物，有触令人重叹嗟。"
        ], 
        "title": "山行有感", 
        "type": "律诗", 
        "yun": "麻"
    }, 
    {
        "author": "张智甫", 
        "era": "元", 
        "subtype": "七言律诗", 
        "text": [
            "自从学舍厄戈矛，畴昔文盟一霎休。", 
            "不见新诗来饭颗，似闻哀诔满瓜丘。", 
            "未寒梦绕梅边驿，才暮心悬雪里舟。", 
            "愿入东都名节党，如今尚有几人不。"
        ], 
        "title": "山中忆故友", 
        "type": "律诗", 
        "yun": "尤"
    }, 
    {
        "author": "张智甫", 
        "era": "元", 
        "subtype": "七言律诗", 
        "text": [
            "危楼独上几咨嗟，望眼何由见翠华。", 
            "一水空流残月去，万山枉被乱云遮。", 
            "士夫不运中原甓，将帅谁鸣半夜笳。", 
            "衰草寒烟凝睇望，何人犹唱后庭花。"
        ], 
        "title": "题翠香楼", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": null, 
        "text": [
            "夏云多奇峰，洞照赤日下。", 
            "玲珑万雪岩，突如临大野。", 
            "南风有时来，素色欲飘洒。", 
            "体物而赋之，谁为汉司马？", 
            "持以遗所思，丹青莫图写。"
        ], 
        "title": "雪岩", 
        "type": "古风", 
        "yun": "马"
    }, 
    {
        "author": "张昱", 
        "era": "元", 
        "subtype": null, 
        "text": [
            "筑堂太湖北，堂上何所见？", 
            "好峰七十二，终日如对面。", 
            "其中尽白云，且是难持赠。", 
            "鹤鸣露气升，鱼跃波光泛。", 
            "唯尔禅居人，天机两相羡。"
        ], 
        "title": "北山堂", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "此君有逸韵，翠佩而长裾。", 
            "遭彼列仙人，授以鸿爪书。", 
            "把玩犹未解，倏焉淩空虚。", 
            "化为九凤雏，其声杂笙竽。", 
            "煌煌蓟丘公，描写登画图。", 
            "丹青照屏帷，如对古丈夫。", 
            "乃知庙堂上，一日不可无。", 
            "至今伶伦氏，见之为踟蹰。"
        ], 
        "title": "李息斋平章画著色竹御屏", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "每过屡不逢，出寺乃一见。", 
            "岩回树色瞑，日转霞光绚。", 
            "邀留复入寺，礼待良缱绻。", 
            "欣同静者室，坐久殊未厌。", 
            "寂然禅榻外，炉烟落经卷。", 
            "境静累自遣，情忘道非远。", 
            "方丈如或容，吾将老贫贱。"
        ], 
        "title": "题天平寺桢上人房", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "愿闻清净法，往谒富春僧。", 
            "妙论听不厌，道心中自增。", 
            "如此醍醐味，使我尝未曾。", 
            "岂无夙世因，坐对古佛灯。", 
            "庶几一言下，彼此證三乘。"
        ], 
        "title": "访仁一初尊师", 
        "type": "古风", 
        "yun": "蒸"
    }, 
    {
        "author": "张昱", 
        "era": "元", 
        "subtype": null, 
        "text": [
            "万有从妄作，庸辨伪与真？", 
            "假山复假雪，空色自相因。", 
            "东坡古维摩，出语惊天人。", 
            "弹指为说法，一息乃万旬。", 
            "旧时言所说，几见湖水春？", 
            "染习或未除，示此前后身。", 
            "题诗附斋壁，庶与坡诗邻。"
        ], 
        "title": "雪斋", 
        "type": "古风", 
        "yun": "真"
    }, 
    {
        "author": "张昱", 
        "era": "元", 
        "subtype": null, 
        "text": [
            "山川望三山，相去几万里？", 
            "亲舍白云下，怀思曷云已？", 
            "朝思歌陟岵，暮思歌陟屺。", 
            "如之何勿思，禄不及甘旨。", 
            "哀哉天壤间，此思孰终始？", 
            "举目皆白云，宁论此与彼？", 
            "但移思云心，夙夜勤治理。", 
            "委质既在心，忠孝同一轨。"
        ], 
        "title": "思云轩，为罗从事赋（福州人，四川省掾）", 
        "type": "古风", 
        "yun": "纸"
    }, 
    {
        "author": "张昱", 
        "era": "元", 
        "subtype": null, 
        "text": [
            "利忘九重渊，珠从龙颔得。", 
            "仁忘千金躯，手探虎口骨。", 
            "兽或复其性，其祸不可测。", 
            "驯扰亦何术，贵在道与德。"
        ], 
        "title": "题郭文医虎图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "侯门臭酒肉，穷居厌藜藿。", 
            "赋分各有定，天胡为厚薄？", 
            "荒园灌数亩，亦足代耕穫。", 
            "折葵助鼎俎，剪韭供春酌。", 
            "虽非八珍馔，其味良不恶。", 
            "三牲安可常，一瓢易为乐。", 
            "古之志道者，粝食甘淡泊。", 
            "造物茁此徒，于世宁妄作？", 
            "贤哉宋宇叹，美矣樊迟学。", 
            "勿嫌食肉鄙，儒家贵俭约。"
        ], 
        "title": "天茁亭，为柳膺赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "碧岑日在望，雨雪阻登临。", 
            "二客从事者，扶藜长松阴。", 
            "绿云及上方，步履皆黄金。", 
            "佛香出宝阁，一息契初心。", 
            "心如白莲花，尘垢何由侵？", 
            "攒眉入社后，此会还可寻。", 
            "庐山得远公，法侣满东林。", 
            "虎溪偶然事，传笑直至今。", 
            "我辈仍避俗，垕师诚可钦。"
        ], 
        "title": "妙高院（大方垕上人）", 
        "type": "古风", 
        "yun": "侵"
    }, 
    {
        "author": "张昱", 
        "era": "元", 
        "subtype": null, 
        "text": [
            "高阜临大溪，激流喧众石。", 
            "中藏寿光宫，年深翳金碧。", 
            "俨然天人尊，羽卫何赫奕！", 
            "回廊荫古木，苔藓少行迹。", 
            "传昔丹霞士，于斯鍊金液。", 
            "丹井虽尚存，鸾鹤无一只。", 
            "徘徊长松下，瞻望云气白。", 
            "不见种桃人，惆怅还理策。"
        ], 
        "title": "寿光宫访道士不遇，留题", 
        "type": "古风", 
        "yun": "陌"
    }, 
    {
        "author": "张昱", 
        "era": "元", 
        "subtype": null, 
        "text": [
            "隆替理之常，仕进难固必。", 
            "在事寡尤悔，于心孰欣戚？", 
            "从来黄甘里，先庐颇完葺。", 
            "虽非大哉居，亦异环堵室。", 
            "归来宜晚岁，怀抱得所适。", 
            "讴吟及芳辰，言笑共佳夕。", 
            "赤城有霞气，光照五色笔。", 
            "门前有大路，而无车马迹。", 
            "幸焉返初服，素愿于此毕。", 
            "冥冥江上鸥，矫首羡归翼。"
        ], 
        "title": "宜晚堂，送江架閤还奉化", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "处士古豪杰，在众不自异。", 
            "平昔乡曲间，随时以轩轾。", 
            "聚书千馀卷，将遗子孙计。", 
            "酝酒百馀石，将虞宾客至。", 
            "甚慕鲁仲连，于人无所媚。", 
            "辟书下台省，踰垣而趋避。", 
            "遂隐清平山，居然事高致。", 
            "地邻万松岭，日夕闻鹤唳。", 
            "朝论美其风，锡以清逸谥。", 
            "煌煌杨宣慰，深情托姻契。", 
            "岂期七十年，遽弃人间世。", 
            "遂使倜傥怀，消尽虹蜺气。", 
            "高坟蔓宿莽，宁不为长喟？", 
            "子常仕今朝，宗庙瑚琏器。", 
            "自唐谱系存，簪缨旧门地。", 
            "贤哉郭有道，毋忝蔡邕志。"
        ], 
        "title": "过清逸处士卢公墓上作", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "安分以达生，所适皆天游。", 
            "恂恂里巷间，何忮复何求？", 
            "箪瓢自终日，冬夏惟一裘。", 
            "既不愿名爵，宁对狐貉羞？", 
            "忘机鸥与亲，浪迹云中俦。", 
            "中区本混沌，愚者昧雕锼。", 
            "乐哉汤处士，宜尔名无忧。"
        ], 
        "title": "无忧子诗，为扬州汤仲铭处士赋", 
        "type": "古风", 
        "yun": "尤"
    }, 
    {
        "author": "张昱", 
        "era": "元", 
        "subtype": null, 
        "text": [
            "玘公注经回，于世无所慕。", 
            "结坛在南坞，心与道为务。", 
            "行苦缁素归，律严鬼神护。", 
            "吾从挹清芬，肺腑久皈附。", 
            "仰聆楞伽旨，灌顶发甘露。", 
            "四众瞻礼间，绕床天花雨。", 
            "古无雪山子，我愿黄金铸。", 
            "兹行匪漫游，实以闻经故。", 
            "初地谁不明，末法自迷误。", 
            "不谓攴道林，犹识许玄度。", 
            "忻然酬宿愿，言笑亦已屡。", 
            "出寺且复留，徘徊川光暮。", 
            "还当理轻楫，时到茅家步。", 
            "师既不忘予，予忘南坞路。"
        ], 
        "title": "奉听玘法师讲楞伽经，留别", 
        "type": "古风", 
        "yun": "遇"
    }, 
    {
        "author": "张昱", 
        "era": "元", 
        "subtype": null, 
        "text": [
            "桃源不可觅，结屋以巢云。", 
            "只此方丈内，便觉超人群。", 
            "秋晚篱槿秀，雨馀塘水浑。", 
            "安知巢云子，不是云中君。", 
            "又值荷蓑出，无从书綀裙。"
        ], 
        "title": "访巢云子不值，留题", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "微风吹幽松，近听声愈好。", 
            "师非寒山子，安得此怀抱？", 
            "天机内相会，百体同浩浩。", 
            "如适清凉境，大地绝热恼。", 
            "每从画省归，骑马必一造。", 
            "妙趣须自知，难与别人道。"
        ], 
        "title": "听松轩，为朗上人题", 
        "type": "古风", 
        "yun": "皓"
    }, 
    {
        "author": "张昱", 
        "era": "元", 
        "subtype": null, 
        "text": [
            "舟行如虚空，上下天光里。", 
            "中宵撤前幔，繁星在清泚。", 
            "天河横未落，北斗当面指。", 
            "凉风波上来，吹皱青天绮。", 
            "芦洲集夜禽，聒聒鸣不已。", 
            "恶声虽扰眠，清景则可喜。", 
            "却思车马尘，此时动城市。"
        ], 
        "title": "舟行即事", 
        "type": "古风", 
        "yun": "纸"
    }, 
    {
        "author": "张昱", 
        "era": "元", 
        "subtype": null, 
        "text": [
            "处州王启明。", 
            "隐居万山中，日夕有佳色。", 
            "时于岩上石，蒸起云气白。", 
            "桑麻郁相望，鸡犬识巷陌。", 
            "中林芳草地，不有车马辙。", 
            "为与城市远，似觉嚣尘绝。", 
            "原田既膏腴，且是宜稼穑。", 
            "溪流既清驶，且是利舟楫。", 
            "耕渔鄙夫事，富贵要不得。", 
            "但见桃花开，不知何岁月？", 
            "寄谢丹青人，吾将安蹇劣。"
        ], 
        "title": "题隐居图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "种德不在浅，种药不在深。", 
            "虽有千亩地，不如方寸心。", 
            "种之百年后，所得非尺寻。", 
            "忠信乃佳实，慈爱为繁阴。", 
            "如有仙人杏，一核延千林。", 
            "以此惠后嗣，安用多黄金？"
        ], 
        "title": "种德堂，为岳医士题", 
        "type": "古风", 
        "yun": "侵"
    }, 
    {
        "author": "张野", 
        "era": "元", 
        "subtype": null, 
        "text": [
            "忆湖光，醉别几经春，千里每神驰。", 
            "恨无穷烟水，无情岁月，无限相思。", 
            "万里风沙梦觉，山色碧参差。", 
            "忙对玻璃镜，照我尘姿。", 
            "欲写从前离阔，便安排画舸，准备新诗。", 
            "见六桥遗构，烟雨强撑支。", 
            "怨东风、红消翠减，比向来、浑是老西施。", 
            "如何得、刘郎双鬓，长似当时。"
        ], 
        "title": "八声甘州 戊申再到西湖", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "巍然勋业历台司。", 
            "一柱尽能支。", 
            "报国与忧时。", 
            "怎瞒得、星星鬓丝。", 
            "龙门山色，滦河云影，添入介眉诗。", 
            "沉醉莫推辞。", 
            "趁秋满、天香桂枝。"
        ], 
        "title": "太常引 寿高右丞自上都分省回", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "前身应是散花仙。", 
            "一念堕尘缘。", 
            "参透曲中禅。", 
            "比一串、摩尼更圆。", 
            "林莺巧啭，玉冰飞韵，三昧有谁传。", 
            "休惜遏云篇。", 
            "早医得、维摩病痊。"
        ], 
        "title": "太常引 赠歌者妙音居士", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "正一阳道长，见佳气，拥青骢。", 
            "是桐树生孙，桂枝结子，喜庆重重。", 
            "东床几多痴福，算平生、乃祖积阴功。", 
            "敢望成吾宅相，但休坠汝家风。", 
            "今朝何必问穷通。", 
            "满引紫金钟。", 
            "看掌上擎来，玉明五岳，漆点双瞳。", 
            "他年与君归老，向麇山、南北水西东。", 
            "不怕斜阳醉倒，有人扶两衰翁。"
        ], 
        "title": "木兰花慢 为李廷弼再举孙雏之庆", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "算青云人物，名已着，绣衣时。", 
            "见湖海襟期，诗书气味，鸾鹤丰姿。", 
            "十年五居廉省，便衣官、拜相复何疑。", 
            "早岁曾同几砚，至今亲若埙篪。", 
            "相逢未久遽相辞。", 
            "忍写饯行诗。", 
            "早隐隐征帆，湖光潋滟，山翠参差。", 
            "雄藩笑谈余事，倘兰舟、开宴举金卮。", 
            "寄语桥边鸥鹭，刘郎尘鬓如丝。"
        ], 
        "title": "木兰花慢 饯佟伯起赴江西参政任", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "羡秋空一鹗，便得意，脱尘鞲。", 
            "有道义高情，经纶大手，每事优游。", 
            "中朝共推雅望，问如何、不肯少迟留。", 
            "莲幕三年帝里，白云几梦扬州。", 
            "威名久矣播吴头。", 
            "地上看钱流。", 
            "喜鞭算之余，琼花未老，萱草忘忧。", 
            "依依送君南去，笑竿头、戏技几时收。", 
            "寄语西楼双鹤，春风来迓吾舟。"
        ], 
        "title": "木兰花慢 送居仁之淮南转运使任", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "羡春风五马，恨无计，驻征鞍。", 
            "想胶漆真情，云烟高兴，诗酒清欢。", 
            "当时与君年少，到而今、双鬓总成斑。", 
            "几度批风抹月，几番临水登山。", 
            "驿途吟袖尚轻寒。", 
            "珍重且加餐。", 
            "怕到郡之时，民须加爱，事要从宽。", 
            "风流赏音人去，纵朱弦、有曲为谁弹。", 
            "明日倚楼凝望，雁回早寄平安。"
        ], 
        "title": "木兰花慢 送柳汤佐之覃怀总管任", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "爱吴山佳处，凝望际，眼增明。", 
            "正帘卷江涛，屏开罨画，境接蓬瀛。", 
            "中朝相君宽厚，领太平、歌吹宴簪缨。", 
            "巧啭雏莺锦字，哀弹小雁银筝。", 
            "人生乐事古难并。", 
            "清兴卷沧溟。", 
            "恨老矣刘郎，病馀司马，慵举瑶觥。", 
            "登临不留一语，怕风烟、笑我太无情。", 
            "收拾新诗未了，钱塘落日潮生。"
        ], 
        "title": "木兰花慢 陪安参政宴吴山盛氏楼", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "恨无情画舸，载离思，各西东。", 
            "正佳节惊心，故人回首，应念匆匆。", 
            "殷勤彩丝系臂，问如何、不系片帆风。", 
            "醉里阳关历历，望中烟树蒙蒙。", 
            "驿亭榴火照尘容。", 
            "依约舞裙红。", 
            "纵旋采香蒲，自斟芳酒，酒薄愁浓。", 
            "功名事，浑几许，甚半生、长在别离中。", 
            "不似东来潮信，日斜还过吴淞。"
        ], 
        "title": "木兰花慢 端午发松江", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "岭头一片青山，可能埋得凌云气。", 
            "遐方异域，当年滴尽，英雄清泪。", 
            "星斗撑肠，云烟盈纸，纵横游戏。", 
            "漫人间留得，阳春白雪，千载下，无人继。", 
            "不见戟门华第。", 
            "见萧萧竹枯松悴。", 
            "问谁料理，带湖烟景，瓢泉风味。", 
            "万里中原，不堪回首，人生如寄。", 
            "且临风高唱，逍遥旧曲，为先生酹。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "重阳何处登临，玉骢惯识南山路。", 
            "秋空绝顶，西风两鬓，白云双屦。", 
            "浙浦寒潮，苏堤画舸，吴宫烟树。", 
            "不一尊琼露，数声金缕，将此景，成虚负。", 
            "试觅旧题诗句。", 
            "早斓斑雨苔无数。", 
            "琼台宝瑟，不堪重记，泛觞流羽。", 
            "笑捻黄花，闲寻红叶，故人何处。", 
            "倚危阑北望，燕云晻霭，又征鸿暮。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "一年好景君须记。", 
            "桂子天香飘坠。", 
            "蟾光自古，几番圆缺，几番明晦。", 
            "何况人生，祸中藏福，进中隐退。", 
            "向是非乡里，功名场上，百无事，苦萦系。", 
            "便得侯封万里。", 
            "到头来虚名何济。", 
            "人间最好，闲中岁月，酒中身世。", 
            "一炷龙香，数声水调，几多清致。", 
            "且今朝拚取，陶陶醉了，又陶陶醉。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "翠微冷浸清溪，洞天惟许仙家住。", 
            "主人新葺，柳亭梅坞，竹轩松户。", 
            "绿野风烟，东山泉石，少人知处。", 
            "怕椿翁早晚，急流勇退，田园计，已成趣。", 
            "不恋銮坡玉署。", 
            "要管领东皋朝暮。", 
            "君应解得，风波何限，功名良苦。", 
            "琥珀醅浓，玻璃盏大，醉扶归路。", 
            "料沙头鸥鹭，也应笑我，却匆匆去。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "瘦筇携得风烟，归来拟待闲吟啸。", 
            "济时人物，天公又早，安排都了。", 
            "凤诏泥封，乌台霜凛，好音新报。", 
            "见西山一带，浮岚滴翠，晚色又添多少。", 
            "千里威声先到。", 
            "正秋风渭波寒早。", 
            "袖中霹雳，何须直把，世间惊倒。", 
            "激浊扬清，提纲振纪，要归中道。", 
            "但从今剩把，救民长策，向灯前草。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "袖中携得新诗，今朝来祝吾师寿。", 
            "吾师何似，一生清净，淡然笃守。", 
            "丹骨通明，霜髯潇洒，竹坚松瘦。", 
            "更不须展放，寿星图画，自是个，希夷叟。", 
            "忿欲贪痴那有。", 
            "把玄关近来参透。", 
            "黄芽白雪，玉炉金鼎，龙蟠虎走。", 
            "九转功成，不妨笑傲，人间长久。", 
            "待从师杖屦，八千余岁，肯相容否。"
        ], 
        "title": "水龙吟 为中和提点寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "画堂佳气匆匆，玉梅迎腊香初度。", 
            "人生可庆，官居极品，年登上寿。", 
            "一代风流，三公仪范，四朝耆旧。", 
            "算世间除却，东山谢傅，问谁是，调元手。", 
            "眉宇阴功何厚。", 
            "看富贵荣华长久。", 
            "金章照眼，彩衣戏舞，桂枝联秀。", 
            "尚父规模，武公勋业，亨衢尽有。", 
            "愿年年剩把，普天霖雨，酿长生酒。"
        ], 
        "title": "水龙吟 为王少傅寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "中原几许奇才，乾坤一担都担起。", 
            "人人都让，庙堂师表，吾儒元气。", 
            "报国丹诚，匡时手段，荐贤心地。", 
            "这中间妙理，无人知道，公自有，胸中易。", 
            "眉宇阴功无际。", 
            "看阶前紫芝丹桂。", 
            "且休回首，明波春绿，聪山晚翠。", 
            "盛旦欣逢，寿杯重举，祝公千岁。", 
            "要年年霖雨，变为醇酎，共苍生醉。"
        ], 
        "title": "水龙吟 为何相寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "仙翁家住蓬壶，骑麟来自祥云表。", 
            "琼琚玉佩，月裳霞袂，炯然相照。", 
            "道出羲黄，才过迁围，文如盘诰。", 
            "向紫霄高处，遨翔容与，知此贵，世间少。", 
            "万里江湖浩渺。", 
            "驾风霆有时曾到。", 
            "斯文谁主，大谟谁决，君归能早。", 
            "铃索声中，金莲影里，鬓华未老。", 
            "看九重早晚，天恩飞下，历中书考。"
        ], 
        "title": "水龙吟 为阎静轩寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "太行千里新晴，青山也喜归来好。", 
            "一鞭秋色，半帆云影，去如飞鸟。", 
            "桂玉情怀，尘埃面目，鬓华空老。", 
            "道本无伎俩，颠鸾倒凤，时自把，平生笑。", 
            "万里江湖浩渺。", 
            "便安排雨蓑烟棹。", 
            "闲时哦句，醉时歌曲，醒时垂钓。", 
            "十载鹓行，孤忠却念，君恩难报。", 
            "倚篷窗时向，夕阳明处，认琼华岛。"
        ], 
        "title": "水龙吟 出郭", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "雪香飞尽江梅，上林桃李寒犹掯。", 
            "墙头惊见，枯枝闹簇，生红初喷。", 
            "嫩绿亭台，新晴巷陌，清明相近。", 
            "甚等闲句引，狂蜂戏蝶，早不管，人春困。", 
            "不怕蜡痕轻褪。", 
            "怕东风乱飘残粉。", 
            "琐窗犹记，双鹅细剪，一簪幽恨。", 
            "骏马如飞，流光似箭，归期难准。", 
            "料黄昏微雨，盈盈泪眼，把燕脂揾。"
        ], 
        "title": "水龙吟 戊午春咏杏花", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "五色云间鹊，今朝忽放声。", 
            "绕檐飞不去，亦是喜新晴。"
        ], 
        "title": "喜新晴", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "为贪真境好，每到即忘归。", 
            "叩齿漱明月，清光生羽衣。"
        ], 
        "title": "泉月轩，为开元宫张道士赋", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "愚者昧其觉，贪生还一梦。", 
            "不见餐霞人，唯见古时洞。"
        ], 
        "title": "题餐霞洞", 
        "type": "绝句", 
        "yun": "送"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一代风流尽，丹青付此君。", 
            "忍将湘浦泪，更洒九疑云。"
        ], 
        "title": "李息斋平章画生色竹", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "仙客已尘土，桃花依旧春。", 
            "后来看花者，不是种桃人。"
        ], 
        "title": "新宫访袁真人，知已羽化，留题", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "昨夜一花开，今朝一花落。", 
            "春事能几何，奈此风雨恶。"
        ], 
        "title": "惜花", 
        "type": "绝句", 
        "yun": "药"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "秋风几万里，一色是青云。", 
            "谁信天山路，无书可寄君。"
        ], 
        "title": "题牧溪画飞鸣雁二画 其一", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "倦飞怜羽翼，引领一长鸣。", 
            "紫塞秋何似，今宵月正明。"
        ], 
        "title": "题牧溪画飞鸣雁二画 其二", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "谁与一毫端，示此无垢相。", 
            "迦叶不可招，始悟色空妄。"
        ], 
        "title": "僧华光画梅", 
        "type": "绝句", 
        "yun": "漾"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "种柳连庄屋，春来色更娇。", 
            "不同残腊见，封雪落长条。"
        ], 
        "title": "柳庄", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "不用歌丛桂，谁能更出山？", 
            "若无忘世事，来共此中闲。"
        ], 
        "title": "桂林", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "幽兰满洲渚，纫之可为佩。", 
            "欲遗心所亲，涔阳何处在？"
        ], 
        "title": "兰渚", 
        "type": "绝句", 
        "yun": "队"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "城中寸金地，种竹不可多。", 
            "风前值杖看，奈此绿阴何！"
        ], 
        "title": "竹坡", 
        "type": "绝句", 
        "yun": "歌"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "仲夏生意繁，延蔓若野葛。", 
            "结实田亩中，庶慰行者渴。"
        ], 
        "title": "瓜田", 
        "type": "绝句", 
        "yun": "曷"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "门前东西道，下是荷花港。", 
            "越女不避人，唱歌来荡桨。"
        ], 
        "title": "荷港", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "有时命童子，亭前按舞鹤。", 
            "虽无宾客欢，对此亦云乐。"
        ], 
        "title": "鹤亭", 
        "type": "绝句", 
        "yun": "药"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "放鱼池中央，池水深尺许。", 
            "勿谓江河远，时来足风雨。"
        ], 
        "title": "鱼池", 
        "type": "绝句", 
        "yun": "语"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "喧聒从终日，跳梁欲上街。", 
            "要令心目静，除是掩空斋。"
        ], 
        "title": "题市学堂", 
        "type": "绝句", 
        "yun": "佳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "人生岂无别，咫尺异言笑。", 
            "况复万里遥，风烟接蛮徼。"
        ], 
        "title": "赠欧阳尚礼还播州", 
        "type": "绝句", 
        "yun": "啸"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "白塔谁所营，又复为平地。", 
            "犹有百年人，闲来说兴废。"
        ], 
        "title": "观拆白塔，有赋", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "大鱼不可得，小鱼钓何益？", 
            "不如投竿坐，临流以终日。"
        ], 
        "title": "题章叔厚所画投竿图", 
        "type": "绝句", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "舞袖歌鬟簇画堂。", 
            "就中偏是展家娘。", 
            "待道无情还有思。", 
            "恰似。", 
            "昆山日暖凤求凰。", 
            "海上潮生人尽醉。", 
            "催起。", 
            "兰舟分散不成双。", 
            "回首玄都春梦里。", 
            "从此。", 
            "桃花应自怨刘郎。"
        ], 
        "title": "定风波 昆山路漕席上", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "烟草长洲苑。", 
            "渺姑苏、旧游麋鹿，岁华云晚。", 
            "多少吴宫花月恨，春去春来不管。", 
            "只付与、行人凄断。", 
            "君去风流宾幕里，把今情、古意供裁剪。", 
            "珠唾湿，玉烟暖。", 
            "相逢尽看金杯满。", 
            "信人生、好怀有几，梦长缘短。", 
            "白发峥嵘三千丈，底用云揉雨染。", 
            "且斗取、尊前强健。", 
            "为问浮槎还到否，便乘之、直上三山远。", 
            "看瀛岛，水清浅。"
        ], 
        "title": "金缕词 送上官子东之昆山州幕官", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "西子湖边路。", 
            "看依然、水光山色，自宜晴雨。", 
            "天上归来重载酒，惟有旧盟鸥鹭。", 
            "笑鬓影、星星如许。", 
            "公子华筵凉似水，更绿鬟、窈窕歌金缕。", 
            "留晚醉，看眉妩。", 
            "三生书记真豪举。", 
            "把平生、香奁软语，锦囊佳句。", 
            "君到淮南明月夜，为问崔娘安否。", 
            "□翻作、锦筝新谱。", 
            "只恐惊鸿花外起，趁行云、直过沧江去。", 
            "飞不到，断肠处。"
        ], 
        "title": "金缕词 送王季境还广陵", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "关山梦里，归来还又、岁华催晚。", 
            "马影鸡声，谙尽倦邮荒馆。", 
            "绿笺密记多情事，一看一回肠断。", 
            "待殷勤寄与，旧游莺燕，水流云散。", 
            "满罗衫是酒，香痕凝处，唾碧啼红相半。", 
            "只恐梅花，瘦倚夜寒谁暖。", 
            "不成便没相逢日，重整钗鸾筝雁。", 
            "但何郎，纵有春风词笔，病怀浑懒。"
        ], 
        "title": "陌上花", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "羡杀渔村无畔岸，茫茫杨柳蒹葭。", 
            "雨余秋涨没汀沙。", 
            "惊鸿投别渚，浴鸟坐沉槎。", 
            "残日篱头闲晒网，垂髫来卖鱼虾。", 
            "得钱沽酒径归家。", 
            "一声横笛外，烟火隔芦花。"
        ], 
        "title": "临江仙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "摇荡春光湖上路，多情偏识倡条。", 
            "画船系在赤阑桥。", 
            "花飞人别处，绿暗雨休朝。", 
            "恼乱东风扶不起，空怜燕姹莺娇。", 
            "舞衣香冷董娇娆。", 
            "相思无限恨，犹似旧宫腰。"
        ], 
        "title": "临江仙 次韵山村先生赋柳", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "野唱自凄凉。", 
            "一曲孤鸿欲断肠。", 
            "恰似竹枝哀怨处，潇湘。", 
            "月冷云昏觅断行。", 
            "离思楚天长。", 
            "风闪青灯雨打窗。", 
            "惊起小红楼上梦，悠扬。", 
            "只在佳人锦瑟傍。"
        ], 
        "title": "南乡子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "秋色照波明。", 
            "夹岸芙蓉似锦城。", 
            "罨画楼台红粉面，轻盈。", 
            "未许黄徐写得成。", 
            "一舸载杨琼。", 
            "共醉花前玉笛声。", 
            "犹记青鸾和月跨，三生。", 
            "我是仙家石曼卿。"
        ], 
        "title": "南乡子", 
        "type": "词", 
        "yun": "庚"
    }, 
    {
        "author": "张翥", 
        "era": "元", 
        "subtype": null, 
        "text": [
            "羡杀渔家生处乐，隔湾数点青灯。", 
            "蓑衣忘在石矶层。", 
            "蓼花秋酿酒，枫树晚垂罾。", 
            "时向瓦鸥篷底醉，往来鹭侣鸥朋。", 
            "老翁倚棹坐瞢腾。", 
            "有鱼吾欲买，摇手不能膺。"
        ], 
        "title": "临江仙 梁山舟中二首 其二", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "花落楚江流，过西山、雨涨渔村无路。", 
            "双浆载愁来，苹沙外、惟有盟鸥相觑。", 
            "春波碧草，送君曾是伤情处。", 
            "依旧朝云飞画栋，秋满鹤汀凫渚。", 
            "斜阳三两人家，□青旗影里，炊烟一缕。", 
            "弦索夜深船，凄凉听、还似西风湓浦。", 
            "征鸿去尽，梦回明月生烟树。", 
            "如此山川无限恨，都付一尊怀古。"
        ], 
        "title": "南浦", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "袅袅秋风。", 
            "听响彻云间，彩凤啼雄。", 
            "嬴女飞下，玉佩玲珑。", 
            "肠断十二台空。", 
            "渺霜天如海，写不尽、楚客情浓。", 
            "烛销红。", 
            "更锵金振羽，变徵移宫。", 
            "扬州旧时月色，叹水调如今，离唱谁工。", 
            "露叶残蛾，蟾花遗粉，寂寞琼树香中。", 
            "问坡仙何处，沧江上、鹤梦无踪。", 
            "思难穷。", 
            "把一襟幽怨，吹与鱼龙。"
        ], 
        "title": "春从天上来", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "十里红楼。", 
            "问声价如今，谁满扬州。", 
            "白发书记，此日重游。", 
            "听取席上名讴。", 
            "拥冰弦斜伫，更为我、敛笑凝眸。", 
            "觅黄骝。", 
            "看端端怎比，楚楚风流。", 
            "殷勤砑绫小草，写不尽宫妆，一段春柔。", 
            "淡水疏花，知谁消受，几度帘卷香收。", 
            "怕巫娥归去，空惆怅、梦断情留。", 
            "把离愁。", 
            "付行云行雨，楚尾吴头。"
        ], 
        "title": "春从天上来 同王继学宪使赋", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "队队毡车细马。簇拥阏氏如画。", 
            "却胜汉宫人。闭长门。", 
            "看取蛾眉妒宠。身后谁如遗冢。", 
            "千载草青青。有芳名。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "功名利达，任纷纷奔竞。", 
            "纵使得来也侥幸。", 
            "老眼看多时，钟鼎山林，须信道、造物安排有命。", 
            "人生行乐耳，对月临风，一咏一觞且乘兴。", 
            "五十五年春，南北东西，自笑萍踪久无定。", 
            "好学取、渊明赋归来，但种柳栽花，便成三径。"
        ], 
        "title": "洞仙歌 辛巳岁燕城初度", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "风起云飞，兰舟竞入横塘住。", 
            "恼人何处。", 
            "隔岸花篱雾。", 
            "一水盈盈，难送凌波步。", 
            "空相觑。", 
            "正如牛女。", 
            "隔断银河路。"
        ], 
        "title": "点绛唇 舟行书见", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "又蛛分天巧，鹊误秋期，银汉会牛女。", 
            "薄命犹如此，悲欢事，人间何限夫妇。", 
            "此情更苦。", 
            "怎似他、今夜相遇。", 
            "素娥妒、不肯偏留照，渐凉影催曙。", 
            "私语钗盟何处。", 
            "但翠屏天远，清梦云去。", 
            "纵有闲针缕，相怜爱、丝丝空缀愁绪。", 
            "窃春伴侣。", 
            "问甚时、重画眉妩。", 
            "谩铅泪弹风，都付与洗车雨。"
        ], 
        "title": "眉妩 七夕感事", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "花下钿箜篌。", 
            "尊前白雪讴。", 
            "记怀中、朱李曾投。", 
            "镜约钗盟心已许，诗写在，小红楼。", 
            "忍泪上云兜。", 
            "断魂随彩舟。", 
            "等闲闲、惹得离愁。", 
            "欲寄长河鱼信去，流不到，白鹭洲。"
        ], 
        "title": "唐多令 寄意箜篌曲", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "醉乡残梦莺唤醒。", 
            "见柳梢、日影弄明。", 
            "又误了、寻芳伴，减东风、庭院笑声。", 
            "玉儿扶起仍娇困，索樱桃、芳露解酲。", 
            "纵病也、心情好，比别离、滋味较轻。"
        ], 
        "title": "恋绣衾 春晴中酒", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "天香万斛。", 
            "尽贮入魏台，辟寒金粟。", 
            "谁唤仙娥睡起，露妆烟沐。", 
            "翠云裙袖黄云袜，倚秋风、乍惊郎目。", 
            "恨无明月，高烧蜡炬，分阴丛绿。", 
            "深照见、凉禽并宿。", 
            "爱摇滟琼杯，花影堪掬。", 
            "寸梦丝缘旧约，尚堪重续。", 
            "何时卜隐西湖上，葺缃荷、芳杜为屋。", 
            "小山人远，魂招不来，谩歌遗曲。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "一点芳心两翠蛾。", 
            "恼人离绪不胜多。", 
            "尊前忍听渭城歌。", 
            "花落鸟啼春去也，水长天远客愁何。", 
            "此情何处托微波。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "寒漏明，时一聆。", 
            "夜长不能寐，月色明阶庭。", 
            "西风落叶争秋声，鸡啼未啼霜满城。", 
            "城中有思妇，正促征衣成。", 
            "东家西家砧杵急，使我起坐时时惊。", 
            "归心如废弓，屡折不可檠。", 
            "寒漏明，时一聆。"
        ], 
        "title": "寒漏明次韵王子常", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "青州刺史河上坟，坟不可识碑仍存。", 
            "维舟上读半磨灭，使君乃缘戚里恩。", 
            "当时赐葬宜过厚，冢阙树立须雄尊。", 
            "岂知陵谷有迁变，石马尽没龟趺蹲。", 
            "驿夫指我元傍岸，县官恐坠移高原。", 
            "岸滨往往多古冢，零落空馀秋草根。", 
            "至今父老传谶记，野人之语那足论。", 
            "我疑其藏必深锢，或谓已被湍流吞。", 
            "安得壮士塞河水，万古莫令开墓门。"
        ], 
        "title": "皇舅墓", 
        "type": "古风", 
        "yun": "元"
    }, 
    {
        "author": "张翥", 
        "era": "元", 
        "subtype": null, 
        "text": [
            "君不见龟兹乐工能新声，截竹插芸吹月明。", 
            "黄沙碛里橐驼断，花门山上浮云生。", 
            "夜深促节转悲壮，只愁崩倒赤连城。", 
            "石崖划裂水泉涌，海鹘怒戛风力竦。", 
            "贾胡惊起怨思长，都护罢饮精魂动。", 
            "传之中国久更新，任郎妙解尤绝伦。", 
            "镂檀作管如紫玉，连蝉锦囊金作束。", 
            "等閒未肯出向人，为我酒边吹一曲。", 
            "落花撩乱游丝起，流莺无言蛱蝶死。", 
            "当头独发调最高，响来直在青云里。", 
            "顿令阳春变秋色，佶栗吴霜飞绕指。", 
            "教坊弦索惨不骄，歌舞堂中静如水。", 
            "古谁得名今莫比，讵数阳陶与关李。", 
            "南音北谱此正繁，含嚼纷纭徒聒耳。", 
            "我心感慨未易降，已觉满坐寒摐摐。", 
            "安得酒船百斛乘月去，数声吹黑鱼龙江。"
        ], 
        "title": "紫檀筚篥曲赠善吹者任子中", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "忽雷矆䁡奔雨急，山灵昼藏水仙泣。", 
            "螮蝀下饮湖水立，恍惚疑有蛟龙入。", 
            "疾风吹裂南天青，芙蓉放香薰水腥。", 
            "吴歌楚舞方烂熳，更尽花间双玉瓶。"
        ], 
        "title": "六月廿六日泛湖遇雨", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "今我不乐思故山，虎豹盘踞愁难攀。", 
            "岂无壮士藏□间，谁能西乡发一矢，畏途如此何由还。"
        ], 
        "title": "今我不乐三章章五句 其一", 
        "type": "古风", 
        "yun": "删"
    }, 
    {
        "author": "张翥", 
        "era": "元", 
        "subtype": null, 
        "text": [
            "鸱鸮夜鸣兮天似漆，烟际争头小星出。", 
            "破窗无灯望白日，东方未明起揽衣，风雨何来忽萧瑟。"
        ], 
        "title": "今我不乐三章章五句 其二", 
        "type": "古风", 
        "yun": "质"
    }, 
    {
        "author": "张翥", 
        "era": "元", 
        "subtype": null, 
        "text": [
            "月白西南星宿稀，巷无行人蝙蝠飞。", 
            "步檐萧萧露沾衣，目断天涯遍芳草，王孙不归春自归。"
        ], 
        "title": "今我不乐三章章五句 其三", 
        "type": "古风", 
        "yun": "微"
    }, 
    {
        "author": "张翥", 
        "era": "元", 
        "subtype": null, 
        "text": [
            "何年风雨拔老湫，乾卧千岁长黄虬。", 
            "垂胡磥碨髯怒磔，雷火不敢烧其瘤。", 
            "卒然一见势欲攫，况可手扪双角鯄。", 
            "悬知根受元气大，跁跒力争崖石碍。", 
            "樛枝互错横铁□，弓纽□张攲羽盖。", 
            "低无玄鹤寄巢居，幽有苍夔出光怪。", 
            "故人语似灵岩山，卧云之树同屈蟠。", 
            "身横百围容客踞，声入半空生昼寒。", 
            "毕宏韦偃世无有，画史掉首应嗟难。", 
            "彼当为甲此为乙，造化偏钟两奇崛。", 
            "爱之欲□重摩挲，图赞还须怪魁笔。", 
            "君不见龙门寺千丈。", 
            "齐耸巃嵷荫白日。"
        ], 
        "title": "蟠松引", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "孤山处士孤吟处，水影月香馀妙句。", 
            "鹤声叫绝陵谷秋，修竹祠空几愁暮。", 
            "白云生根著湖水，力尽西风飞不去。", 
            "何人鞭石下崔嵬，中流截断鱼龙路。", 
            "丹青楼观花如雾，葵麦无情仅前度。", 
            "何似槎牙半死枝，百年犹是咸平树。", 
            "荒烟坏柳断桥冰，宿葑田深散鸥鹭。", 
            "画船歌舞不须臾，落落诗名自如故。", 
            "野人亦有沧洲趣，安得数椽相近住。", 
            "长待天寒欲雪时，杖藜来访梅边墓。"
        ], 
        "title": "题林若拙画孤山图", 
        "type": "古风", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "曳曳文旌出暨阳，暑天形役兴悲凉。", 
            "毛生有檄儒官淡，苏季无金世路长。", 
            "数辈晚生传道德，十篇高谊见忠良。", 
            "兰台指日能相近，鹗荐行看达尚方。"
        ], 
        "title": "送陈爱山教授归馀杭", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "忆昨分携春正寒，生涯到此又儒官。", 
            "客中度日今非易，贫里攻书古亦难。", 
            "接物谦和辞尚简，处身廉谨事容宽。", 
            "我行更别双亲远，莫负因风数问安。"
        ], 
        "title": "丁亥清明东平寄二弟济州学正", 
        "type": "律诗", 
        "yun": "寒"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "抗尘南北六经秋，拭目朝堂总俊游。", 
            "闻道铨条待常品，便将心事拟清流。", 
            "酒徒未识新丰客，舟子虚疑户牖侯。", 
            "长路崎岖行又错，看人骑鹤上扬州。"
        ], 
        "title": "赠刘彦卿", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "器识参差德未伦，白头心事尚如新。", 
            "十年薄宦为迁客，四海亲情有二人。", 
            "名族流芳各神俊，圣经充体自真纯。", 
            "眼中轻薄何须数，它日南州愿卜邻。"
        ], 
        "title": "赠元伯士瞻二友", 
        "type": "律诗", 
        "yun": "真"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "紫禁衣冠旧绮园，玉堂仪彩更清温。", 
            "自然官职名何重，无事威严道愈尊。", 
            "万里春融谁可继，一宗元气谅斯存。", 
            "瓣香献寿梅花底，愿比岷山活水源。"
        ], 
        "title": "寿李野斋学士", 
        "type": "律诗", 
        "yun": "元"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "十行丹诏发春雷，一脉阳和遍九垓。", 
            "天下求安先肃政，浙东何幸遇全材。", 
            "贪狼昼伏毛如立，老鹘宵征气已摧。", 
            "山谷饥民厌烦酷，赐环消息不须来。"
        ], 
        "title": "寄菊圃宪副", 
        "type": "律诗", 
        "yun": "灰"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "南北嚣尘日夜侵，好风吹到白云深。", 
            "智仙久住誇山色，俗客初来恋竹阴。", 
            "万事不如收脚坐，三年应负掉头吟。", 
            "疲民不忍加鞭箠，谁识平生水石心。"
        ], 
        "title": "次韵题兰溪洞源壁间", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "欲致芙蕖水面风，规规培植兴无穷。", 
            "曾陪青草轩窗外，忽幻红衣鼎镬中。", 
            "香色未饶春富贵，本根元抱玉玲珑。", 
            "误承老柏垂清荫，拔地参天趣亦同。"
        ], 
        "title": "初至金陵闻宪府诸公咏梁武镬莲花想像为赋", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "世间红紫俗难禁，盼到梅时忍倦寻。", 
            "蜡蒂爱渠情不舍，琼苞想像意何深。", 
            "问樵旋觅溪头路，随仆翻迷雪后林。", 
            "自古诗人耽此癖，可怜寂寞岁寒心。"
        ], 
        "title": "次韵申仲礼寻梅", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "大隐由来住远郊，箪瓢谁识是英曹。", 
            "陶潜未得寻归计，杨子元能作解嘲。", 
            "尽放阴阳催日驭，且收风月入霜毫。", 
            "嗟嗟州县劳生客，千里关山马骨高。"
        ], 
        "title": "己丑冬和杨塘徐改之 其一", 
        "type": "律诗", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "犬马无功答圣朝，催逋去郭应宣条。", 
            "泥蟠曲径频巇险，寒迫孤衾倍寂寥。", 
            "闾左凋伤徒轸念，马头麾叱莫扬骄。", 
            "旱馀又值连朝雨，桂玉艰难有众谣。"
        ], 
        "title": "己丑冬和杨塘徐改之 其二", 
        "type": "律诗", 
        "yun": "萧"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "纷纷荣悴阅春花，惭愧山巅与水涯。", 
            "不揣散材难补世，自投尘鞅却思家。", 
            "黄紬覆首争槐蚁，藜杖支颐数屋鸦。", 
            "岁莫情怀若为守，真同旅食住京华。"
        ], 
        "title": "和申仲礼", 
        "type": "律诗", 
        "yun": "麻"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "江干惜别重依依，才学如君是俊奇。", 
            "枥骥长鸣须北向，云鹏小却暂西之。", 
            "萱堂趁捧椒盘酒，芹馆谁赓柳絮诗。", 
            "莫恋倚晴风景好，不来簪盍慰相思。"
        ], 
        "title": "次韵赵仲权留别", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "仕学推先得两优，绣衣分柄镇南州。", 
            "礼曹回首非新进，宪府信眉是旧游。", 
            "三楚冰霜随马策，七闽泉石入诗筹。", 
            "计程似与梅花约，在在清香满道周。"
        ], 
        "title": "送潘景梁佥事之福建", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "早岁功名意未阑，便抛铅椠客长安。", 
            "化工造育无偏陂，物理盈虚有剩悭。", 
            "陌上红尘摧面目，梦中清露洒脾肝。", 
            "于今不作求人计，芹馆依栖侍孔颜。"
        ], 
        "title": "次韵毛潜夫咏怀", 
        "type": "律诗", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "圣政优优布四方，绣衣宾幕姓名香。", 
            "海隅守令难求备，天下浮誇喜变常。", 
            "神志高閒烟瘴远，道途萦绕世缘长。", 
            "庆门忠孝垂千古，又见闻孙叱驭郎。"
        ], 
        "title": "送王庭瑞经历之广东宪司", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "四圣能知本一心，却从流俗玩升沉。", 
            "江湖胜观襟怀阔，天地穷源造化深。", 
            "青眼相看常倒屣，碧云兴感欲投簪。", 
            "人生离合非无数，送别江皋思不禁。"
        ], 
        "title": "送程前村之京口（善易学婺源人）", 
        "type": "律诗", 
        "yun": "侵"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "五季英豪王太师，百年仪像见横披。", 
            "眼中汗血真龙种，身后声华古豹皮。", 
            "伟节亭亭照今古，高风凛凛动华夷。", 
            "兜鍪一奋成忠义，何似貂蝉老更痴。"
        ], 
        "title": "题金御史所藏王彦章观马图（后置以椅豹皮覆之）", 
        "type": "律诗", 
        "yun": "支"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "羸骖乘暇阅山乡，风景无边眼力强。", 
            "千里稻云蒸大冶，一年梅澍积深塘。", 
            "虎狼窜伏天刑近，鸡犬舒徐日驭长。", 
            "微禄每惭无补报，欲将心事效平阳。"
        ], 
        "title": "兰溪郊行", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "明月清风入素秋，摇摇官舫溯溪流。", 
            "时违未要弹冯铗，兴浅还思上庾楼。", 
            "匹马东来成底事，孤云西望不胜愁。", 
            "沙鸥不解人间事，飞去飞来百自由。"
        ], 
        "title": "泛舟次人韵", 
        "type": "律诗", 
        "yun": "尤"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "诗礼渐摩气已清，冗官抛去世缘轻。", 
            "未应落寞伤时态，想在淹留见俗情。", 
            "士类会谈新德化，我曹犹佩旧章程。", 
            "岁寒独有梅花树，凡草芳时岂见荣。"
        ], 
        "title": "寄郝知事二首 其一", 
        "type": "律诗", 
        "yun": "庚"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "山光水色古犹今，人事联翩苦见侵。", 
            "俗务日新公论减，簿书星急吏权深。", 
            "名场久欲抽身去，诗伯相陪拥鼻吟。", 
            "台阁搜贤到岩薮，故人能识向来心。"
        ], 
        "title": "寄郝知事二首 其二", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "陡然寒重紫貂轻，便觉高檐瓦有声。", 
            "欹枕欲同蝉壳蜕，开门唯恐鹤巢倾。", 
            "数杯酒力春容转，满盏茶香夜思清。", 
            "小玉近床推不醒，袖笼檀板失天明。"
        ], 
        "title": "凝香阁听雪", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "甚慕天台马子微，后千年始到幽栖。", 
            "江湖岁月怜新梦，泉石烟霞感旧题。", 
            "阿母信传青鸟后，玉笙人远绛河低。", 
            "当时不尽风流兴，付与山莺尽日啼。"
        ], 
        "title": "桐柏宫留题", 
        "type": "律诗", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "绣毬春晚欲生寒，满树玲珑雪未乾。", 
            "落遍杨花浑不觉，飞来蝴蝶忽成团。", 
            "钗头懒戴应嫌重，手里闲抛却好看。", 
            "天女夜凉乘月到，羽轮偷驻碧阑干。"
        ], 
        "title": "绣毬花，次兀颜廉使韵", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "南渡循王之子孙，文采风流今独存。", 
            "既有绿筠为别业，何须画戟在高门？", 
            "小堂翡翠横钗影，曲径莓苔散屐痕。", 
            "侍婢牵萝相补葺，几回风雨送黄昏？"
        ], 
        "title": "竹居，为张行中题", 
        "type": "律诗", 
        "yun": "元"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "莳菊家园作隐沦，要于晚节伴闲身。", 
            "从来东晋多名士，岂独南阳有老人？", 
            "色绽黄华知应候，香浮绿酒可过旬。", 
            "苏耽橘井桐君箓，从古良医尽逸民。"
        ], 
        "title": "菊隐斋，为金子才赋", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "薄暮蛾眉临水出，照人犹自未分明。", 
            "初升远岫如无意，欲下西楼却有情。", 
            "离别几多长在望，团圆三五未能成。", 
            "岂知少妇阶前拜，罗袖才揎恨已盈。"
        ], 
        "title": "初月", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "楼前芳树碧盈盈，付与幽禽自在鸣。", 
            "堤上马驮红粉过，湖中人载画船行。", 
            "日长燕子语偏好，风暖杨花体更轻。", 
            "何限才情被花恼，独教书记得狂名。"
        ], 
        "title": "湖楼", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "贾家种玉能成树，上有结巢双凤凰。", 
            "阴连深井暮云碧，花落大樽春酒香。", 
            "孔雀羽毛歌扇小，石榴颜色舞裙长。", 
            "莫教击坠轩前绿，留与吹笙共晚凉。"
        ], 
        "title": "碧梧轩，为贾彦仁、彦德二贡士赋", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "为尔东堂雪满株，花时长是忆吾庐。", 
            "风前恐化庄周蝶，月下还迷卫玠车。", 
            "老至逢春成感慨，兴来把酒为踌躇。", 
            "寻常一样清明节，说似当年总不如。"
        ], 
        "title": "东堂梨花", 
        "type": "律诗", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "何事流年逐逝波，试将此意问姮娥。", 
            "到头白发几人在，爱此清光今夜多。", 
            "直欲仰空援北斗，便须尽量酌天河。", 
            "此怀此处不倾倒，禁得宋郎秋思何！"
        ], 
        "title": "问月亭", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "曾把桐乡作故乡，衙回系马入斯堂。", 
            "窦家五子荣丹桂，谢氏诸郎焚紫囊。", 
            "乞得异花曾见种，酿成名酒许先尝。", 
            "潜然掩卷垂残泪，不独题诗愧老苍。"
        ], 
        "title": "题清心堂诗卷后，为相院判赋", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "风尘如此送君行，莫惜离觞与再倾。", 
            "执手且听杨柳曲，过江便是越州城。", 
            "龙驹堕地即千里，凤鸟及时才一鸣。", 
            "年少有才终大用，贾生曾擅洛阳名。"
        ], 
        "title": "赠谢肃东还", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "谢傅风流在越乡，至今文采见诸郎。", 
            "百年乔木慈乌聚，几日东风萱草长？", 
            "江上鲤鱼朝入馔，枕前纨扇晚生凉。", 
            "诗成便欲烦青鸟，衔置君家白玉堂。"
        ], 
        "title": "春晖堂，为谢肃题", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "雪羽毵然欲满丛，秋香吹遍画阑东。", 
            "今宵白露今宵月，昨夜清霜昨夜风。", 
            "朝灌尚于青蕊见，夕餐将与素霞同。", 
            "数茎白发闲相对，谁识柴桑畤苧翁？"
        ], 
        "title": "白菊", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "城上高风散鼓鼙，楼头独客不胜悲。", 
            "老婴世故嗟流落，病念乡关厌别离。", 
            "仰面绛霄犹昨日，惊心黄叶又当时。", 
            "所悲骑省空名累，不是潘郎爱赋诗。"
        ], 
        "title": "惊秋", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "春来长是误佳期，鸩鸟雄鸠不可私。", 
            "错认樱桃悬蟢子，悔将衫袖染鹅儿。", 
            "烧残蜡烛浑成泪，折断莲茎却是丝。", 
            "辜负绿窗闲岁月，只教杨柳妒腰肢。"
        ], 
        "title": "次林叔大都事韵四首 其一", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "何处银鞍白鼻騧，忘将锦瑟数年华。", 
            "渡头水急怜桃叶，陌上春狂信柳花。", 
            "那得芳心对鹦鹉，泣将残泪付琵琶。", 
            "一身已自成惆怅，况是平阳十万家！"
        ], 
        "title": "次林叔大都事韵四首 其二", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "莫谩题情在粉墙，藕丝终日系柔肠。", 
            "不知汉主黄金屋，何似卢家白玉堂？", 
            "好梦自抛桃叶后，闲愁似过柳条长。", 
            "无端收得番罗帕，彻夜蔷薇露水香。"
        ], 
        "title": "次林叔大都事韵四首 其三", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "陈王当日赋凌波，写得风流也太多。", 
            "掌上玉鸾看教舞，云中青鸟使传歌。", 
            "情缄尺素鱼中字，恨织回文锦上梭。", 
            "休信双星是牛女，年年波浪隔天河。"
        ], 
        "title": "次林叔大都事韵四首 其四", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "春到名园总是花，都城无处不繁华。", 
            "冠翘鹖尾朱袍盛，马顿金羁玉面斜。", 
            "骑吏去忙官索酒，侯门散晚妓留车。", 
            "党家贱妾粗豪惯，轻易银瓶雪水茶。"
        ], 
        "title": "昔游", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "貂帽貂裘美少年，圆牌通籍内门前。", 
            "新分草地缘游猎，旧赐彤弓未控弦。", 
            "银瓮蒲萄春共载，玉鞍骄马日随牵。", 
            "穹庐一夜迷深雪，忘却朝天是醉眠。"
        ], 
        "title": "小王孙", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "雕墙峻宇几浮云，金石虽坚亦鲜存。", 
            "秦宫三月已灰烬，汉瓦千年犹隶文。", 
            "改用尚能为砚器，得名何异在君门？", 
            "咸阳土尽英雄骨，谁是榱题记主恩？"
        ], 
        "title": "汉未央宫榱题砚", 
        "type": "律诗", 
        "yun": null
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "吾岂匏瓜系此生，道人玩世以为名。", 
            "百年雨露司荣悴，一日江湖见老成。", 
            "濩落情怀庄子瓠，浮沉踪迹楚王萍。", 
            "壶公借与龙为杖，抛著青鞋到处行。"
        ], 
        "title": "匏瓜道人，为徐子贞赋", 
        "type": "律诗", 
        "yun": null
    }, 
    {
        "author": "张渥", 
        "era": "元", 
        "subtype": null, 
        "text": [
            "我闻真龙神变化，呼吸风云齐上下。", 
            "胡为却向九渊潜，颔下骊珠光不夜。", 
            "一朝帝敕鞭雷霆，秘怪恍惚无逃形。", 
            "蜿蜒千丈露头角，颠倒山岳翻沧溟。", 
            "乾坤澒洞日为黑，元气淋漓收不得。", 
            "愿将点滴试天瓢，草木晴光苏下国。", 
            "龙兮龙兮汝为龙，攀之不见追无踪。", 
            "何当飞空附其尾，手接鸿蒙究元始。"
        ], 
        "title": "题所翁画龙", 
        "type": "古风", 
        "yun": null
    }, 
    {
        "author": "张渥", 
        "era": "元", 
        "subtype": null, 
        "text": [
            "黄沙漫海燕云高，燕山雪冻春不毛。", 
            "胡雏生长狞如枭，毡处肉食胆气豪。", 
            "角弓羽箭花纹刀，踊跃快马腾飞猱。", 
            "玄旗树日惊霜飙，云是使者来汉朝。", 
            "汉宫佳人颜色娇，蛾眉憔悴发无膏。", 
            "手挥琵琶响檀槽，声声呜咽写郁陶。", 
            "穹庐不暖乡梦劳，边月长照非良宵。", 
            "天寒赐著灰色貂，双壶滟滟倾蒲桃。", 
            "金门玉殿心旌摇，长安烟水空迢遥。", 
            "群胡蹋歌嗾犬獒，自怜耳绝闻箫韶。", 
            "画工受赂死莫逃，笔底妍丑移分毫。", 
            "掖廷旧好恩不交，在胡虽恨宠可要。", 
            "宁胡计失令胡骄，干戈万里遗腥臊。", 
            "庙堂老将蜀锦袍，玉帐坐爵摩赤旄。", 
            "兜离碧眼满近郊，凤凰之穴蟠蛇蛟。", 
            "北风动地吹黄茅，独留青冢狐狸号，流魂千载谁能招？", 
            "呜呼，流魂千载谁能招。"
        ], 
        "title": "题昭君出塞图", 
        "type": "古风", 
        "yun": null
    }, 
    {
        "author": "张渥", 
        "era": "元", 
        "subtype": null, 
        "text": [
            "雪消成水固非异，煮水作雪真为奇。", 
            "吾师悟此煎茶法，掬泉敲火须临时。", 
            "手抟清风弄明月，幻作一同滋味别。", 
            "试看椀面乳浮花，浊恼消除置冰铁。", 
            "君不见达磨面壁雪山中，至今直指传宗风。", 
            "又不见玉川先生洛城里，军将扣门日高起。", 
            "何似松风堂上人，不谭九转丹有神。", 
            "漱琼咽玉诗清新，盐我肥水华津津。"
        ], 
        "title": "题了堂上人鍊雪轩", 
        "type": "古风", 
        "yun": null
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "投老复行役，江湖秋兴悲。", 
            "舣舟黄落处，欹枕黑甜时。", 
            "燕闰归何晚，鸥晴浴故迟。", 
            "不妨无事饮，聊遣有情痴。"
        ], 
        "title": "次石门驿", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "尽日经行远，云山又嵊山。", 
            "江光寒照外，雨气乱峰间。", 
            "野艇罾鱼卖，村巫诅虎还。", 
            "千秋贞妇庙，留在□□□。"
        ], 
        "title": "剡中清风岭王节妇沈江处有血书石上", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "青林抱涧阿，直上更嵯峨。", 
            "田凿云根种，人盘鸟道过。", 
            "乱泉鸣暗谷，丰草被阳坡。", 
            "彷佛疑山鬼，衣裳隐薜萝。"
        ], 
        "title": "关岭（新昌县）", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "宿雨晨初歇，高秋日浸微。", 
            "水声千涧落，云气万山归。", 
            "委羽洞天在，仙人飙驾飞。", 
            "丹砂如可问，吾岂恋朝衣。"
        ], 
        "title": "雨中次黄岩驿", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "篮舆摇醉梦，轧轧过前冈。", 
            "木落风声碎，行人月影长。", 
            "远村时见火，沾露忽零裳。", 
            "一笑方言异，前涂殊未央。"
        ], 
        "title": "夜过石溪驿", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "兹山类台剡，回复度中岑。", 
            "传舍白云上，人家乌桕林。", 
            "此身嗟老大，行路转岖嵚。", 
            "佳处时停策，终焉惬野心。"
        ], 
        "title": "刘山驿（处州冯山岭）", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "古渡猴溪外，风烟淡欲无。", 
            "岛人形貌怪，闽囝语言殊。", 
            "小店鱼虾市，深林猿鸟都。", 
            "肩舆看山好，候骑缓前驱。"
        ], 
        "title": "濑溪（一名猴溪）", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "万里漳南道，遥连岭峤东。", 
            "山寒冬息瘴，海近昼多风。", 
            "废圃攒筋竹，疏林落刺桐。", 
            "槟榔新善啖，一解宿酲空。"
        ], 
        "title": "发漳州", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "溪雨寒犹重，山云昼不开。", 
            "老夫喜閒暇，练水得沿洄。", 
            "凫雁冲船过，鱼虾入馔来。", 
            "故人居渐近，应待举吾杯。"
        ], 
        "title": "归武林冒雨至练市韩伯清庄", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "明月半溪水，归人中夜舟。", 
            "树阴屯岸合，萤影入烟流。", 
            "勋业生无取，田园老可谋。", 
            "悠然发清咏，思绕白蘋洲。"
        ], 
        "title": "泛舟青镇至姚师善庄夕回韩庄", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "细雨洒秋色，平湖生白波。", 
            "客心贪路急，帆腹受风多。", 
            "落木生诗思，惊禽避棹歌。", 
            "舟行不借酒，兀坐奈愁何。"
        ], 
        "title": "召入国学雨中过高沙湖（一作 余阙 诗）", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "绿树村村合，晴川浦浦通。", 
            "岸容宽积雨，水色定回风。", 
            "戍近时鸣柝，渔归忽舣篷。", 
            "船人喜相约，乘早过垂虹。"
        ], 
        "title": "北归四月一日舟至市泾（乙丑）", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "旅寓丹房夜，高城乍绝钟。", 
            "蜡花烧烛短，乳面泼茶浓。", 
            "山豁三更月，秋添四壁蛩。", 
            "殷勤老贞士，清话得从容。"
        ], 
        "title": "留宿洪洞庆云观刘山甫方丈", 
        "type": "律诗", 
        "yun": "冬"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "海月光芒湿，川云意绪閒。", 
            "刚风浮地外，元气满人间。", 
            "野榜歌相答，渔灯去不还。", 
            "电明知有雨，只在九龙山。"
        ], 
        "title": "七月一日之集庆望日次锡山宿玄文馆", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "雾树浑连水，水沟不受潮。", 
            "米盐江上舫，鱼菜市中桥。", 
            "壮士宁辞辱，仙公会见招。", 
            "边淮无酒禁，磊碨剩须浇。"
        ], 
        "title": "舟行即事二首 其一", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "天水浑无际，中流明月轮。", 
            "山形立积铁，潮色烂镕银。", 
            "沙露冻粘石，海风寒薄人。", 
            "舟师传吉语，沽酒祭江神。"
        ], 
        "title": "舟行即事二首 其二", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "雨后风何暴，藏舟古岸阴。", 
            "早霜红树遍，残月白河沈。", 
            "鸥泛乘长浪，狐跳没远林。", 
            "人生信淹速，那敢易初心。"
        ], 
        "title": "九日谒告归阻风御河", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "扰扰群生里，茫茫大化中。", 
            "是非同喻马，得失一亡弓。", 
            "买酒从贤浊，论文任鬼穷。", 
            "此身河上鸟，只合信天公。"
        ], 
        "title": "归来二首 其一", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "处士声华远，吾生志趣同。", 
            "结庐犹洛北，避世即墙东。", 
            "几见薰天富，俱成扑地空。", 
            "虞罗谩机事，未许篡冥鸿。"
        ], 
        "title": "归来二首 其二", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "驿卒争鸣鼓，舟人喜下桅。", 
            "依然今日到，却似去年回。", 
            "岸黑秋涛缩，川红夕照开。", 
            "君恩忘险阻，不觉畏途来。"
        ], 
        "title": "至通州", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "禊饮湖亭上，临流自祓衣。", 
            "闰留春事晚，风打酒船稀。", 
            "蛙子黑初出，桃花红欲飞。", 
            "早霞知有雨，沾洒送人归。"
        ], 
        "title": "上除日南山莲社期忏偕伯清昆季还饮南园", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "落日风花起，寒波倏渺然。", 
            "山藏进雪寺，岸护种冰田。", 
            "醉眼轻浮世，牢愁入暮年。", 
            "若为湖一曲，携钓隐渔船。"
        ], 
        "title": "伯青邀予至青芝坞汎湖暮归（坞乃韩之先陇也）", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": null, 
        "text": [
            "师从钟山来，遗我故人书。", 
            "一入白云去，相思秋雨余。", 
            "徒惭尘土迹，未款竹林居。", 
            "遥想中峰月，清梵满空虚。"
        ], 
        "title": "寄中竺泐季潭", 
        "type": "古风", 
        "yun": "鱼"
    }, 
    {
        "author": "张羽", 
        "era": "元", 
        "subtype": null, 
        "text": [
            "晨登郡峰首，良游舒郁陶。", 
            "褰衣陟萝磴，停策眺兰皋。", 
            "崖端俯城肆，树杪瞩归涛。", 
            "洞平远帆驶，天净群山高。", 
            "旷望信多美，喧浊暂能逃。", 
            "况值芳尊酒，一酌解疲劳。"
        ], 
        "title": "晚归饮众芳亭得高字", 
        "type": "古风", 
        "yun": "豪"
    }, 
    {
        "author": "张羽", 
        "era": "元", 
        "subtype": null, 
        "text": [
            "终年不出户，出户即相违。", 
            "疾病欣在告，田园应暂归。", 
            "天寒孤舟发，岁莫行人稀。", 
            "棹师遵旧路，田翁识故衣。", 
            "望闾桑梓在，入里人民非。", 
            "伤哉展丘墓，遽尔辞荆扉。", 
            "还乡如过客，回首情依依。", 
            "晴春入旧腊，积雪含清晖。", 
            "佳期迟子还，勿恋故山薇。"
        ], 
        "title": "饯方员外力疾归吴兴省墓便还钱塘", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "种莪图可茹，养儿欲代老。", 
            "莪生化为蒿，儿大不相保。", 
            "忆昔儿初生，长育恐不早。", 
            "儿羹未及尝，亲骨已枯槁。", 
            "譬彼种莪人，爱此颜色好。", 
            "岂不勤灌溉，采撷思一饱。", 
            "宁知不入口，埋没同秋草。", 
            "诗人感兹义，哀哀向穹昊。", 
            "堂中有孤儿，千载共忧抱。", 
            "我愿天下人，有食奉翁媪。", 
            "为莪不为蒿，庶免负遗懊。"
        ], 
        "title": "蓼莪堂", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "余方卧闲馆，子亦辞公门。", 
            "岂惟名迹同，中有素心存。", 
            "昨莫枉高驾，飘飖寒雨繁。", 
            "觞酌未云洽，烟郭遽成昏。", 
            "乖旷积经宿，已复长忧烦。", 
            "晨兴束方翰，知子憩幽园。", 
            "庭阴绿始遍，时夏鸟无喧。", 
            "感物心独悟，思与静者论。", 
            "被时想清景，欲往阻修辕。", 
            "申章酬佳贶，寂寞已忘言。"
        ], 
        "title": "答方以常雨霁见寄", 
        "type": "古风", 
        "yun": "元"
    }, 
    {
        "author": "张羽", 
        "era": "元", 
        "subtype": null, 
        "text": [
            "良辰谁不乐，游子独慨慷。", 
            "慨慷亦何为，感物怀故乡。", 
            "故乡乱庶已，欲往川无梁。", 
            "安得晨风翼，鴥彼西南翔。", 
            "出门遇行客，言曾历我疆。", 
            "宫室尽为墟，城郭徒悲凉。", 
            "访子平生亲，白骨委榛荒。", 
            "君子志四海，小人怀一方。", 
            "勋名愧远图，岂必梓与桑。", 
            "游子不能答，涕下沾衣裳。", 
            "叶落粪本根，狐死首山冈。", 
            "所生良可乐，贫贱乃其常。"
        ], 
        "title": "咏怀答宋天章", 
        "type": "古风", 
        "yun": "阳"
    }, 
    {
        "author": "张羽", 
        "era": "元", 
        "subtype": null, 
        "text": [
            "中原千里志，西湖四尺坟。", 
            "长城忍自坏，神器凭谁分。", 
            "流血应为碧，涅背谩成文。", 
            "覆巢无全卵，谗锋射元勋。", 
            "英魄孰相友，涛江有伍君。"
        ], 
        "title": "岳王坟墓", 
        "type": "古风", 
        "yun": "文"
    }, 
    {
        "author": "张羽", 
        "era": "元", 
        "subtype": null, 
        "text": [
            "片片逐年来，皎色映楼台。", 
            "坠花惊爆竹，落素湿香梅。", 
            "绕林春宴罢，扑马早朝回。", 
            "应知洛中客，高扉徒自开。"
        ], 
        "title": "元日喜雪怀方员外以常", 
        "type": "古风", 
        "yun": "灰"
    }, 
    {
        "author": "张羽", 
        "era": "元", 
        "subtype": null, 
        "text": [
            "废苑民侵久，故迹理当微。", 
            "凤础埋将隐，鸳瓦坠应飞。", 
            "辇池逢折佩，薙草得遗玑。", 
            "西陵亦如此，神游何处归。"
        ], 
        "title": "经德寿宫遗址", 
        "type": "古风", 
        "yun": "微"
    }, 
    {
        "author": "张羽", 
        "era": "元", 
        "subtype": null, 
        "text": [
            "济济清朝彦，亭亭琼树枝。", 
            "世胄难可保，零落遽如斯。", 
            "朱门亦已仆，墨沼淡无滋。", 
            "空余图画迹，永绝人间期。", 
            "虚名知何益，冥寞有遗悲。", 
            "抚卷一长叹，想子平生时。"
        ], 
        "title": "题赵彦征作弁山卷", 
        "type": "古风", 
        "yun": "支"
    }, 
    {
        "author": "张羽", 
        "era": "元", 
        "subtype": null, 
        "text": [
            "旅寓难自遣，幸此竹林栖。", 
            "石苔饶古色，山禽多夜啼。", 
            "遗形暂尔遣，望道窅然迷。", 
            "郁郁将谁语，申章默自题。"
        ], 
        "title": "山居书志", 
        "type": "古风", 
        "yun": "齐"
    }, 
    {
        "author": "张羽", 
        "era": "元", 
        "subtype": null, 
        "text": [
            "天寒院自幽，客散人逾独。", 
            "呼儿掩书罢，步庭玩苔绿。", 
            "非怀高世心，为爱山中宿。"
        ], 
        "title": "偶咏一首", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "吴兴袁居士，弱冠为吏师。", 
            "鹿鹿三十年，起身遭乱离。", 
            "是时边兵骄，杀人如刈蓍。", 
            "召吏掾幕府，狼狈不得辞。", 
            "军门日斩斫，剑戟风差差。", 
            "虽有幕中宾，俛首莫敢窥。", 
            "掾曹职虽贱，不畏虎豹姿。", 
            "论囚不当律，不肯书狱辞。", 
            "长兴本属土，咫尺为边陲。", 
            "居人私往来，互市各相资。", 
            "边吏要功赏，诱敢遭拘累。", 
            "诏言犯我□，群然送圜扉。", 
            "将云罪当斩，掾云罪当棰。", 
            "师律公所守，吏议我所持。", 
            "此本无辜人，未尝战交绥。", 
            "死者不可生，安得恣芟夷。", 
            "不然请杀掾，不能相诡随。", 
            "钳纸不令署，抗言动旌旗。", 
            "将威亦少解，往往免为尸。", 
            "从容抱案下，一军为之危。", 
            "事过不言功，但言职当为。", 
            "直声撼大府，加官升左司。", 
            "归来田野间，婆娑鬓如丝。", 
            "乱世身独全，家有两孝儿。", 
            "当时共事人，窜死吁可悲。", 
            "天道当与善，此语不吾欺。", 
            "岁久恐埋没，高义无人知。", 
            "我欲为纪述，传信不传疑。", 
            "请君细记忆，追录休阙遗。", 
            "所活几何人，主名复为谁。", 
            "新春幸缄来，此事匪我私。", 
            "虽微良史才，要为来者规。"
        ], 
        "title": "古诗三十二韵奉寄兰室居士袁省掾", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "鸟鸣何嘤嘤，伐木久矣缺。", 
            "君子遗古风，故人心未绝。", 
            "贻我新诗章，问我间何阔。", 
            "置之衣袖中，三日诵不辍。", 
            "比以琼瑶花，要以金石节。", 
            "岂无蕙兰花，可以慰离别。", 
            "君怀多芳草，所思在离别。", 
            "惟有皎皎心，思君如明月。"
        ], 
        "title": "答陈传大见寄", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "露叶漾涟漪，风凉水院时。", 
            "翠轻愁欲断，珠圆不自持。", 
            "低昂随芰盖，翩翻卷钓丝。", 
            "盘折惊鱼游，规荡宿禽疑。", 
            "为语莲舟女，聊将赠别离。"
        ], 
        "title": "赋得曲院风荷赠别", 
        "type": "古风", 
        "yun": "支"
    }, 
    {
        "author": "张羽", 
        "era": "元", 
        "subtype": null, 
        "text": [
            "遥睇环滁秀，乃升琅琊亭。", 
            "吊古易为感，忧怀从此兴。", 
            "山川景如昔，草木递衰荣。", 
            "泠泠碧涧泻，冉冉凉飙生。", 
            "当户猿狖啼，出谷莺鸟鸣。", 
            "登临且酣笑，何用劳吾形。", 
            "企彼贤哲士，千载有余情。"
        ], 
        "title": "题琅琊亭", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "苍茫云气昏，咫尺同万里。", 
            "白雪飞满空，柳絮应堪比。", 
            "豺虎亦敛迹，何为赤行子。", 
            "扁舟蓑笠者，岂不寒堕指。", 
            "独有林巾僧，禅定因初起。", 
            "焚香坐虚室，松窗时暂倚。", 
            "一瞬天地间，如在琼瑶里。"
        ], 
        "title": "风雪图为巨上人题", 
        "type": "古风", 
        "yun": "纸"
    }, 
    {
        "author": "张羽", 
        "era": "元", 
        "subtype": null, 
        "text": [
            "古之画法不复见，六朝人物留遗谱。", 
            "后来山水出新意，二李三王差可睹。", 
            "洪谷之后有关仝，营丘浑雄独造古。", 
            "华原处士笔奇崛，余子纷纷何足数。", 
            "郭熙平远疑有神，北苑烂漫皆天真。", 
            "画院宣和众史集，俗笔姿媚非吾伦。", 
            "岂知南宫迥不群，一扫万古丹青尘。", 
            "神闲笔简意自足，窈窕青山行白云。", 
            "黄侯黄侯安得此，元气淋漓犹满纸。", 
            "晴窗拂拭对高秋，恍惚神游华山里。", 
            "生平画癖奈此何，为子试作云山歌。", 
            "珍藏什袭君须记，世间名画今无多。"
        ], 
        "title": "米南宫云山歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "昔卧香炉顶，□观山海图。", 
            "东游拟拂华盖云，下瞰弱水窥蓬壶。", 
            "天公有目，何不在天，世传寄在兹山颠。", 
            "两泓碧水涵霜镜，炯如双曈落天边。", 
            "天高听卑，视亦宜然。", 
            "云有十二清虚之洞府，珠宫贝阙不可睹。", 
            "灵风飒飒卷飞雨，危石深林人上苦。", 
            "盘涡转毂若雪山，青天际际响天鼓。", 
            "龙藏其中是耶非，但见神鱼作人舞。", 
            "慎勿戏之逢彼怒，顷刻滂沱泪下土。", 
            "前年南昌仙，邀我望山雪。", 
            "神宫玉女待我来，欲往从之路超越。", 
            "若人有仙骨，居与洞府邻。", 
            "双童耕云种瑶草，石田自熟无冬春。", 
            "卧处烟霞飞枕席，醉里山花落酒巾。", 
            "松风萝月朝复暮，坐见麻姑白发新。", 
            "我欲驾白鹿，共子攀云岑。", 
            "请天开两目，照我一片冰雪之清心。", 
            "但恐此目不司视，如星有箕斗，不可簸与斟。", 
            "且复临泽漱金碧，听我长歌金石音。", 
            "不然倒却池中水，酿作百斛之春酒，共君酣醉卧云林。", 
            "洪崖举手或相接，更结丹梯千万寻。"
        ], 
        "title": "寄题天目山房歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "东夷来，语嗢咿。", 
            "圣人当天九有服，小臣蝼蚁将安归。", 
            "万夫伐竹扶桑涘，夜捣水苔成侧理。", 
            "制为鹊尾扇参差，再拜献入金门里。", 
            "君王垂衣坐法宫，天飙□□清秋同。", 
            "尚方受献应无用，分颁遍与群臣共。", 
            "朝下从容冰井台，人人襟袖南熏动。", 
            "倭翁来，东夷平，扬皇风四海清。"
        ], 
        "title": "赠倭翁", 
        "type": "古风", 
        "yun": null
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "丹崖翠壁五云间，此是蓬莱第一山。", 
            "笑指碧桃花发处，玉鸾曾载月中还。"
        ], 
        "title": "题金碧仙山图", 
        "type": "绝句", 
        "yun": "删"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "援琴谁叹生空谷，结佩应怜感逐臣。", 
            "九畹断魂招不得，墨花夜泣楚江春。"
        ], 
        "title": "题明雪窗兰", 
        "type": "绝句", 
        "yun": "真"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "一自兰亭飞笔后，昭陵风雨夜如何？", 
            "当年老媪能知此，扇出人间百价过。"
        ], 
        "title": "题画扇便面", 
        "type": "绝句", 
        "yun": "歌"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "照水疏花冰有晕，横窗瘦影玉无痕。", 
            "孤山月冷黄昏后，拄杖曾敲处士门。"
        ], 
        "title": "题王元章梅", 
        "type": "绝句", 
        "yun": "元"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "白鸥波点研池清，楚畹香风笔底生。", 
            "记得弁峰春雨后，拨云移种向南荣。"
        ], 
        "title": "题赵翰林画兰", 
        "type": "绝句", 
        "yun": "庚"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "清晓移舟及暂晴，水花明媚照娉婷。", 
            "银筝玉柱纤纤手，翻得新声醉里听。"
        ], 
        "title": "西湖口占次玉山韵四首 其一", 
        "type": "绝句", 
        "yun": "青"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "水光承雨乱银花，柳外双峰出碧丫。", 
            "我便欲寻蓑笠去，断桥湾里是渔家。"
        ], 
        "title": "西湖口占次玉山韵四首 其二", 
        "type": "绝句", 
        "yun": "麻"
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "浅绛笼纱白玉肤，鬓云双亸映犀梳。", 
            "尊前自有丹青手，描取崔徽入画图。"
        ], 
        "title": "西湖口占次玉山韵四首 其三", 
        "type": "绝句", 
        "yun": null
    }, 
    {
        "author": "张渥", 
        "era": "元", 
        "subtype": "七言绝句", 
        "text": [
            "舞衫歌袖奏红纱，一朵春云带晚霞。", 
            "尽日无人见纤手，小屏斜倚笑簪花。"
        ], 
        "title": "西湖口占次玉山韵四首 其四", 
        "type": "绝句", 
        "yun": "麻"
    }, 
    {
        "author": "张渥", 
        "era": "元", 
        "subtype": "五言律诗", 
        "text": [
            "溪上花无数，春风别有天。", 
            "楼台仙子宅，书画米家船。", 
            "绛雪回歌扇，红霞落舞筵。", 
            "羽觞飞醉月，应是酒如泉。"
        ], 
        "title": "绛雪亭", 
        "type": "律诗", 
        "yun": "先"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "玉洞泉香草自春，丹楼南下瞰城闉。", 
            "青衣童子曾来地，白石先生过去身。", 
            "九转炉寒销宿火，七真堂古锁秋尘。", 
            "松间道士多凡骨，未省谁为出世人。"
        ], 
        "title": "重阳道院", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "画堂银烛映歌钟，醉眼俄惊火树红。", 
            "白玉屏深留晚艳，绛纱笼暖护春丛。", 
            "阑干清泪非因雨，狼藉残煤总为风。", 
            "更忆禁垣归路静，金莲随马散文虹。"
        ], 
        "title": "灯花次韵", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "赤阑闲倚化人宫，湖上春阴望不穷。", 
            "百尺楼台空相外，万家城郭雨声中。", 
            "斋房漏滴莲花水，讲殿经翻贝叶风。", 
            "自笑世缘心似石，拟焚香炷问生公。"
        ], 
        "title": "宝叔塔院", 
        "type": "律诗", 
        "yun": "东"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "弃官归去学寻真，有道何愁白发新。", 
            "湖上寻春灵寿杖，松间对客华阳巾。", 
            "佛书谩写缘修静，丹药频丸为施人。", 
            "自愧后生无所事，也辞冠盖乞闲身。"
        ], 
        "title": "赠兰室居士袁省掾", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "圣明亲选黑衣人，似共名山有宿因。", 
            "地上布金多长者，室中传偈总门人。", 
            "法身已应诸天相，定力能消万劫尘。", 
            "愧我才名非凿齿，道安何事独相亲。"
        ], 
        "title": "寄伏虎道场联上人", 
        "type": "律诗", 
        "yun": "真"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "长亭把酒唱离歌，别路迢迢奈尔何。", 
            "淮水东来吴地尽，函关西去蜀山多。", 
            "秦宫万井生禾黍，汉阙千门长薜萝。", 
            "劝子慎须崇令德，莫将功业更蹉跎。"
        ], 
        "title": "送刘孝廉入蜀", 
        "type": "律诗", 
        "yun": "歌"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "朱甍宝地绝尘埃，松下闲过步缘苔。", 
            "仙梵更从莲室度，佛香时到竹房来。", 
            "己知静者通禅观，重听高僧话劫灰。", 
            "寒榻不须灯照卧，夜深明月满池台。"
        ], 
        "title": "宿庆上人房", 
        "type": "律诗", 
        "yun": "灰"
    }, 
    {
        "author": "张羽", 
        "era": "元", 
        "subtype": "七言律诗", 
        "text": [
            "嫩于春笋白于霜，轻拂菱花试晓妆。", 
            "弹瑟每嫌银甲小，吹笙还爱玉纤长。", 
            "宜将彩笔题红叶，倦把金针倚绣床。", 
            "拾翠归来芳径里，逢人莫问锦香囊。"
        ], 
        "title": "咏美人手", 
        "type": "律诗", 
        "yun": "阳"
    }, 
    {
        "author": "张菊存", 
        "era": "元", 
        "subtype": "五言绝句", 
        "text": [
            "南风吹南枝，一白点万绿。", 
            "岁寒谁知心，孟宗林下竹。"
        ], 
        "title": "孝梅", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "画师画马时，心与马为一。", 
            "精神各自分，萃此马百匹。", 
            "起卧适马性，踶齧通马力。", 
            "逸如龙在水，驰若虎而翼。", 
            "游牝得群聚，风腾各相及。", 
            "或滚尘沙黄，或嘶草芽碧。", 
            "岂无骐驎骨，松下盐车泣。", 
            "谁将朔漠大，图画归咫尺。", 
            "曹韩不并世，按图为尔惜。"
        ], 
        "title": "百马图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "谁谓木槿花，朝荣夕已萎。", 
            "容颜逐电光，老大行相随。", 
            "高堂有歌舞，及取少年时。", 
            "寿命信可长，仙人竟何之？"
        ], 
        "title": "木槿花", 
        "type": "古风", 
        "yun": "支"
    }, 
    {
        "author": "张昱", 
        "era": "元", 
        "subtype": null, 
        "text": [
            "人生如浮云，聚散何可必！", 
            "倏忽万里馀，求之渺无迹。", 
            "有时天上见，若我旧相识。", 
            "飘摇玉雪姿，可望不可即。", 
            "羡此淩风翰，与彼得共适。"
        ], 
        "title": "浮云，别高士敏", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "为农谨天时，四体务勤力。", 
            "日夕耘耔罢，植杖聊假息。", 
            "儿童原上牧，妇女机中织。", 
            "田家无别事，俯仰惟衣食。", 
            "黾勉共百年，辛苦何所惜？", 
            "世有五侯贵，农人梦不及。", 
            "但愿风雨好，一穗千万粒。", 
            "卒岁无徵科，庶免忧儋石。"
        ], 
        "title": "田家词", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "日车当空行，雷声从地起。", 
            "长风吹行云，万籁若有喜。", 
            "田夫念稼穑，望云如望米。", 
            "甘泽始沛然，三日不可止。", 
            "吁嗟乎苍生，何以答天地？"
        ], 
        "title": "六月三日雨", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "田家无所具，客至惟鸡黍。", 
            "厨下作新炊，门前备清醑。", 
            "凉风吹户牖，高柳荫涂路。", 
            "还家既不远，送上采菱渡。"
        ], 
        "title": "田家", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "幽兰不自芳，君子以贻好。", 
            "白雪不自洁，君子用媲操。", 
            "与彼兰与雪，聊付尔怀抱。", 
            "人生幼而学，壮则行其道。", 
            "青春未晼晚，白日正杲杲。", 
            "何乃七尺躯，迷邦以怀宝。", 
            "时哉不可失，功名贵及早。"
        ], 
        "title": "兰雪轩", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "敬亭有旧斋，风雨一窗破。", 
            "朝对风雨吟，暮对风雨坐。", 
            "惟知经史亲，肯顾衣裳涴。", 
            "有时暂游息，自歌还自和。", 
            "直俟所学成，功名如一唾。", 
            "宁同陋巷人，独守箪瓢饿？"
        ], 
        "title": "题破窗风雨卷", 
        "type": "古风", 
        "yun": "个"
    }, 
    {
        "author": "张昱", 
        "era": "元", 
        "subtype": null, 
        "text": [
            "河汉亘天几万里，鹑火西行入箕尾。", 
            "金气浮空漾白波，任是雄风吹不起。", 
            "一河之水皆空青，往还惟此乌鹊翎。", 
            "太史不识汉使者，却奏张骞为客星。", 
            "载回织女支机石，牵牛隔河来不及。", 
            "二十八宿有常经，七夕胡能会灵匹？", 
            "西牛东女长相望，女则织纴牛服箱。", 
            "人间儿女谩愁思，河影不灭秋夜长。"
        ], 
        "title": "河汉篇", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "昭陵石刻今无有，绢素乃能存不朽。", 
            "当时奇骨济时艰，驾驭尽入天人手。", 
            "隋家再世俱凡庸，不知肘腋生英雄。", 
            "晋阳奋起六骏马，蹴踏人海波涛红。", 
            "帝王一出万邦定，干戈四指群小空。", 
            "淩烟勋臣尽图画，一旦肯遗汗血功。", 
            "呜呼何从得此样，规模却与石刻同。", 
            "乃知帝王所驭乃龙种，岂可求之凡马中？", 
            "唐家开基三百载，展卷尚觉来英风。"
        ], 
        "title": "唐太宗骏马图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "唐家风流尚毬马，中外靡然为之化。", 
            "徐州节度张建封，坐领东藩示闲暇。", 
            "长箫短吹行相随，以此慢游为日夜。", 
            "玉山满马扶醉归，正及楼头望春罢。", 
            "孔雀屏帷次第开，黄金买得春无价。", 
            "不教白日向西驰，只许黄河向东泻。", 
            "使君死后谁登临，燕子不来风雨深。", 
            "绿珠甘守珊瑚树，文君独宿鸳鸯衾。", 
            "当其意气倾朝野，肯信人无百年者？", 
            "万言犹在从事书，一幅空遗后人画。"
        ], 
        "title": "张建封击毬图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "开元天子达四聪，羽旄管籥行相从。", 
            "当时从驾骊山者，宰相犹是璟与崇。", 
            "华萼楼中云气里，兄弟同眠复同起。", 
            "玉环一旦入深宫，大枕长衾冷如水。", 
            "兴庆池头花树边，梨园小部俱婵娟。", 
            "杨家姊妹夜游处，银烛万条生紫烟。", 
            "宁知乐极哀方始，羯鼓未终鼙鼓起。", 
            "褒斜西幸雨淋铃，回首长安几千里？"
        ], 
        "title": "五王行春图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "壮哉将军八尺躯，阵前夺骑生马驹。", 
            "有力每轻弓两石，据鞍手横丈二殳。", 
            "小敌如怯大敌勇，生平气与忠义俱。", 
            "逢时受命从大将，势合风云兴海隅。", 
            "奉辞东下尉陀国，回兵北击无单于。", 
            "望风襁负至者众，将军为驻南征车。", 
            "归来九重赐颜色，蹈舞恩光生步趋。", 
            "团花战袍出内府，大官羊膳来公厨。", 
            "洛阳关东古重镇，授以斧钺专城居。", 
            "绿槐高映使者节，黄金新铸兵家符。", 
            "握刀负盾走壮士，拥盖吹笳喧道涂。", 
            "尽知勋名在忠义，千骑万骑先传呼。", 
            "祈连亦有霍去病，细柳岂无周亚夫？", 
            "只今将军与之并，人马相辉古即无。", 
            "君恩广大法天地，将军报答将何如？", 
            "丹青或接万亿载，忠义莫虞无画图。"
        ], 
        "title": "赠河南卫毕将军歌", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "银鞍白马郎，自是平台客。", 
            "海水桑田不自知，朅来二纪异南北。", 
            "他乡忽然顾我笑，有如清风洒兰雪。", 
            "开心写意慰离居，别时童孺今有须。", 
            "知从马援在军旅，不谓陈琳工檄书。", 
            "我于程家最知旧，大宅修椽曾置酒。", 
            "玉瓒紫笙吹凤凰，罗袖春衫舞杨柳。", 
            "因之感念二纪前，跃马射麛江水边。", 
            "煌煌宾从散秋叶，叠叠楼台成野烟。", 
            "程生程生既会面，疏麻瑶华莫持赠。", 
            "但存此日会面情，地北天南有相见。", 
            "丈夫有志岂陆沈，使者不惮岩穴深。", 
            "他时或有公车召，嗣我云间金玉音。"
        ], 
        "title": "送程希道回河南", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "阿母妊娠曾梦云，道人见云如母存。", 
            "高天悠悠不可闻，虎豹守关深九门。", 
            "丹青楼馆云中起，翠幕银屏按云气。", 
            "缥缈时闻子晋笙，蹉跎日集王乔履。", 
            "蟠桃千年花又开，云中不见阿母回。", 
            "丁令白鹤有再至，汉宫青鸟无复来。", 
            "但愿无风亦无雨，桃花开遍梦云处。", 
            "花气腾空结紫云，拔宅乘云上升去。"
        ], 
        "title": "梦云楼，为佑圣道士王景丹赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "龙翔住持毛起宗，参随鹤驾谒九重。", 
            "冲虚教主许器之，名以玉局高其风。", 
            "赠言五十有六字，尽说大罗天上事。", 
            "老君出现成都时，地神涌局亦如此。", 
            "空歌黎罗还上清，再三祝付玉局生。", 
            "吾徒被服老君教，毋忝玉局之所名。", 
            "名非可名局非局，心田种熟蓝田玉。", 
            "入水不濡火不焚，一气孔神无断续。", 
            "况闻古有毛仙翁，是身虽异性则同。", 
            "华表白鹤犹未归，函关青牛今则逢。", 
            "道家宫阙连云起，日食仙曹千万指。", 
            "谁其主者玉局生，宴坐无为观太始。"
        ], 
        "title": "玉局生引", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "乌桓城下白翎雀，雄鸣雌随求饮啄。", 
            "有时决起天上飞，告诉生来羽毛弱。", 
            "西河伶人火倪赤，能以丝声代禽臆。", 
            "象牙指拨十三弦，宛转繁音哀且急。", 
            "女真处子舞进觞，团衫鞶带分两傍。", 
            "玉纤罗袖柘枝体，要与雀声相颉颃。", 
            "朝弹暮弹白翎雀，贵人听之以为乐。", 
            "变化春光指顾间，万蕊千花动弦索。", 
            "只今萧条河水边，宫庭毁尽沙依然。", 
            "伤哉不闻白翎雀，但见落日生寒烟。"
        ], 
        "title": "白翎雀歌", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "碧油幢下曹司兵，见义有勇身为轻。", 
            "平生每得贵人喜，有似花卿知姓名。", 
            "一朝共听将军令，镇市临平虎尤甚。", 
            "汝司其兵往捕之，食肉寝皮须要尽。", 
            "司兵受令即出城，怒气填膺风火生。", 
            "扬言大明圣人既御世，尔虎何物犹纵横？", 
            "大刀长戟屯村堡，前期钉牌后断道。", 
            "村堡喜得司兵来，万夫鼓勇千夫噪。", 
            "半月捕获十三枚，大槛小车推载回。", 
            "自言此乃将军令，岂是小人之力哉？", 
            "将军索酒指其虎，此虎不死司兵死。", 
            "在官食禄忘其躯，亦是人间好男子。"
        ], 
        "title": "捕虎行", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "为之医药以资寿，古人存心子能有。", 
            "治生若然天必与，衣禄何忧不丰厚？", 
            "潘彝世籍富豪家，金珠斗量钱载车。", 
            "百年风雨换门户，甘守俭薄为生涯。", 
            "法依本草为炮制，修合肯教违矩矱？", 
            "日月回旋碾上轮，虎龙交媾炉中药。", 
            "服之一剂神气全，百龄寿等金石坚。", 
            "洪范五福寿居首，有金无寿真徒然。", 
            "彝也性秉芝兰秀，湖海香名喧众口。", 
            "修文坊南当大街，如斗之字出高牌。", 
            "贵人长者共祗重，每日门前车马来。"
        ], 
        "title": "资寿堂", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "风吹白云天上来，游子望云心眼开。", 
            "小时见云在亲侧，安得亲同云往回？", 
            "世家翼城桐叶里，云自往回亲在彼。", 
            "昔年捧檄为荣亲，得官拜亲云亦喜。", 
            "所怜得禄远莫分，委质为臣命在君。", 
            "青袍骏奔各有事，斑衣儿啼更勿云。", 
            "我知尔家广田宅，小弟朝朝纵围猎。", 
            "暮归雉兔满马鞍，不使高堂甘旨缺。", 
            "望中有使频寄书，夫人堂上哭罗襦。", 
            "愿尔长辞杨震金，愿尔长悬羊续鱼。", 
            "亲之念子无不至，子思其亲云即是。", 
            "红颜蚤受县君封，莫计同餐太仓米。", 
            "桐叶之里非一家，如尔兄弟谁不誇。", 
            "墙头风吹紫荆树，堂前露浥萱草花。", 
            "莫言亲远翼城县，万里关河如对面。", 
            "一官九考今八年，指日云中又相见。"
        ], 
        "title": "望云诗，为翼城常盘赋", 
        "type": "古风", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "梦回花露沾衣，夜来酩酊谁留住。", 
            "依稀犹记，春风亭槛，野云窗户。", 
            "物外仙姿，一声白雪，翠微深处。", 
            "要风流陶写，等闲莫遣，儿童辈，识真趣。", 
            "四海知音难遇。", 
            "尽疏林暝烟催暮。", 
            "一杯未举，两眉长皱，人生何苦。", 
            "只恐明朝，玉骢迷却，武陵溪路。", 
            "倘刘郎不厌，醒时来访，醉时归去。"
        ], 
        "title": "水龙吟 饮刘氏野春亭用前韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "故人邂逅相逢，满怀和气无边际。", 
            "别来一载，光阴回首，水流星坠。", 
            "白雪歌词，青云人物，知音有几。", 
            "把沧溟倒卷，天瓢满吸，须拼了，为君醉。", 
            "醉眼瞢腾不寐。", 
            "直望断长空万里。", 
            "风清露冷，乾坤似昼，月华如洗。", 
            "梦里遨游，蕊珠宫殿，飘然得意。", 
            "到醒来有句，且休拈出，怕惊尘世。"
        ], 
        "title": "水龙吟 和马西麓韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "素娥宴罢瑶池，醉簪误堕庭深窈。", 
            "花神爱护，绀罗轻衬，绿云低绕。", 
            "秋意重缄，芳心半吐，有香多少。", 
            "把幽轩好梦，等闲薰破，凉月转，人初悄。", 
            "冷沁冰壶风袅。", 
            "肯轻与铅华相照。", 
            "湘兰标致，水仙风度，也应同调。", 
            "钗凤香分，鬓蝉影动，此情云渺。", 
            "问何时分付，一庭寒玉，对妆台晓。"
        ], 
        "title": "水龙吟 咏玉簪花", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "落花天气初晴，随风几缕来何处。", 
            "飘飘冉冉，悠悠扬扬，欲留还去。", 
            "雪茧新抽，青虫暗坠，檐蛛轻度。", 
            "看垂虹百尺，萦回不下，似欲系，春光住。", 
            "凭仗何人收取。", 
            "付天孙、云霄机杼。", 
            "浮踪浪迹，忍教长伴，章台飞絮。", 
            "惹起闲愁，织成离恨，万头千绪。", 
            "望天涯尽日，柔情不断，又闲庭暮。"
        ], 
        "title": "水龙吟 咏游丝", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "一鞭空翠烟霏，笑谈已到山深处。", 
            "丹崖翠壁，野猿幽鸟，冷泉高树。", 
            "兜率天中，蓬壶境内，偶成佳遇。", 
            "正扪参历井，穷探未了，回首早，疏钟暮。", 
            "画舸亭亭横渡。", 
            "醉归来被谁留住。", 
            "云窗雾阁，群仙应笑，尘缘相误。", 
            "白雪歌残，青鸾梦觉，满身风露。", 
            "料明年却向，古台高处，忆桃源路。"
        ], 
        "title": "水龙吟 游钱塘西山", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "画檐丛翠凌霄，暮云还送西山雨。", 
            "千年陈迹，一时胜概，东南宾主。", 
            "佩玉鸣銮，西风吹入，江声柔橹。", 
            "漫登临赢得，征鞍倦客，离思乱，乡心苦。", 
            "一梦繁华何许。", 
            "空留得悲凉今古。", 
            "雄文健笔，星辉日映，鬼呵神护。", 
            "倚遍阑干，有心也待，留题新句。", 
            "见一双白鸟，苍烟影里，背人飞去。"
        ], 
        "title": "水龙吟 登滕王阁", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "翠微曾共登临，冷光潋滟三千顷。", 
            "玉京佳处，景虽天造，地因人胜。", 
            "若把西施，淡妆浓抹，两相比并。", 
            "道此间如对，姮娥仙子，慵梳掠，临鸾镜。", 
            "满意曲阑芳径。", 
            "早安排、雨篷烟艇。", 
            "茶瓯雪卷，纹楸雹碎，醉魂初醒。", 
            "湖海高情，林泉清意，几人能领。", 
            "算知音只有，中宵凉月，浸蓬莱影。"
        ], 
        "title": "水龙吟 题湖山胜槩亭", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "离思满春江，当时事、争忍不思量。", 
            "记芳径月斜，凭肩私语，兰舟风软，携手寻芳。", 
            "回首处，青山遮望眼，绿柳系柔肠。", 
            "云落雨零，燕愁莺恨，宝钗留股，鸾镜分光。", 
            "天涯飘零客，情缘向何处，最是难忘。", 
            "犹剩满襟清泪，半臂余香。", 
            "□心似雨花，一枝寂寞，梦随风絮，万里悠扬。", 
            "谁信觉来依旧，烟水茫茫。"
        ], 
        "title": "风流子", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "桂香浮绿酒。", 
            "持杯邀月，何愁佳友。", 
            "欲写秋光，钝笔近来如帚。", 
            "空对珠宫贝阙，恍夜色、明于晴昼。", 
            "休忆旧。", 
            "人情节意，年年同否。", 
            "浪走紫陌红尘，笑底用腰间，印金悬斗。", 
            "鹭约鸥盟，江上怪余应久。", 
            "便有拿云好手，向此夕、何妨深袖。", 
            "沉醉后。", 
            "忘却镜中白首。"
        ], 
        "title": "玉漏迟 和人中秋韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "红雨西园，香雪东风，还又春暮。", 
            "当时双浆悠悠，送客绿波南浦。", 
            "阳关一阕，至今隐隐余音，眼前浑是分携处。", 
            "此恨有谁知，倚阑干无语。", 
            "凝伫。", 
            "天涯几许离情，化作暮云千缕。", 
            "过尽征鸿，依旧归期无据。", 
            "京尘染袂，故人应念飘零，岂知翻被功名误。", 
            "无处着羁愁，满春城烟雨。"
        ], 
        "title": "石州慢 忆别", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "凉月横舟，银横浸练，万里秋容如拭。", 
            "冉冉鸾骖鹤驭，桥倚高寒，鹊飞空碧。", 
            "问欢情几许，早收拾、新愁重织。", 
            "怅人间、会少离多，万古千秋今夕。", 
            "谁念文园病客。", 
            "夜色沉沉，独抱一天岑寂。", 
            "忍记穿针亭榭，金鸭香寒，玉徽尘积。", 
            "凭新凉半枕，又依稀、行云消息。", 
            "听窗前、泪雨潇潇，梦里檐声犹滴。"
        ], 
        "title": "夺锦标 七夕", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "雪迷幽径月迷津。", 
            "水南村。", 
            "竹间门。", 
            "惟有天寒，翠袖伴朝昏。", 
            "玄圃移根来万里，空怨杀，楚江云。", 
            "玉堂深处护仙真。", 
            "怕京尘。", 
            "染芳魂。", 
            "一种清香，占断百花春。", 
            "只恐东君偏爱惜，桃与李，却生嗔。"
        ], 
        "title": "江城子 和元复初赋玄圃梅花", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "青山重叠水萦纡。", 
            "扁舟隔岸呼。", 
            "依稀绿野辋川图。", 
            "又疑陶令居。", 
            "红树晚，白云孤。", 
            "乾坤别一壶。", 
            "草堂潇洒竹窗虚。", 
            "个中容我无。"
        ], 
        "title": "阮郎归 题秋山草堂图", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "前日庐山，今日庐山，岂偶然哉。", 
            "喜青衫旧梦，轻车熟路，白云清兴，翠壁丹崖。", 
            "石镜光寒，香炉烟暖，晴雪飞空玉峡开。", 
            "天公意，欲先生健笔，洗尽尘埃。", 
            "三年握手金台。", 
            "任意气、相期隘九垓。", 
            "恨征帆缥缈，秋风南浦，书灯冷落，夜雨西斋。", 
            "莲社香中，琵琶亭上，我念京尘无好怀。", 
            "君须记，怕雁回时节，早寄诗来。"
        ], 
        "title": "沁园春", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "佳气葱葱，喜事重重，福禄鼎来。", 
            "记秋官重任，去年显擢，春闱宠渥，今岁安排。", 
            "寿算绵绵，班资衮衮，迤逦相随到上台。", 
            "人都道，不调和鼎鼐，岂尽其才。", 
            "眉间阴德纹开，应只为、惟刑之恤哉。", 
            "看门闾高大，堪容驷马，儿孙昌盛，已种三槐。", 
            "唤起琼姬，满斟玉露，官事无多且放怀。", 
            "年年醉，对春回柳眼，雪晕梅腮。"
        ], 
        "title": "沁园春 为王彦博尚书寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "勇退归来，一担乾坤，十年息肩。", 
            "柰东山安石，岂容高卧，洛中司马，须再调元。", 
            "车拥蒲轮，杖扶灵寿，琴瑟更张为解弦。", 
            "人都道，果功成霖雨，泽润无边。", 
            "河汾闲气生贤。", 
            "算甲子、才同绛县年。", 
            "更太公八十，出膺熊虎，武公九十，入戴貂蝉。", 
            "梅信春香，槐阶日暖，数到庄椿岁八千。", 
            "持杯寿，寿文章宰相，廊庙神仙。"
        ], 
        "title": "沁园春 为杜左丞寿", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "身世飘零，勋业何成，鬓华渐生。", 
            "记去年欢笑，遨游帝里，今年憔悴，卧病江城。", 
            "直道难行，浮名识破，正要生平两眼明。", 
            "心无歉，但世间公论，自有人评。", 
            "竹风萧飒初停。", 
            "算何境、能如梦境清。", 
            "问命之穷达，三杯酒软，身之去就，一叶舟轻。", 
            "毁誉从他，醉醒在我，赢得篷窗听雨声。", 
            "秋江上，更莼鲈无限，鸥鹭多情。"
        ], 
        "title": "沁园春 壬子和人为寿用止酒韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "半世游从，到处逢迎，惟尔曲生。", 
            "喜一尊乘兴，时居乐土，三杯有力，能破愁城。", 
            "岂料前欢，俱成后患，深悔从来见不明。", 
            "筠轩下，抱厌厌病枕，恨与谁评。", 
            "请生亟退休停。", 
            "更说甚、浊贤与圣清。", 
            "论伐人心性，蛾眉非惨，烁人骨髓，鸩毒犹轻。", 
            "裂爵焚觞，弃壶毁榼，交绝何须出恶声。", 
            "生再拜，道苦无大故，遽忍忘情。"
        ], 
        "title": "沁园春 止酒效稼轩体", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "世路崎岖，世事纷更，年来饱谙。", 
            "叹都城十载，霜侵老鬓，江湖万里，尘满征衫。", 
            "应物才疏，谋身计拙，桂玉生涯岂久堪。", 
            "乾忙甚，向是非丛里，不要穷探。", 
            "禅机已悟三三。", 
            "又何用、天庭似老蚕。", 
            "羡养生有道，将从子隐，于时无补，只益吾惭。", 
            "归去来兮，与君同醉，醉后扶持有小男。", 
            "平生乐，在山前山后，溪北溪南。"
        ], 
        "title": "沁园春 和人韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "自入闽关，形势山川，天开两边。", 
            "见长溪漱玉，千瓴倒建，群峰泼黛，万马回旋。", 
            "石磴盘空，天梯架壑，驿骑蹒跚鞭不前。", 
            "心无那，恰鹧鸪声里，又听啼鹃。", 
            "区区仕宦谁怜。", 
            "道有志、从来铁石坚。", 
            "但长存一片，忠肝义胆，何愁半点，瘴雨蛮烟。", 
            "尽卷南溟，不供杯杓，得逐斯游岂偶然。", 
            "天公意，要淋漓醉墨，海外流传。"
        ], 
        "title": "沁园春 泉南作", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "风火鍊仙骨，云雷铸鼎文。", 
            "壶公探造化，图寄大毛君。"
        ], 
        "title": "上清方方壶作墨画，赠毛起宗提点", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "当时仰望公，画笔开生面。", 
            "之官惟琴鹤，千载赵清献。"
        ], 
        "title": "赵清献小像", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "未别欲千言，临别无一语。", 
            "惟此旧时心，随君渡江去。"
        ], 
        "title": "别故人", 
        "type": "绝句", 
        "yun": "语"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "共是他乡客，从游又隔年。", 
            "老人偏惜别，把臂一茫然。"
        ], 
        "title": "别乡友", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一勺清泉水，三年共此心。", 
            "不堪弹别鹄，惟是邑中琴。"
        ], 
        "title": "赠县令任满", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "宰相五更朝，金鞍拂柳条。", 
            "何如磐石上，散发坐吹箫。"
        ], 
        "title": "磐石吹箫图", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "疏蔓短于蓬，卑栖怯晚风。", 
            "祇缘头白早，无处入芳丛。"
        ], 
        "title": "白头翁", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "含章人正卧，几片下空墙？", 
            "春雪调铅粉，相和一处香。"
        ], 
        "title": "落梅花", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "老树含青雨，平林澹白烟。", 
            "隔溪茅屋在，好泊米家船。"
        ], 
        "title": "题宋子障太守画", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "鸣春如有意，谁与画眉长？", 
            "若诉梨园事，开元梦一场。"
        ], 
        "title": "题赵子昂画梨花画眉图", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "朝啼人尽睡，暮啼人厌闻。", 
            "非关毛羽恶，不入凤凰群。"
        ], 
        "title": "恼啼鸦", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "岂谓黄金少，除褒君未知。", 
            "古来因好色，灭国是龙漦。"
        ], 
        "title": "代毛延寿", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "结屋清溪上，仙凡此路分。", 
            "终朝看不厌，惟是满山云。"
        ], 
        "title": "高房山画扇", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "画出溪边景，浑家在捕鱼。", 
            "笔头馀兴在，几点暮鸦疏？"
        ], 
        "title": "捕鱼图", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "开门见东村，晨光尚蒙昧。", 
            "白云何处来，适与予心会。"
        ], 
        "title": "晚望东村", 
        "type": "绝句", 
        "yun": "泰"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "舟楫为生计，沙鸥识此情。", 
            "百年浮世事，九鼎一丝轻。"
        ], 
        "title": "题王大年画", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "尊前可忘世，纶竿聊伴身。", 
            "乐然溪水上，鱼鸟与相亲。"
        ], 
        "title": "林子山画，为郑宗表题", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "相逐双飞蝶，风前不自持。", 
            "有生皆有感，微物岂无知？"
        ], 
        "title": "双蝶", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一双白练带，绕树效于飞。", 
            "宜尔闺房喜，图形上绣衣。"
        ], 
        "title": "白练带禽", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "两雀晚相依，棠梨叶渐稀。", 
            "连枝有深思，未可便辞飞。"
        ], 
        "title": "秋棠晚思图", 
        "type": "绝句", 
        "yun": "微"
    }, 
    {
        "author": "张翥", 
        "era": "元", 
        "subtype": null, 
        "text": [
            "偶约尊前已目成。", 
            "琵琶私语更分明。", 
            "如今翻作断肠声。", 
            "彩扇旧歌怜楚楚，青楼薄幸怨卿卿。", 
            "海枯石烂古今情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "数载相看欲话难。", 
            "酒边失口却成欢。", 
            "空添别恨与眉端。", 
            "流水有声传锦瑟，行云无梦赴青鸾。", 
            "关河秋雨客窗寒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "珍重千金一诺同。", 
            "小红楼上舞筵中。", 
            "谁知别路太匆匆。", 
            "愁杀二分无赖月，凭将万里有情风。", 
            "为传消息宋家东。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "昨夜花前送玉钟。", 
            "绿鬟歌罢落梅风。", 
            "不知离思为谁浓。", 
            "醉语低回银烛背，梦云重叠绣帏中。", 
            "只愁归路见芙蓉。"
        ], 
        "title": "浣溪沙 临川别席", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "醉胆望秋寒。", 
            "星斗阑干。", 
            "小窗人影月明间。", 
            "客里不知归是梦，只在吴山。", 
            "行路自来难。", 
            "长铗休弹。", 
            "黄尘到底涴儒冠。", 
            "一片白鸥湖上水，闲了渔竿。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "银蟾半露婵娟影，西风早、次第中秋天气。", 
            "凉透小帘栊，乍夜长迟睡。", 
            "见说灵岩山色好，甚也不浓如归意。", 
            "归未。", 
            "趁西泠载酒，南园寻桂。", 
            "还又客里生朝，把金尊绿酒，与谁同醉。", 
            "烟雨隔垂虹，望美人秋水。", 
            "桃叶妆楼团扇曲，但小草、鸾笺相寄。", 
            "传示。", 
            "送白萍一剪，碧云千里。"
        ], 
        "title": "真珠帘", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "此夕天孙河鼓，多情呆女痴儿。", 
            "鹊驾年年仍远渡，蛛合家家长巧丝。", 
            "星期莫怨咨。", 
            "迢递金钗私语，凄凉纨扇宫词。", 
            "奔月姮娥催去路，行雨巫山空梦思。", 
            "都无重会时。"
        ], 
        "title": "破阵子 七夕戏咏", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "染黛浮空，凝妆伫远，数峰底事含颦。", 
            "十样新眉，从他雨抹烟匀。", 
            "龙绡便面宜歌舞，看亭亭、玉骨冰神。", 
            "几销魂，翠被余香，锦瑟清尘。", 
            "如今归去湖山畔，对一川平野，一片闲云。", 
            "两两渔舟，相过桂渚兰津。", 
            "谁将玉斧修明月，柰琼楼、高处无人。", 
            "忆王孙。", 
            "芳草江南，暗鴂残春。"
        ], 
        "title": "高阳台 题赵仲穆作陈野云居士山水便面", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "暮天映碧，玻璃十顷蕊珠宫。", 
            "金波涌出芙蓉。", 
            "谁唤川妃微步，一色夜妆红。", 
            "看光摇星汉，起舞鱼龙。", 
            "月华正中。", 
            "画船漾，藕花风。", 
            "声度鸾箫缥缈，雁柱玲珑。", 
            "酒阑兴极，更移上、琼楼十二重。", 
            "残醉醒、烟水连空。"
        ], 
        "title": "婆罗门引", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "相见依然人似旧。比似年时较瘦。", 
            "笑问平安否。不言低掩罗衫袖。", 
            "便欲窗前推枕就。无柰红僝绿僽。", 
            "惊起空回首。半床斜月疏钟后。"
        ], 
        "title": "惜分飞 写梦", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "扶桑何许，蓬莱何处，沧海一望漫漫。", 
            "精卫解填，鼋鼍可驾，凌波直度三韩。", 
            "云气有无间。", 
            "只是天是水，无地无山。", 
            "赑屃鳌掀，飓风俄起书生寒。", 
            "从今不数鲵桓。", 
            "羡秦人采药，龙伯垂竿。", 
            "槎信未来，珠光暗徙，群仙约我骖鸾。", 
            "长啸壮怀宽。", 
            "且振衣绝顶，酾酒长澜。", 
            "挥手相招，片帆飞趁暮潮还。"
        ], 
        "title": "望海潮", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "先生醉也。", 
            "甚矣吾衰也。", 
            "万物不如归去也。", 
            "陶令真吾师也。", 
            "篱边菊蕊初黄。", 
            "为花准备携觞。", 
            "只恐不如人意，风风雨雨重阳。"
        ], 
        "title": "清平乐", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "先生醉矣。", 
            "是事忘之矣。", 
            "欲友古贤谁可矣。", 
            "严子真其人矣。", 
            "问渠辛苦征鞍。", 
            "何如自在渔竿。", 
            "终办一丘隐计、西湖鸥鹭平安。"
        ], 
        "title": "清平乐 酒后二首", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "东风阵阵。", 
            "第几番春信。", 
            "呆李痴桃消息近。", 
            "写取鸾笺试问。", 
            "君家杨柳墙东。", 
            "杏花初吐生红。", 
            "好唤一床金雁，明朝来醉春风。"
        ], 
        "title": "清平乐 寄山居道人约看杏花", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "阶前昼永。", 
            "绕石芭蕉影。", 
            "半亸云鬟慵不整。", 
            "寂寞朝酲乍醒。", 
            "湘裙翠被风流。", 
            "背人无限娇羞。", 
            "玉腕一双跳脱，欠伸浑是春愁。"
        ], 
        "title": "清平乐 盛子昭花下欠伸美人图", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "红白芙渠千万朵。", 
            "水仙恰试新梳裹。", 
            "缟袂霞衣争婀娜。", 
            "香霞堕。", 
            "凌波忽载行云过。", 
            "正好玩芳停画舸。", 
            "尊前自唱无人和。", 
            "惟有沙鸥三两个。", 
            "飞近我。", 
            "夜凉同向花间卧。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "燕子梁深，秋千院冷，半湿垂杨烟缕。", 
            "怯试春衫，长恨踏青期阻。", 
            "梅子后、余润留寒，藕花外、嫩凉消暑。", 
            "渐惊他、秋老梧桐，萧萧金井断蛩暮。", 
            "薰篝须待被暖，催雪新词未稳，重寻笙谱。", 
            "水阁云窗，总是惯曾听处。", 
            "曾信有、客里关河，又怎禁、夜深风雨。", 
            "一声声、滴在疏篷，做成情味苦。"
        ], 
        "title": "绮罗香 雨中舟次洹上", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "郎情秋后萧疏叶。妾心陌上悠扬蝶。", 
            "何处望归鞍。春云山外山。", 
            "梨花新月下。独自烧香罢。", 
            "惟有梦相寻。惊鸟啼夜深。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "人随雁雁俱南去。雁应先到凭传语。", 
            "若问锦书无。人归不得书。", 
            "归期还信否。准在梅花后。", 
            "烟树短长亭。只争三四程。"
        ], 
        "title": "菩萨蛮 赠雁", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "山人坐。把酒歌呼相和。", 
            "起舞尽教乌帽堕。归来头不裹。", 
            "浮世人情历过。身外虚名参破。", 
            "除却醉乡无别个。神仙天地我。"
        ], 
        "title": "谒金门 效前人首句用山人字醉中答友", 
        "type": "词", 
        "yun": null
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "钟山横翠楚江空，寒气随君马首东。", 
            "吴越英华诗有料，吏民情伪事无穷。", 
            "雍容措置摅长策，慷慨施为合至公。", 
            "三道伫看豺虎静，早回台阁复生风。"
        ], 
        "title": "送何好礼御史按部江浙", 
        "type": "律诗", 
        "yun": "东"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "风雨潇潇夜未央，客床孤寂似禅床。", 
            "庸材敢望日三接，佳士尚留天一方。", 
            "万事到头都是梦，此心安处即吾乡。", 
            "卜邻阳羡溪山好，远胜毗陵古战场。"
        ], 
        "title": "倚和吉甫提举见赠雨中述怀诗兼寄王觉轩山长", 
        "type": "律诗", 
        "yun": "阳"
    }, 
    {
        "author": "曹伯启", 
        "era": "元", 
        "subtype": "七言律诗", 
        "text": [
            "西州文族姓名香，阶下三槐葆盖张。", 
            "鹅眼不辞公府用，马蹄常为故人忙。", 
            "言思切直心无碍，道合中庸气自刚。", 
            "积庆臾沾山水秀，欲期阳羡作桐乡。"
        ], 
        "title": "觉轩二子头角崭然盖乃翁生平积德设施所致因作数语颂之", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "自从大火西流后，渐觉凉风到竹林。", 
            "李白已无当世志，宋郎又动少年心。", 
            "群阴得势夜声合，万物将穷杀气沉。", 
            "谩索雅琴弹一曲，徽弦绕指是商音。"
        ], 
        "title": "秋声", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "天上何因有别离，人间谩自指佳期。", 
            "果如女嫁男婚事，何限风清月白时？", 
            "银汉几曾横鹊影，花盘空复罥蛛丝。", 
            "今朝少妇心中事，只有回文锦字知。"
        ], 
        "title": "七夕", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "为感风花懒出门，每于时事鲜知闻。", 
            "江湖信远春空雁，僚佐情深日暮云。", 
            "诗句好于何水部，官资高过杜司勋。", 
            "海波不隔淮扬路，遥指蓬莱忆使君。"
        ], 
        "title": "寄淮安夏掖斋", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "连云骑省与之邻，可是高堂履舄频。", 
            "湖水过云天似玉，山风吹酒月留人。", 
            "红绡贴肉扶歌板，翠羽妆头出舞茵。", 
            "礼法岂为吾辈设，直须乐死百年身。"
        ], 
        "title": "有馀清堂", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "连宵骨肉梦相牵，二女洪都有信传。", 
            "闻说长成浑屋喜，寄来针线得人怜。", 
            "阿婆近日身差健，老婶经年病未痊。", 
            "尔叔治兵淮水上，使回怀抱觉凄然。"
        ], 
        "title": "柬示二侄女", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "杂花犹记雨诸天，共礼旃檀古佛前。", 
            "塔院施僧犹昨日，斋房听雨忆当年。", 
            "抄书不许支官纸，买酒从教用俸钱。", 
            "老尽尚书旧宾客，至今惭愧杜樊川。"
        ], 
        "title": "寄内台侍御史韩克庄", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "牛渚矶头青雀舫，蛾眉亭上紫鸾笙。", 
            "月中只可赋秋兴，酒后不宜留步兵。", 
            "万里长河何处尽，百年遗恨此中生。", 
            "水波总是英雄泪，刬却青山气未平。"
        ], 
        "title": "夜泊牛渚矶，同韩克庄佥事、李五峰先辈登蛾眉亭", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "仰拜宣黄萃一门，更烦使者枉南辕。", 
            "宠荣已过愚民分，存殁俱蒙圣主恩。", 
            "列爵称男分五等，封君有县亦通尊。", 
            "区区戎马驱驰后，日月馀光照覆盆。"
        ], 
        "title": "浙省感恩荣，言怀述事", 
        "type": "律诗", 
        "yun": "元"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "画柱相当驰道开，黄旗风里试龙媒。", 
            "天回日驭戎衣起，电绕星枢綵棒催。", 
            "供奉嫔嫱皆令色，近前便佞是于思。", 
            "九龄犹是开元日，何事都无谏疏来？"
        ], 
        "title": "明皇妃子击丸图", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "又携二客过斯堂，惭愧当年塔院香。", 
            "染习未除尘土念，奔驰犹作马牛忙。", 
            "渐添白发头颅上，转觉青云道路长。", 
            "尽醉堂前旧时月，莫将闲话及齐梁。"
        ], 
        "title": "重过育王寺明月堂，同照大千尊师赋", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "古来文字用铅椠，笔至蒙恬始得名。", 
            "每日诸军传檄到，何人横槊赋诗成？", 
            "管裁鸣凤巢边节，毫运饥蚕叶上声。", 
            "莫鄙毛锥无所用，要知韩范尽书生。"
        ], 
        "title": "赠士人军中售笔", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "指南针下失风帆，雪浪连天不见山。", 
            "惟尔不怀和氏璧，彼苍竟锡大夫环！", 
            "皇天未厌生戎马，国步何能断阻难？", 
            "此去驿程三百里，海棠花底度闽关。"
        ], 
        "title": "廉都事海道失风，自耽罗至浙右，还闽省", 
        "type": "律诗", 
        "yun": null
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "白头岁月付流波，何物虚名在谏坡？", 
            "属国莫嫌持节久，子阳犹谓见天多。", 
            "强梁不见图销印，跋扈如闻欲倒戈。", 
            "一树红梨春事晚，宣文阁下欲如何？"
        ], 
        "title": "侍御周伯温以行台羁留姑苏，柬寄之", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "绕阑莫惜酒行频，开到姚黄已暮春。", 
            "琼树今朝歌正好，彩云昨夜梦非真。", 
            "园林虽不异前日，车马可怜非旧人。", 
            "欲倩东风问蝴蝶，花前谁是百年身？"
        ], 
        "title": "残牡丹", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此去风波万里长，使人指日觐清光。", 
            "云开雉扇当霄汉，龙抱金函出表章。", 
            "羌服从来尊正朔，包茅次第贡明堂。", 
            "浯溪有石高千丈，谩叟重烦颂大唐。"
        ], 
        "title": "赠吴世显宣使，代张氏捧谢表请命朝廷，寄仲举", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "好似当年贺季真，乞身归老镜湖春。", 
            "铜章不绾御史印，练布能裁处士巾。", 
            "麟阁云台千载后，鸟啼花落几回新？", 
            "浮云过眼寻常事，且作齐东一野人。"
        ], 
        "title": "题御史孟昉野服画像", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "近闻甚得湖山乐，惜不与之同一游。", 
            "莫问石城来艇子，却思箫管在扬州。", 
            "枕边蝴蝶高楼梦，扇底芙蓉小院秋。", 
            "今觉司勋非往日，酒间无复旧风流。"
        ], 
        "title": "王自牧、冷起敬诸文士游西湖、南山，记题其后", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "命酒徵歌记往年，玉堂遂有梦相牵。", 
            "鱼缄尺素虽云密，事载空言始可怜。", 
            "季世人材思管乐，盛时戎马说幽燕。", 
            "张骞惯识天河路，俯仰乾坤一慨然。"
        ], 
        "title": "得朱桓编修海道之音", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "万壑匡庐纸满张，好诗好画两相当。", 
            "十年物色偶然得，二老风流何可忘？", 
            "还见虹光生静夜，却惊云气湿高堂。", 
            "尚书座上多游客，独有张翰忆故乡。"
        ], 
        "title": "高房山画庐山图，贡云林待制有诗在上，为其子户部尚书贡师泰赋，盖其家物也", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "坐来清听满风前，顿觉烦襟为洒然。", 
            "马上功名真是梦，杯中岁月莫非仙。", 
            "浮云对岭张图画，鸣鸟藏花杂管弦。", 
            "莫讶周郎宾客盛，雄资英发正当年。"
        ], 
        "title": "谢左丞自军中至，同宴周德新员外别业", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "古佛风翻盎，诗僧醉可朋。", 
            "有生还有劫，无尽本无灯。", 
            "蚤自楞伽悟，今非愿力能。", 
            "此心宁万虑，于道只三乘。"
        ], 
        "title": "自悟 其一", 
        "type": "律诗", 
        "yun": "蒸"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "海内虚游子，山中脱骨仙。", 
            "一单如老衲，八十又新年。", 
            "野马飞窗日，醯鸡舞瓮天。", 
            "吾今丈人行，肯与众争怜。"
        ], 
        "title": "自悟 其二", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "湖上西风急，秋阴止杳冥。", 
            "水痕连岸白，山色彻云青。", 
            "蛰燕依深谷，还鸥下近汀。", 
            "君歌我当和，有酒满长瓶。"
        ], 
        "title": "偕杨瑀元诚王炢自行湖堤閒步", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "高处见沧溟，西风吹酒醒。", 
            "潮来一片白，山拥万重青。", 
            "草木如浮动，烟尘忽杳冥。", 
            "登临不可极，吟思满秋汀。"
        ], 
        "title": "秋试后胡益士恭归番阳与游吴山圣水寺", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "远近红千树，繁开夺艳霞。", 
            "月明寒食雨，春老上阳花。", 
            "辇路迷游躅，宫词入梦华。", 
            "东风葵麦浪，回首野人家。"
        ], 
        "title": "清明游包家山（乙丑） 其一", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "太液曾来鹄，高台旧影娥。", 
            "美人黄土尽，故国白云多。", 
            "野草荒神籍，宫莲怨棹歌。", 
            "羌儿洗马处，斜日满寒波。"
        ], 
        "title": "清明游包家山（乙丑） 其二", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "路绝平沙过，新塘水半乾。", 
            "龙归雷雨恶，鹘没海天宽。", 
            "县帜春醅熟，行厨野祭寒。", 
            "此生无倚泊，随处得盘桓。"
        ], 
        "title": "清明日偕李钦嗣游吴公弓台至雷塘蜀井", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "今夜溪楼月，登临倍惘然。", 
            "电光何处雨，风色欲秋天。", 
            "历历灯缘岸，依依笛起船。", 
            "江湖归路渺，回首白鸥前。"
        ], 
        "title": "文昌楼望月时家已归浙上", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "前辈凋零尽，南阳有古阡。", 
            "诗应传四海，酒不到重泉。", 
            "槐国真成梦，桃源亦是仙。", 
            "松根一匊泪，惨淡堕风烟。"
        ], 
        "title": "清明日游东山谒栖霞岭仇先生墓", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "南城多佛刹，结构自辽金。", 
            "傍舍遗民在，残碑好事寻。", 
            "雨苔尘壁暗，风叶石床深。", 
            "一饭蒲团了，萧萧钟磬音。"
        ], 
        "title": "九月八日陪危太朴偕梁九思游城南三学寺万寿寺 其一", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "休日得连骑，高秋天气新。", 
            "楼台惟见寺，井里半成尘。", 
            "坏庙鬼无主，荒丘狐化人。", 
            "千龄共须尽，回首一伤神。"
        ], 
        "title": "九月八日陪危太朴偕梁九思游城南三学寺万寿寺 其二", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "溪南野寺幽，巾舄偶相求。", 
            "古道多黄叶，残僧半白头。", 
            "远村高鸟暮，灌木乱蝉秋。", 
            "此地茅堪剪，吾将卜隐丘。"
        ], 
        "title": "秋日独行便上偶至清修寺（庚午）", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "佛子来西竺，巍然南面尊。", 
            "法筵花散漫，香殿玉温黁。", 
            "龙象诸天下，钟螺竟日喧。", 
            "朝观立随喜，如在给孤园。"
        ], 
        "title": "四月望观帝师发思跋影堂", 
        "type": "律诗", 
        "yun": "元"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "来借禅房宿，悠然空客心。", 
            "残僧几人在，古殿一灯深。", 
            "檐铎能蕃语，斋居发海音。", 
            "重阳又已近，聊复此登临。"
        ], 
        "title": "九月六日宿宝集寺", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "苦热不可忍，汗肤鳞甲生。", 
            "雨分何处落，月在半天明。", 
            "虫语迎秋早，川光入夜清。", 
            "得凉忘坐久，河汉忽西倾。"
        ], 
        "title": "次韵莫景行秋雨喜晴", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "几年无此雪，南国见应稀。", 
            "平地深三尺，飞花大一围。", 
            "银河乾彻底，白石烂生辉。", 
            "润色饶梅柳，新春晓已归。"
        ], 
        "title": "甲子元日夜大雪初三日立春始晴", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "骤落菰蒲雨，遥生菡萏风。", 
            "归云龙井黑，倒照凤山红。", 
            "帘暮舟频引，衣凉酒屡空。", 
            "歌声未可放，花底有惊鸿。"
        ], 
        "title": "南园宴集雨归有作", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "禾田犹钜浸，春日复连绵。", 
            "醉使呼堂上，饥人死道边。", 
            "鹤神方下地，龙伯已行天。", 
            "真宰如容问，吾心血可笺。"
        ], 
        "title": "辛未苦雨", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "积雨将谋雪，新年未入春。", 
            "半生如过客，七日又逢人。", 
            "采胜天花小，香醪玉色醇。", 
            "多忧亦何事，适意任天真。"
        ], 
        "title": "癸酉人日雨中（是岁十二日立春）", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "此老无柴棘，襟期一见同。", 
            "诗如孟东野，名是米南宫。", 
            "把酒推年长，围炉到夜终。", 
            "剩吟须剩醉，相对各衰翁。"
        ], 
        "title": "与勃海孟芾景章守岁成居竹宅（予长一岁）", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "采燕方迎岁，苍龙忽建辰。", 
            "车书时有道，宇宙物皆春。", 
            "红喜灯花重，青看菜甲新。", 
            "屠苏不辞后，已是白头人。"
        ], 
        "title": "庚辰元日立春", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "乍换朝衣紫，祗怜客鬓华。", 
            "才知无补世，官喜不离家。", 
            "海燕雏方乳，戎葵蕊未花。", 
            "归来北窗卧，尘污满乌纱。"
        ], 
        "title": "四月十四日习仪白塔寺有旨翥升院判", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "星会黄姑夕，天回白帝秋。", 
            "明河初左界，大火渐西流。", 
            "晚景逢多故，寒心集百忧。", 
            "山林莽寥落，何处觅丹丘。"
        ], 
        "title": "七月六夜对月", 
        "type": "律诗", 
        "yun": "尤"
    }, 
    {
        "author": "张羽", 
        "era": "元", 
        "subtype": null, 
        "text": [
            "墨竹昉自何人始，辋川石刻今余几。", 
            "后来萧悦稍出群，香山侍郎独称美。", 
            "洋州太守善写真，长帽先生差可儗。", 
            "江南谩作金错刀，枝叶离奇何足齿。", 
            "北方作者夸澹游，房山继之妙莫比。", 
            "湖州公子最擅名，同时亦数蓟丘李。", 
            "蓟丘有子能传家，笔势翩翩此其是。", 
            "一竿玉立无因依，风露淋漓犹满纸。", 
            "想当涂洒发幽兴，静对山僧北窗里。", 
            "江湖无人老成尽，百艺荒凉今已矣。", 
            "展图三叹墨君堂，秋声满座悲风起。"
        ], 
        "title": "题遵道墨竹歌", 
        "type": "古风", 
        "yun": "纸"
    }, 
    {
        "author": "张羽", 
        "era": "元", 
        "subtype": null, 
        "text": [
            "吾闻仙人好楼居，乃在阆风之圃玄洲之墟。", 
            "云窗雾阁千仞表，青天十二金芙蕖。", 
            "风舟不可以径度，安能跨海骑鲸鱼。", 
            "新安先生列仙儒，卜居半生茅未诛。", 
            "晓携青鹿向烟雾，一径初入千萦纡。", 
            "桃源忽向眼中见，风物但是秦人余。", 
            "五丁何年斧凿枢，洞户夹立宁平舒。", 
            "纷纷过客不敢有，山君守护烦呵嘘。", 
            "先生结楼万木杪，迥如丽谯雄且孤。", 
            "连峰忽断西南隅，开楼见月蛾眉初。", 
            "梅花千树雪，不如飞觞醉月弄花影，炯然身堕白玉壶。", 
            "侍郎结发读父书，十年闭楼山不看，一朝征起青云衢，佩玉日向君门趍。", 
            "楼前梅花自开落，楼头明月还盈虚。", 
            "南窗孤烛照归梦，觉来枕席非吾庐。", 
            "且当致身佐唐虞，夔龙岂容混樵渔。", 
            "长干美酒熟可沽，梅花如雪覆绿芜。", 
            "神州月色天下殊，何用区区怀故都。", 
            "花间卧月红𣰽毹，人生花月何处无。"
        ], 
        "title": "梅花初月楼歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "开元之中马独盛，秦汉以来难及之。", 
            "岂惟监牧效才艺，画史往往称神奇。", 
            "拳毛玉花最难写，祗许曾羁名当时。", 
            "亦有弟子沙苑丞，不解骨法空毛皮。", 
            "近代吴兴赵公子，雍也其子名相驰。", 
            "后来陈升号入宝，升今已老继者谁。", 
            "青桐飒飒凉风吹，奚官朝出试马时。", 
            "前者回顾后者随，精神不动鬃毛垂。", 
            "唐家四十三万匹，如此骏骨亦恐稀。", 
            "呜呼世间驽骀方满地，安得睹此真龙姿。"
        ], 
        "title": "题陈升画马", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "营丘老山百世师，后来学者有郭熙。", 
            "寒林平远世岂有，往往赝本传其疑。", 
            "吴兴徐卿好心手，貌得郭熙定真否。", 
            "二三野人长松下，茅屋正对青山口。", 
            "前者回顾后者恭，抱琴伛偻随孤童。", 
            "世间岂复有此辈，定是栗里柴桑翁。", 
            "请君更试虎头笔，为写我象参其中。"
        ], 
        "title": "题徐士元所画□面", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "山人手持酒一卮，长跪向我求新诗。", 
            "自言此□君所识，乃是河南使君之所为。", 
            "□厓怒瀑形绝奇，天门阁道相因依。", 
            "中有台殿横天梯，金绳碧瓦光参差。", 
            "使君当年作此时，祗是昂藏一布衣。", 
            "豪雄意气今已□，图画应知得者稀。", 
            "右丞辋川不易得，此公名位岂卑微。", 
            "请语世上悠悠者，人生贫贱安可欺，人生贫贱安可欺。"
        ], 
        "title": "题幼文为费景祥写古萧山寺图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "国朝画品谁第一，房山尚书赵公子。", 
            "二公何以能绝伦，丘壑乃自胸中起。", 
            "由来书画总心画，政自不在丹青里。", 
            "当时岂无刘与商，屏障纷纶何足齿。", 
            "唐侯自是吴兴秀，爱画彷佛郭与李。", 
            "长松平远早已工，更上歙州看山水。", 
            "归来却师董北苑，参以房山势莫比。", 
            "始知绝艺老更成，画师俗辈那知此。", 
            "此图三尺谁为赠，云气苍茫石磈磊。", 
            "牛羊未归樵子出，户牖寥落苍崖底。", 
            "写成不题岁月字，要是头白居乡里。", 
            "乾坤浩荡江海空，后人未续前人死。", 
            "为君题诗三叹息，世上好手今余几。", 
            "鸣呼尚书公子不复见，得见唐侯斯可矣。"
        ], 
        "title": "题唐子华云山歌", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "近代丹青谁第一，南有魏公北有高。", 
            "风流雄混各臻致，下视刘商儿女曹。", 
            "百年零落作者少，大夫文艺供草草。", 
            "山川英气何代无，我总有心嗟欲老。", 
            "君不见房山翁，曾写太平兴国宫。", 
            "五峰秀出青芙蓉，云气郁郁如游龙。", 
            "千金拱璧不可博，一朝焚弃随飘风。", 
            "世间神物久已化，纷纷粉墨何由工。", 
            "呜呼乾坤浩荡江海阔，使我执笔将安从，使我执笔将安从。"
        ], 
        "title": "题便面", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "昔我扬帆向东海，吊古直上姑苏台。", 
            "洞庭水树净如发，一片吴江天际来。", 
            "长洲逶迤覆绿水，金沙荡漾□光起。", 
            "不见夫差荡桨归，空有芍药似西子。", 
            "阊门大道多酒楼，美人如雪楼上头。", 
            "争唱吴歌送吴酒，玉盘纤手进冰羞，劝人但饮不须愁。", 
            "伍员吹箫，去国成名。", 
            "鸱夷一去，流恨无声。", 
            "要离已矣，高坟峥嵘。", 
            "樵儿踯躅，芳草春生。", 
            "何如三让人，孤名如水清。", 
            "亦有挂剑翁，生死见交情。", 
            "薄俗轻然诺，乾坤长战争。", 
            "两贤不可作，令我泪沾缨。", 
            "君发金陵腊未残，君到吴门春已还。", 
            "邑人讼少清且闲，还同谢眺看青山。", 
            "开元寺里题诗处，访我旧墨苍苔间。", 
            "倘过皋桥烦借问，恐有高人梁伯鸾。"
        ], 
        "title": "长洲行送黄茂宰之官长洲", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "古槐僧，古槐僧，何处深居白云里。", 
            "禅心乍可拟虚空，世事都将等流水。", 
            "长年禁足不辞山，一日化衣曾入市。", 
            "闲分碧涧浸杨枝，戏采青松为麈尾。", 
            "窗间啼鸟寂不闻，掌上□珠聊渡尔。", 
            "尚嫌宿习除诗句，况肯劳生为妻子。", 
            "古槐僧，谁得似。"
        ], 
        "title": "日上人深居庵", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "宣和天子开南苑，画史当时皆妙选。", 
            "王孙公族总好此，精绝谁知赵希远。", 
            "君不见开元之中世称文，宗室亦有李将军。", 
            "希远师之得其妙，思陵宝重□千钧。", 
            "松下何人白练裙，萧散似是华阳君。", 
            "展图安得从尔去，相侔吹笙卧白云。"
        ], 
        "title": "松下问童图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "君家此画何由得，峭壁阴森如铁色。", 
            "高阁平临烟雾低，长松□舍雷雨黑。", 
            "寒绡七尺半是云，深林窈窕路莫分。", 
            "幽寻恐与神明遇，静听唯应猿狖闻。", 
            "海岳者图绝低小，后来作者何足云。", 
            "主人借问谁能尔，定是房山高使君。"
        ], 
        "title": "题高尚书山水", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "游子辞亲下江去，东游直到海边住。", 
            "水路迢遥难寄书，空望白云知母处。", 
            "骆驼桥下贾船稀，吴缗日日得归迟。", 
            "举头见云低头坐，此意傍人那得知。", 
            "焚香再拜云中君，愿留阿母待儿身。"
        ], 
        "title": "望云树", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "南州高士忽相见，求我为画白团扇。", 
            "戏拈秃笔扫云山，顷刻终南眼中见。", 
            "昨夜西风起天末，坐使清凉夺炎热。", 
            "劝君此扇莫弃捐，不用留取待明年。"
        ], 
        "title": "与徐德望写扇上", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "山人种杏白云中，谷口花开千树红。", 
            "自惜朦胧带朝露，莫愁零落向春风。", 
            "春风几度花开日，炼得丹成应可食。", 
            "妙年有术济人多，况君自是餐霞客。"
        ], 
        "title": "杏林图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "青山青青白云白，一尺小溪千里客。", 
            "扁舟舣岸不见人，鸡声何处秦人宅。", 
            "桃花流水春鳞鳞，不识人间有战尘。", 
            "待得紫芝如掌大，归来闲作太平民。"
        ], 
        "title": "云山图", 
        "type": "古风", 
        "yun": null
    }, 
    {
        "author": "张羽", 
        "era": "元", 
        "subtype": null, 
        "text": [
            "金华之山何岧峣，上有楼观当云霄。", 
            "仙人时跨彩鸾下，夜静月明吹玉箫。", 
            "丹厓翠壁饶烟雾，正是初平牧羊处。", 
            "初平一去已千春，白石于今尚如故。", 
            "君因采药时经过，袅袅凉飙生薜萝。", 
            "洞口雨余苍藓合，松间秋晚白云多。", 
            "幽径闲行不辞远，泠泠碧涧流常满。", 
            "赤松来往此岩中，曾见蓬莱几清浅。", 
            "有时高咏独归来，回看明月上仙台。", 
            "瑶草无声露华湿，天风拂袖吟怀开。", 
            "闻道君家景殊绝，南山有花如白雪。", 
            "兄弟相规侍母前，儿身常比花同洁。", 
            "花谢花开春复秋，悠悠世事随东流。", 
            "惟有高堂风物在，开门长对南山幽。", 
            "八珍美味非所欲，菽水奉亲欢不足。", 
            "但愿栖迟勿远游，岁岁相依在林麓。", 
            "君不见西家轻薄儿，身随贾客游天涯。", 
            "挂帆东去入沧海，风涛汹涌无归期。", 
            "又不见南邻少年游侠客，遥遥走马天西极。", 
            "几时贩得黄金归，愁来应洒穷途泣。", 
            "人生忠孝当两全，事亲且复终天年。", 
            "还须奋身佐明主，留取声名照千古。"
        ], 
        "title": "题金华王氏洁养堂", 
        "type": "古风", 
        "yun": null
    }, 
    {
        "author": "张崇", 
        "era": "元", 
        "subtype": null, 
        "text": [
            "君不见古来行路难，只有荆卿报燕丹。", 
            "感君恩厚为君死，自知故国一去无生还。", 
            "秋风易水自今古，中有恩情别时语。", 
            "武阳饮酒荆卿歌，壮士相看面如土。", 
            "秦山嵽嵲秦关高，奋身西上腾惊猱。", 
            "尽倾肝胆许知己，性命不啻轻鸿毛。", 
            "画图再拜王心喜，图穷匕首明秋水。", 
            "劫土复地计全非，何处秦云泣燕鬼。", 
            "当时一语思匡国，精神动天虹贯日。", 
            "狂谋肇祸鬼不祀，大业帝嬴天与力。", 
            "虎须堪编尾堪履，倒捲天河恨难洗。", 
            "杀身徇名信绝伦，可怜孤负樊将军。"
        ], 
        "title": "古行路难", 
        "type": "古风", 
        "yun": null
    }, 
    {
        "author": "张起岩", 
        "era": "元", 
        "subtype": null, 
        "text": [
            "迢迢鲁城阴，长林肃秋色。", 
            "修门负平冈，重墉屹玄宅。", 
            "交柯矗云霄，文楷开苍柏。", 
            "翁仲俨仪卫，斋厅厂虚白。", 
            "境土自清旷，密茂不容隙。", 
            "巢居绝禽鸟，郁茁无寸棘。", 
            "苔藓带坚埴，草露湿寒碧。", 
            "肃躬款崇关，屏气前踧踖。", 
            "高陵遂瞻仰，素愿惬平昔。", 
            "圣裔偕守长，联翩来接迹。", 
            "罗列仪雍容，奠拜助登陟。", 
            "慨然渺深思，辞容宛如觌。", 
            "徘徊凝睇久，景慕遂叹息。", 
            "缅想万世功，纲常赖扶植。", 
            "林林区宇内，孰不沾圣泽。", 
            "宜哉子孙枝，蕃衍挺圭璧。", 
            "百代如一日，附垄守宗泽。", 
            "欲归重踌躇，历览抚碑刻。", 
            "崇文际皇元，新庙再修饬。", 
            "风厉示多方，镌铭有穹碣。"
        ], 
        "title": "宣圣墓", 
        "type": "古风", 
        "yun": null
    }, 
    {
        "author": "张起岩", 
        "era": "元", 
        "subtype": null, 
        "text": [
            "余生爱林壑，梦想云水间。", 
            "倏然外尘嚣，俗类每相关。", 
            "一行堕世网，著脚多阻艰。", 
            "回望故山云，逋客几汗颜。", 
            "逖矣古肥城，岱麓空翠环。", 
            "有山名郁葱，秀色青云端。", 
            "中藏古招提，檐户擅林峦。", 
            "我来脱尘鞅，幽境穷跻攀。", 
            "层冈列屏嶂，曲径穿荆菅。", 
            "坏桥拥流水，激石声潺潺。", 
            "山门胜雄视，殿宇凌高寒。", 
            "旅檀矗青瑶，文风馀朱颜。", 
            "斗栱镂珍木，金碧纷斓斑。", 
            "老柏数十围，枝柯驳苍顽。", 
            "石泉湛清泠，古洞秘神筌。", 
            "境与心迹清，恍若遗人寰。", 
            "同游二三子，欲去还为言。", 
            "迫春初暖日，未足称奇观。", 
            "首夏山樱熟，红珠莹堪餐。", 
            "佳树影清密，好鸟声绵蛮。", 
            "松露坠青滴，岩云拥髻鬟。", 
            "烟萝罩虬枝，灵草封法坛。", 
            "晴岚新云馀，飞湍泻埼湾。", 
            "闻之洒然笑，襟怀豁幽閒。", 
            "更爱读书堂，当年萃衣冠。", 
            "中有擢桂仙，声名蔼朝班。", 
            "健气壮精舍，盛事留兹山。", 
            "便欲谢簪绂，眠云弄潺湲。", 
            "午风鸣素琴，春醪洒清欢。", 
            "题诗约山灵，莫云迂夫孱。"
        ], 
        "title": "游金牛山", 
        "type": "古风", 
        "yun": null
    }, 
    {
        "author": "张起", 
        "era": "元", 
        "subtype": null, 
        "text": [
            "别来越树长为客，看尽吴山不是家。"
        ], 
        "title": "句", 
        "type": "句", 
        "yun": "麻"
    }, 
    {
        "author": "张昱", 
        "era": "元", 
        "subtype": null, 
        "text": [
            "李侯云林心所仰，既见云林副心赏。", 
            "欣然为我出图画，索我题诗画图上。", 
            "我自别侯二纪馀，不得半纸庐江书。", 
            "乃知已膺庙堂聘，梁栋之材宁不如？", 
            "云林乃是君所植，雨露蟠根同铁石。", 
            "直干凭淩御史霜，青云照耀郎官笔。", 
            "即今英发当盛年，上林玉树幕府莲。", 
            "东阁梅花时自咏，南郡官曹谁更贤？", 
            "从知侯家积阴德，凤雏七枚毛五色。", 
            "览辉已出丹穴中，来仪定集虞廷侧。", 
            "安栖不用求梧桐，云林气接扶桑红。", 
            "结巢日边长羽翼，好音惠我双飞鸿。"
        ], 
        "title": "云林歌", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "洞箫宫前有狂客，双眼直嫌天地窄。", 
            "瓮中酿熟葡萄浆，养得身轻好颜色。", 
            "兴来为我吹玉箫，缥缈一声生泬寥。", 
            "惊鸾跱鹄不自定，游丝落絮随风飘。", 
            "高情远思游碧海，此岂肯受王门招？", 
            "笑言学箫二十载，家业凋零心不悔。", 
            "要须吹上凤凰台，白日羽仪生五彩。"
        ], 
        "title": "玉箫引，为沈仲德赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "神仙之术本无作，当面无缘寻不著。", 
            "但能寡欲自长年，愚者昧之求海岳。", 
            "此术不许凡俗知，道成由来非大药。", 
            "仙翁高风何所喻，天垣月映王乔鹤。", 
            "等闲瓦砾变黄金，候尔相从步寥廓。"
        ], 
        "title": "王无伪仙翁见访，为赋此诗", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "程生河南来，始得河南信。", 
            "雨散云飞二十年，萍踪梗迹今才定。", 
            "却思小孤洲渚边。", 
            "大江大浪拍战船。", 
            "将军须髯劲如戟，白石酣歌便醉眠。", 
            "我从别来赞画省，芙蓉幕与风尘远。", 
            "洪武初年自日边，诏许还家老贫贱。", 
            "池馆尽付当时人，惟存笔砚伴闲身。", 
            "刘伶斗内葡萄酒，西子湖头杨柳春。", 
            "见人斲轮只袖手，听人谈天只钳口。", 
            "年过七十发未斑，路涂不辞牛马走。", 
            "知尔出镇在洛阳，宫袍健马日煌煌。", 
            "前骑大旗画罴虎，后骑长戟横雪霜。", 
            "我于此事别已久，富贵浮云更何有？", 
            "鸿雁得便时附书，但问老人平安否？"
        ], 
        "title": "寄河南卫镇抚赵克家叙旧", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "世称草圣惟张旭，气在神先从所欲。", 
            "醉来捉笔走风雷，电掣长云夜相逐。", 
            "健于大野战蛟龙，媚似轻波浴鸿鹄。", 
            "由唐至今几百年，笔法竟尔失其传。", 
            "芝翁乃若神所授，亦以醉墨题堂前。", 
            "晴丝罥空王逸少，生蛇绊树黄庭坚。", 
            "笔法不必问高闲，笔势不必询怀素。", 
            "纵横迟疾心自知，曾见公孙大娘舞。"
        ], 
        "title": "题醉墨堂，为桐江俞子中赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "云门山房何所指，知尔不忘桑梓意。", 
            "山在城南百里间，沃衍膏腴宜树艺。", 
            "中有一村俱姓曹，列戟高门是乡里。", 
            "青州旧入齐封疆，相国犹传汉家世。", 
            "曹彬为宋下江南，史册能书其门第。", 
            "四世之祖在元初，遭际风云致爵位。", 
            "亦参丞相下豫章，腰插金符位元帅。", 
            "但知报国守忠贞，不肯随人事轩轾。", 
            "用也绰有乃祖风，一篑不止山可崇。", 
            "碧梧枝老自栖凤，绿竹根深须化龙。", 
            "昔时未到山房里，每望云门候佳气。", 
            "却缘亦是豫章人，客舍并州如有喜。", 
            "云门之山青接天，鸿濛既判知何年？", 
            "山房去天不咫尺，名与云门当共传。"
        ], 
        "title": "云门山房，为青州曹伯起赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "人子能不念其母，乌鸟哑哑犹返哺。", 
            "十月怀娠乳抱劳，亦期仰事慰迟暮。", 
            "那知中道母子分，南望亲舍唯白云。", 
            "伯也执殳在军旅，堂上消息空传闻。", 
            "将军命许迎就养，拜捧檄文喜无量。", 
            "杭州万里到兰州，母见子如堕天上。", 
            "膝间乍见欢复悲，天河水流有合时。", 
            "宜男草是别时草，老莱衣是别时衣。", 
            "只今四海车书一，人间万事真难必。", 
            "十年戎马行陈间，子母团圞有今日。"
        ], 
        "title": "赠狄鸣善捧檄迎母往金兰州就养", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "衙散到家无与适，领客壶觞以终日。", 
            "何生忽从湖州来，当筵不语惟长揖。", 
            "古貌存心行孝道，袖出旧书三两帙。", 
            "进言售此备甘旨，有母行年将八十。", 
            "吾闻此语为太息，伤哉贫乎乏朝夕！", 
            "龙蛇蛰藏天地闭，宜尔之贤身不立。", 
            "莫说家无田可耕，纵有田耕那得食？", 
            "不如归棹湖州船，有鱼可钓凫可弋。", 
            "君不见卖刀与卖戟，朝持出门暮得直。", 
            "文章本是太平具，以此干人复何益？", 
            "军人或有锡类人，倾产酬书吾可必。"
        ], 
        "title": "题湖州何生售书养母诗卷", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "东圃轩在玄武宫，海日欲上烟霏红。", 
            "若人餐之百体充，养得面貌如婴童。", 
            "上清有法授有宗，灵章秘咒存心胸。", 
            "一气孔神天与通，右卫白虎左青龙。", 
            "掷火万里行老翁，欲雨即雨风即风。", 
            "燮理造化代天工，事亲则孝君则忠，神人执鞭须相从。"
        ], 
        "title": "东圃诗，为道士王景丹赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "国初以来好时节，冶绿妖红盖阡陌。", 
            "乐游尽是勋贵家，人闹马嘶听不得。", 
            "细漆阑干辇子车，同载女子如蕣花。", 
            "车中马上目相许，蝴蝶梦满东西家。", 
            "牡丹台畔夜如昼，花炤银灯大于斗。", 
            "正月饮到三月中，乐地欢天古无有。", 
            "一朝花谢春复归，门锁池园空绿苔。", 
            "帘前尘覆珊瑚树，案上蝶栖鹦鹉杯。", 
            "豪华尽逐东流往，百年丹青化草莽。", 
            "当时命酒徵歌人，此日题诗画图上。"
        ], 
        "title": "题王朋梅界", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "殿中得名画番马，笔力不在陈闳下。", 
            "方其番使引进时，诏许当轩对描写。", 
            "近前一匹白鼻騧，咫尺天威生惧怕。", 
            "第二匹马青连钱，矫首嘶鸣意闲暇。", 
            "向后赭白马最雄，雾鬣风鬃劳握把。", 
            "三马既出浣海空，天厩真龙此其亚。", 
            "画师貌此良苦心，惨淡精神入夷夏。", 
            "冥冥雷雨晦大河，漠漠风沙连钜野。", 
            "诸番服饰本华靡，不独丹青侈图画。", 
            "百年绢素霜雪新，拂拭徒为发悲咤。", 
            "莫言世有真乘黄，只此按图谁识者？"
        ], 
        "title": "题番使进呈三马", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "天马来自茀郎国，足下风云生倏忽。", 
            "司天上奏失房星，海边产得蛟龙骨。", 
            "轩然卓立八尺高，众马俛首羞徒劳。", 
            "色应北方钟水德，满身日彩乌翎黑。", 
            "纵行不受羲和辔，肯使王良驭輗軏？", 
            "黄丝络头两马牵，金璒双垂玉作鞭。", 
            "宠荣日赐三品禄，不比卫鹤空乘轩。", 
            "大国怀柔小国贡，君王一顾轻为重。", 
            "学士前陈天马歌，词人远献河清颂。", 
            "鸾旂属车相后先，受之却之俱可传。", 
            "普天率土尽臣妾，圣主同符千万年。"
        ], 
        "title": "天马歌（天历间贡）", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "使节何煌煌，骑从造我门。", 
            "自陈世有通家旧，武冈太守之外孙。", 
            "俊哉舒侯贤宅相，执礼愈恭辞愈降。", 
            "老夫已是闭关人，甚厌传呼到闾巷。", 
            "须臾惊定还复悲，挽生近床为抱持。", 
            "尔外大父强健否，此来殊慰我所思。", 
            "黔阳到浙七千里，相问相看疑梦寐。", 
            "祥符年贬祭酒公，安江之阳无乃是？", 
            "自从隔却苍梧云，只字片言无得闻。", 
            "车书既同四海一，逢人每问旧参军。", 
            "立谈知生具才美，金钟大镛莫与比。", 
            "池上曾闻咏凤毛，诗中又见歌麟趾。", 
            "当今圣德及海隅，龙马出图龟负书。", 
            "直言治安容贾谊，喻蜀父老烦相如。", 
            "心存忠孝在年少，县官劝驾能应诏。", 
            "得时举步即青云，瑚琏从来在宗庙。"
        ], 
        "title": "赠杨彦臣使还", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "行家织锦成染别，牡丹花红杏花白。", 
            "作双紫燕对衔春，一疋锦成过半月。", 
            "持来画堂捲复开，佳人细意为剪裁。", 
            "银灯连夜照针黹，平明设宴章华台。", 
            "为君著衣舞垂手，看得风光满杨柳。", 
            "蝶使蜂媒无定栖，万蕊千花动衣袖。", 
            "回回舞罢换新衣，新衣未缝锦下机。", 
            "怜新弃旧人所悲，百年欢乐唯片时。"
        ], 
        "title": "织锦词", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "赵生幼小辞乡里，长成却自河南至。", 
            "风流藉甚芝兰室，文采粲然瑚琏器。", 
            "懋迁不惮万里遥，鱼盐岁逐商人利。", 
            "杭州旧是繁华地，轻薄相逢增意气。", 
            "爱生不登酒家楼，重生不游花柳市。", 
            "秋风八月柳条黄，束装别我还洛阳。", 
            "楼船大帆高十丈，顺风一日到高堂。", 
            "高堂双亲应自喜，宝货既丰儿亦至。", 
            "定呼斗酒出屏帷，膝下相欢复相慰。", 
            "自来阴骘富人家，庐山董奉非徒誇。", 
            "拜罢而翁烦问讯，好种门前仙杏花。"
        ], 
        "title": "赠赵希哲还河南，仍寄其父太医", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "青蘋风起柳塘水，波声夜聒鸳鸯睡。", 
            "一点芳心不自持，露荷又作璚珠碎。", 
            "藕丝织锦香满机，裁成衣裳将遗谁？", 
            "只愁贱妾梦魂短，不恨荡子归来迟。", 
            "花间鶗鴂依芳草，等闲绿遍邯郸道。", 
            "还应忆念荡舟人，满架芙蓉镜中老。"
        ], 
        "title": "莲塘曲", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "世间快意宁有此，亭长还乡作天子。", 
            "沛宫不乐复何为，诸母父兄知旧事。", 
            "酒酣起舞和儿歌，眼中尽是汉山河。", 
            "韩彭受诛黥布戮，且喜壮士今无多。", 
            "纵酒极欢留十日，感慨伤怀涕沾臆。", 
            "万乘旌旗不自尊，魂魄犹为故乡惜。", 
            "从来乐极自生哀，泗水东流不再回。", 
            "万岁千秋谁不念，古之帝王安在哉？", 
            "莓苔石刻今如许，几度秋风灞陵雨？", 
            "汉家社稷四百年，荒台犹是开基处。"
        ], 
        "title": "过歌风台", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "易经四圣人之事，洁静精微惟此书。", 
            "夫子五十以学易，尔今读易年何如？", 
            "易之为书广大而悉备，不以一言一事拘。", 
            "君子观象玩辞处，近取诸身而论诸。", 
            "按文责义而有得，斯乃万方之一隅。", 
            "履德之基，谦德之柄，复德之本，恒德之固，损德之修，益德之裕，困德之辨，井德之地，巽德之制，于此九卦能体验，可无大过为德符。", 
            "读易于斯而自勉，仰观俯察非吾徒。", 
            "羲文周孔虽既没，天人其不在兹乎？"
        ], 
        "title": "读易处，为俞文辅赋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "树犹如此亲安在，岁月去人何迅速！", 
            "陟岵陟屺望不及，入室升堂成宿昔。", 
            "劬劳未报弃诸孤，号泣旻天涕沾臆。", 
            "走兽闻之失其群，飞鸟闻之堕其翼。", 
            "物之感也有如此，宜尔诸孤哀罔极。", 
            "始丰先生辞馀力，文章今擅欧苏笔。", 
            "记成不忍再三读，未及终篇语呜咽。", 
            "乃知人皆有父母，天性油然非染习。", 
            "孝思不匮永锡类，草偃风移而俗易。", 
            "三复始丰记，击节为太息。", 
            "往求二木之所在，果然拔地俱千尺。", 
            "孝子之父见手植，造物于斯有阴骘。", 
            "君不见东坡所记三槐堂，魏公德符在他日。"
        ], 
        "title": "风木歌，为褚本中赋，并寄徐一夔（记褚孝子感风木）", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "李白苦歌行路难，以喻世途之难有如是。", 
            "莫言难于上青天，时至青天是平地。", 
            "五等之爵国所司，万钟之禄人所冀。", 
            "为臣忠实而不欺，画像式接咸可至。", 
            "石楼先生旧簪缨，出宰三绶郎官贵。", 
            "即今任政成都幕，万事只应咨伯起。", 
            "葵藿常存向日心，鹍鹏会展垂云翅。", 
            "玉陛承恩咫尺天，官船给驿八千里。", 
            "三峡盘涡转殷雷，万壑啼猿响空翠。", 
            "相如拥传喻蜀时，县官负弩争趋避。", 
            "况尔旌旗出入间，丈夫足展平生志。"
        ], 
        "title": "送冯以清知事赴成都右卫幕府", 
        "type": "古风", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "瓜步城闉，烟树西津，几回往来。", 
            "尽洪涛千丈，鱼龙出没，苍颜十载，鸥鹭惊猜。", 
            "驿馆荒凉，征鞍牢落，寄语楼船且莫开。", 
            "今宵里，要江声一枕，洗涤羁怀。", 
            "侵晨风定潮回。", 
            "便挂起、云帆亦快哉。", 
            "爱金山东畔，天开罨画，银山南下，地涌诗才。", 
            "冲破晴岚，拂开苍藓，欲纪兹行百尺崖。", 
            "还停笔，怕吟鞭犹带，京国尘埃。"
        ], 
        "title": "沁园春 宿瓜洲城", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "水风清暑，记平湖十里，寒生纨素。", 
            "罗袜尘轻云冉冉，彷佛凌波仙女。", 
            "雪艳明秋琼肌沁露，香满西陵浦。", 
            "兰舟一叶，月明曾到深处。", 
            "谁念玉佩飘零，翠房凄冷，几度相思苦。", 
            "异地相看浑是梦，忍把荷觞深注。", 
            "碧藕多丝，翠茎有刺，脉脉愁烟雨。", 
            "江云撩乱，倚阑终日凝伫。"
        ], 
        "title": "念奴娇 白莲用仲殊韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "千门夜色霏香雾。", 
            "又春满、朝天路。", 
            "回首旧游谁与语。", 
            "金波影里，水晶帘下，总是关心处。", 
            "征衫着破愁成缕。", 
            "留滞京尘甚时去。", 
            "旅馆萧条情最苦。", 
            "灯无人点，酒无人举。", 
            "睡也无人觑。"
        ], 
        "title": "青玉案 戊戌元宵客京师赋", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "帘暮酒阑人散后，满庭松竹萧森。", 
            "捣残秋思是邻砧。", 
            "翠屏惊旧梦，白发入新吟。", 
            "盖世勋名将底用，悠悠往古来今。", 
            "一灯孤恨夜窗深。", 
            "筝间纤笋玉，杯冷软橙金。"
        ], 
        "title": "临江仙", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "霭霭度春空。", 
            "长妒花阴月影中。", 
            "曾为清歌还少驻，匆匆。", 
            "变作春前喜气浓。", 
            "一笑为谁容。", 
            "只许幽人出处同。", 
            "却恐等闲为雨后，东风。", 
            "吹过巫山第几峰。"
        ], 
        "title": "南乡子", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "九日西城路。", 
            "滟平川、黄云万顷，碧山无数。", 
            "百尺危楼堪眺望，抖擞征衫尘土。", 
            "又惹起、悲凉今古。", 
            "佩玉鸣銮春梦断，赖高情、且作风烟主。", 
            "嗟往事，向谁语。", 
            "人生适意真难遇。", 
            "对西风、满浮大白，狂歌起舞。", 
            "便得腰悬黄金印，于世涓埃何补。", 
            "愈想起、渊明高趣。", 
            "莫唱当年朝士曲，怕黄花、红叶俱凄楚。", 
            "愁正在，雁飞处。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "晚蝀收残雨。", 
            "喜晴空、冰轮飞上，月明三五。", 
            "前岁钱塘江上看，去岁京华容与。", 
            "今岁又、秋风淮浦。", 
            "料得常娥应笑我，笑星星、鬓影今如许。", 
            "空浪走，竟何补。", 
            "此生此夜还知否。", 
            "问几人、浪苍抖擞，衣裾尘土。", 
            "独倚篷窗谁共饮，万象不分宾主。", 
            "恍疑在、玉霄高处。", 
            "系碎珊瑚未彻，见洪涛、千丈鱼龙舞。", 
            "舟一叶，任掀举。"
        ], 
        "title": "贺新郎 淮上中秋", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "井梧叶下，西风正喜洗尘颜。", 
            "犹然火甑之间。", 
            "谁酿一天霖雨，爽气满河关。", 
            "甚忧民老子，顿觉心宽。", 
            "风亭月轩。", 
            "更何用、种琅玕。", 
            "自有平生节操，未老投闲。", 
            "群鸟声里，又惊觉、黄粱梦一番。", 
            "沉醉后、处处麇山。"
        ], 
        "title": "望月婆罗门引 和李廷弼韵就庆初度", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "别离心软。", 
            "争似交情浅。", 
            "去路愁肠千百转。", 
            "回首高城天远。", 
            "断云零雨西楼。", 
            "落霞孤鹜南州。", 
            "应把归期约定，忍教划损搔头。"
        ], 
        "title": "清平乐 到洪寄新斋和前韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "日长亭馆。", 
            "尚问寒深浅。", 
            "底事今年花信晚。", 
            "柳外东风未软。", 
            "韶光已近春分。", 
            "小桃犹掯霜痕。", 
            "天意因怜病起，故教迟吐清芬。"
        ], 
        "title": "清平乐 和李御史春寒", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "半世乾忙，漫走遍、燕南代北。", 
            "凡几度、马蹄平踏，卧虹千尺。", 
            "眼底关河仍似旧，鬓边岁月还非昔。", 
            "并阑干、惟有石狻猊，曾相识。", 
            "桥下水，东流急。", 
            "桥上客纷如织。", 
            "把英雄老尽，有谁知得。", 
            "金斗未悬苏季印，绿苔空渍相如笔。", 
            "又平明、冲雨入京门，情何极。"
        ], 
        "title": "满江红 卢沟桥", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "一梦黄粱，邯郸道、几人曾觉。", 
            "空怨杀、津亭叠鼓，戍楼残角。", 
            "往岁相逢淮□渡，今年同向钱塘泊。", 
            "叹飘零、俱为出山忙，平生错。", 
            "青青鬓，长如昨。", 
            "纷纷事，轻抛却。", 
            "道功名何必，凤池麟阁。", 
            "老境尚期游汗漫，壮心不用伤离索。", 
            "恨明朝、相望越山重，吴江阔。"
        ], 
        "title": "满江红 用李廷弼留别韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "九十韶光，惊又见、刺桐花落。", 
            "春去也、愁人情绪，不禁离索。", 
            "桃坞霏霏红雨暗，柳堤漠漠香绵薄。", 
            "恨东风、一夜太无情，都吹却。", 
            "功名念，平生错。", 
            "尘土梦，今朝觉。", 
            "有一尊分甚，圣清贤浊。", 
            "听我高歌如不饮，何人绿鬓长如昨。", 
            "况东君、动是再相逢，轻年约。"
        ], 
        "title": "满江红 和吴此民送春韵", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "冻云垂野，乍乾坤惨淡，冰花飞落。", 
            "卷地朔风寒彻骨，且把貂裘重着。", 
            "美酒千钟，清歌一曲，未用伤飘泊。", 
            "君看席上，玉人娇胜花萼。", 
            "自笑老矣元龙，黄尘两鬓，镜里今非昨。", 
            "不愿腰间悬斗印，不愿身骑黄鹤。", 
            "非俗非仙，半醒半醉，只恐人猜却。", 
            "钟期安在，为谁重理弦索。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "风雨潇潇，便酿出、新凉庭院。", 
            "人乍起、一簪楸叶，不堪裁剪。", 
            "翠幄渐凋槐影瘦，红衣半老蕖香浅。", 
            "到秋来、何止沉休文，难消遣。", 
            "鸿雁杳，音尘断。", 
            "空极目，烟波满。", 
            "想故人此际，画阑凭遍。", 
            "别久几将情做梦，归迟一向恩成怨。", 
            "对西风、无语黯消魂，行云远。"
        ], 
        "title": "满江红 秋日", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "枫落衡漳，犹记得、离觞鲸吸。", 
            "惊又见、宫槐禁柳，绿阴如织。", 
            "行止难穷天素定，功名有分谁能必。", 
            "任近来、参透妙中玄，床头易。", 
            "梅雨过，芹池碧。", 
            "松山月，丹房寂。", 
            "问此时曾念，京尘踪迹。", 
            "七碗波涛翻白雪，一枰冰雹消长日。", 
            "尚得星、多处望麇山，空相忆。"
        ], 
        "title": "满江红 寄磁下诸公", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "翠微秋晚，试闲登绝顶，徘徊凝伫。", 
            "一片清凉兜率界，几度风雷貔虎。", 
            "钟阜盘空，石城瞰水，形势相吞吐。", 
            "江山依旧，故宫遗迹何处。", 
            "遥想霸略雄图，蚁封蜗角，毕竟无人悟。", 
            "六代兴亡都是梦，一样金陵怀古。", 
            "宫井朱阑，庭花玉树，偏费骚人句。", 
            "此情谁会，橹声摇月东去。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "钓台千尺，问谁曾占断，一江新绿。", 
            "试拜先生眉宇看，何地可容荣辱。", 
            "遥想当年，故人邂逅，以足加其腹。", 
            "书生常事，可怜惊骇流俗。", 
            "应恨惹起虚名，平生正坐，误识刘文叔。", 
            "笑杀君房痴到底，燕雀焉知鸿鹄。", 
            "万叠云山，一丝烟雨，比得三公禄。", 
            "高风千古，冷香聊荐秋菊。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "珠箔含风，琐窗凝雾，柳溪别是仙乡。", 
            "一枝绝艳，袅袅动波光。", 
            "消尽人间烦暑，冰纨腻、玉骨初凉。", 
            "肠应断，清商一曲，余韵惹蕖香。", 
            "幽情还解否，冰莲数合，碧藕丝长。", 
            "要满斟芳醑，亲举荷觞。", 
            "耳畔向人微道，便为侬、一醉何妨。", 
            "归来晚，新愁几许，山雨夜浪浪。"
        ], 
        "title": "满庭芳 夏日饮王氏园亭", 
        "type": "词", 
        "yun": "阳"
    }, 
    {
        "author": "张野", 
        "era": "元", 
        "subtype": null, 
        "text": [
            "洞庭珍味。", 
            "唤起愁千里。", 
            "万颗晓霜余，记当时、小园秋霁。", 
            "玉织分露，半醉对黄花，惊昨梦，渺前欢，岁月如弹指。", 
            "天涯牢落，无计论心事。", 
            "冉冉驿尘红，尚依然，袭人芳气。", 
            "帕罗轻护，不忍破金苞，香簌簌，露霏霏，总是相思泪。"
        ], 
        "title": "蓦山溪 和卢彦威应奉食柑韵", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "笔墨生幽思，山居春日长。", 
            "独谣桥上路，亦自惜年芳。"
        ], 
        "title": "题画", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "夜长春酒醒，敧枕何曾睡？", 
            "时见烛花中，馀光吐金穗。"
        ], 
        "title": "夜坐", 
        "type": "绝句", 
        "yun": "寘"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "种梅如昨日，树已过人长。", 
            "粉白东邻女，争窥出院墙。"
        ], 
        "title": "梅花十绝 其一", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "小玉探春回，褰帘笑语来。", 
            "今朝庭树上，忽有数花开。"
        ], 
        "title": "梅花十绝 其二", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "黄钟才应律，英萼已舒芽。", 
            "不笑黄金柳，先开白玉花。"
        ], 
        "title": "梅花十绝 其三", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "汉主黄金屋，卢家白玉堂。", 
            "暗香浮动处，愁思月昏黄。"
        ], 
        "title": "梅花十绝 其四", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一枝怜似玉，日暮正愁新。", 
            "寂寞珍珠佩，天寒翠袖人。"
        ], 
        "title": "梅花十绝 其五", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "数点飘香雪，非关画角吹。", 
            "惊心调鼎事，细雨绿阴时。"
        ], 
        "title": "梅花十绝 其六", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "雪落纱窗外，寒梅正著花。", 
            "不同桃李树，争艳五侯家。"
        ], 
        "title": "梅花十绝 其七", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "新月回宫檐，梅妆艳于雪。", 
            "谁为五出花，能加天下白。"
        ], 
        "title": "梅花十绝 其八", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "姑射有处子，雪色而内视。", 
            "肌粟寒不生，香篝熏素被。"
        ], 
        "title": "梅花十绝 其九", 
        "type": "绝句", 
        "yun": "纸"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "树老苔衣厚，花稀春事迟。", 
            "为缘生驿路，都是折残枝。"
        ], 
        "title": "梅花十绝 其十", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "落墨生幽思，风来自有香。", 
            "九天皆雨露，容易拂云长。"
        ], 
        "title": "题竹", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "佛身满法界，金色从地起。", 
            "若人加庄严，其福亦如是。"
        ], 
        "title": "题西湖大佛头寺", 
        "type": "绝句", 
        "yun": "纸"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "石氏珊瑚树，杨家翡翠钩。", 
            "千年风雨后，遗影海中洲。"
        ], 
        "title": "题枯木竹石图", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "俗驾真难到，满山都是云。", 
            "云中有楼观，鸾鹤日相闻。"
        ], 
        "title": "青山白云图", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "溪回岸影深，山迥溪声响。", 
            "独有溪上人，扁舟自来往。"
        ], 
        "title": "题画山水", 
        "type": "绝句", 
        "yun": "养"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "一笑出隆中，黄星掩日红。", 
            "妖氛不敢作，白羽起西风。"
        ], 
        "title": "题诸葛孔明像", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "五言绝句", 
        "text": [
            "凤凰有五色，鸡亦有五德。", 
            "鼓翼不妄啼，一声天下白。"
        ], 
        "title": "咏鸡", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "僧房曾见写骐驎，人已云亡纸墨新。", 
            "寂漠九原无吊处，至今犹羡执鞭人。"
        ], 
        "title": "为雪庭禅师题赵氏三马卷二首 其一", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "骥子生来骨相奇，满沟汗血落胭脂。", 
            "空门纵有驮经日，得似牵过白玉墀。"
        ], 
        "title": "为雪庭禅师题赵氏三马卷二首 其二", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "抱膝长吟彼一时，卧龙消息有谁知？", 
            "能听天下三分计，赖有刘家大耳儿。"
        ], 
        "title": "题孔明抱膝图", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "蒲扇新题墨未乾，也应技痒要人看。", 
            "阿婆莫谩提篮去，明日街头写便难。"
        ], 
        "title": "题羲之写扇图", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "长林春早玉烟新，未许风光殿后尘。", 
            "留得维摩方丈在，碧纱遮护散花人。"
        ], 
        "title": "为桐峰讲主题二画，风梅", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "高坐天人白玉床，袈裟都是素毫光。", 
            "东风也自知消息，故故吹香入道场。"
        ], 
        "title": "烟梅", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "但教怀抱能倾倒，莫向樽罍计有无。", 
            "不为访僧三竺寺，肯乘烟艇过西湖？"
        ], 
        "title": "访旧三竺，次泐禅师杂兴韵二首 其一", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "酒馆湖船尽有名，玉杯时得肆闲情。", 
            "至今人说张员外，不是看花不出城。"
        ], 
        "title": "访旧三竺，次泐禅师杂兴韵二首 其二", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "一点娇飞傍镜台，曾随笑靥贴宫腮。", 
            "如今莫说颜如玉，何限风烟马上来？"
        ], 
        "title": "题墨梅", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "小楼春雨卖花时，尽说京城好女儿。", 
            "有笔何应描不就，况兼红粉不曾施。"
        ], 
        "title": "白描杏花", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "月下归来看未真，乌丝几缕欲生春？", 
            "莫教缟带随风远，留绾明珠赠洛神。"
        ], 
        "title": "白描水仙花", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "一勺琼浆贮绛霞，好招鹦鹉过西家。", 
            "若为解得相如渴，免向金茎泣露华。"
        ], 
        "title": "荔枝画", 
        "type": "绝句", 
        "yun": "麻"
    }, 
    {
        "author": "张翥", 
        "era": "元", 
        "subtype": null, 
        "text": [
            "春几许。红透数枝花雨。", 
            "管领风光谁是主。酒边人楚楚。", 
            "好与写将乐府。剩与画教眉妩。", 
            "醉后不知庭院午。隔帘双燕语。"
        ], 
        "title": "谒金门 酒后偶忆", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "溪水漫。岸口小桥冲断。", 
            "沽酒人家门巷短。柳阴旗一半。", 
            "细雨鸣鸠相唤。曲港落花流满。", 
            "两两睡红鸂鶒暖。恼人春不管。"
        ], 
        "title": "谒金门 寒食临川平塘道中", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "东风吹尽。", 
            "但一片绿阴，空留春恨。", 
            "后土祠荒，飞琼谪久，还喜玉容堪认。", 
            "二十四桥夜月，二十四番花信。", 
            "便载酒，怕芳菲易老，阴晴难稳。", 
            "娇困。", 
            "羞起晚，伫立画阑，净洗闲脂粉。", 
            "沉水浓熏，蜂黄淡染，自有绝尘香韵。", 
            "也知世间无对，肯许浮花相近。", 
            "凤箫远，待数枝折与，玉峰人问。"
        ], 
        "title": "喜迁莺 琼花", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "方寸地，七十四年春。", 
            "世事几浮云。", 
            "躬行斋内蒲团稳，耆英社里酒杯频。", 
            "日追游，时啸咏，任天真。", 
            "喜女嫁男婚今已毕。", 
            "便束帛安车那肯出。", 
            "无一事，挂闲身。", 
            "西湖鸥鹭长为侣，北山猿鹤莫移文。", 
            "愿年年，汤饼会，乐情亲。"
        ], 
        "title": "最高楼 为山村仇先生寿", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "梅花处处满枝开。", 
            "酒力荡吟怀。", 
            "烟染藏鸦万缕，东风扶起春来。", 
            "幽禽啼树，戏鱼跳日，水碧如苔。", 
            "若个仙翁画得，翠微倒影楼台。"
        ], 
        "title": "朝中措", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "山阴赋客。", 
            "怪几番睡起，窗影生白。", 
            "缥缈仙姝，飞下瑶台，淡伫东风颜色。", 
            "微霜恰护朦胧月，更漠漠、暝烟低隔。", 
            "恨翠禽、啼处惊残，一夜梦云无迹。", 
            "惟有龙煤解染，数枝入画里，如印溪碧。", 
            "老树枯苔，玉晕冰圈，满幅寒香狼藉。", 
            "墨池雪岭春长好，悄不管、小楼横笛。", 
            "怕有人、误认真花，欲点晓来妆额。"
        ], 
        "title": "疏影 王元章墨梅图", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "高韵天成。", 
            "问当时爱爱，得似卿卿。", 
            "江梅风致别，楚蕙雪香清。", 
            "花旎旎，月盈盈。", 
            "写不尽才情。", 
            "把旧游，名讴试数，谁解新声。", 
            "诗家只有杨琼。", 
            "向吴姬丛里，转更分明。", 
            "金闺春思怯，翠被暮寒生。", 
            "人欲去，酒还醒。", 
            "黯此际销凝。", 
            "待剪将，江云数尺，与染丹青。"
        ], 
        "title": "意难忘 妓杨韵卿以善歌求赋", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "湘水冷涵秋，行云平贴。", 
            "时见惊鸿度萍末。", 
            "雾鬟烟佩，微步一川凉月。", 
            "软波擎不定，龙绡袜。", 
            "楚楚绀莲，愔愔瑶瑟。", 
            "照影明珰两清绝。", 
            "汜人何处，起舞为谁轻别。", 
            "数峰江上晚，和愁叠。"
        ], 
        "title": "感皇恩 题赵仲穆画凌波水仙图", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "过花朝、淡烟轻雨，东风还又春社。", 
            "客怀不断还家梦，只泥酒杯陶写。", 
            "孤馆夜。", 
            "甚浓醉、无人知道归来也。", 
            "兰灯半灺。", 
            "任赋就鱼笺，弦抛玉轸，谁念倦司马。", 
            "长安市，几度携尊命驾。", 
            "空惊游兴衰谢。", 
            "醉乡天地无今古，争得一襟萧洒。", 
            "春纵冶。", 
            "便不饮、从教团雪揉花打。", 
            "觥筹已罢。", 
            "笑蜾嬴螟蛉，吾今真止，为报独醒者。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "正匆匆、楚乡秋晚，孤鸿飞过南浦。", 
            "同来桃叶堪惆怅，一舸载春先去。", 
            "愁绝处。", 
            "问那曲阑干，曾听人低语。", 
            "今宵最苦。", 
            "向枫树溪桥，芦花野馆，剪烛卧听雨。", 
            "吴霜鬓，破帽西风怎护。", 
            "丝丝都是离绪。", 
            "旧情顿冷新愁重，总付坠鞭词谱。", 
            "君记取。", 
            "待雪夜、相思乘兴柴冈路。", 
            "唱予和汝。", 
            "要款段随车，轻盈唤酒，重为国香赋。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "问西湖、旧家儿女，香魂还又连理。", 
            "多情欲赋双蕖怨，闲却满奁秋意。", 
            "娇旖旎。", 
            "爱照影、红妆一样新梳洗。", 
            "王孙正拟。", 
            "唤翠袖轻歌，玉筝低按，凉夜为花醉。", 
            "鸳鸯浦，凄断凌波梦里。", 
            "空怜心苦丝脆。", 
            "吴娃小艇应偷采，一道绿萍犹碎。", 
            "君试记。", 
            "还怕是、西风吹作行云起。", 
            "阑干谩倚。", 
            "便载酒重来，寻芳已晚，余恨渺烟水。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "记苏台、旧时风景，西楼灯火如画。", 
            "严城月色依然好，无复绮罗游冶。", 
            "欢意谢。", 
            "向客里相逢，还又思陶写。", 
            "金尊翠斝。", 
            "把锦字新声，红牙小拍，分付倦司马。", 
            "繁华梦，唤起燕娇莺奼。", 
            "肯教孤负元夜。", 
            "楚芳玉润吴兰媚，一曲夕阳西下。", 
            "沉醉罢。", 
            "君试问、人生谁是无情者。", 
            "先生归也。", 
            "但留意江南，杏花春雨，和泪在罗帕。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "涨西湖、半篙新雨，曲尘波外风软。", 
            "兰舟同上鸳鸯浦，天气嫩寒轻暖。", 
            "帘半卷。", 
            "度一缕、歌云不碍桃花扇。", 
            "莺娇燕婉。", 
            "任狂客无肠，王孙有恨，莫放酒杯浅。", 
            "垂杨岸，何处红亭翠馆。", 
            "如今游兴全懒。", 
            "山容水态依然好，惟有绮罗云散。", 
            "君不见。", 
            "歌舞地、青芜满目成秋苑。", 
            "斜阳又晚。", 
            "正落絮飞花，将春欲去，目送水天远。"
        ], 
        "title": "摸鱼儿 春日西湖泛舟", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "甚瑶台、翠鸾雏小。", 
            "风流占断妍景。", 
            "数声何处啼春胜，帘卷晓窗人静。", 
            "天气困。", 
            "梳未稳、绿鬟倭堕临妆镜。", 
            "懒羞倦整。", 
            "待铰个金花，眉夫双雁，还怯剪刀冷。", 
            "仙家好，十二行云路迥。", 
            "牢笼芳梦不定。", 
            "多情正要人拘管，无柰绿昏红暝。", 
            "乘酒兴。", 
            "携两袖、天风飞上蓬莱顶。", 
            "阑干独凭。", 
            "为唤玉笙来，霓裳按舞，和月醉花影。"
        ], 
        "title": "摸鱼儿 钱万户宜之邀予赋瑶台景", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "问湘南、有云多少，不应长是为雨。", 
            "平生宋玉缘情老，赢得鬓丝如许。", 
            "歌又舞。", 
            "更一曲琵琶，昵昵如私语。", 
            "闲悲浪苦。", 
            "怪旧日青衫，空流泪满，不解画眉妩。", 
            "空凝伫。", 
            "十二峰前路阻。", 
            "相逢知在何处。", 
            "今朝重见春风手，仍听旧弹金缕。", 
            "君且住。", 
            "怕望断、蘅皋日暮伤离绪。", 
            "新声自谱。", 
            "把江北江南，今愁往恨，尽入断肠句。"
        ], 
        "title": "摸鱼儿 赋湘云", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "记西湖、水边曾见，查牙老树如此。", 
            "冰痕冷沁苔枝雪，的皪数花才试。", 
            "天也似。", 
            "爱玉质、清高不久闲红紫。", 
            "孤山处士。", 
            "总赋得招魂，烟荒雨暗，寂寞抱香死。", 
            "春风笔，休忆深宫旧事。", 
            "添人多恨多思。", 
            "墨池雪岭三生梦，唤起缟衣仙子。", 
            "仍独自。", 
            "伴瘦影、黄昏和月窥窗纸。", 
            "声声字字。", 
            "写不尽江南，闲愁万斛，诉与绿衣使。"
        ], 
        "title": "摸鱼儿 题熊伯宜藏梅花卷子", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "望入西泠，乍一线、涛头涌白。", 
            "疑海上、鳌翻山动，鹏抟风积。", 
            "银汉迢遥槎有信，秋光浩荡云无迹。", 
            "快醉挥、吟笔倒琼瑰，冯夷宅。", 
            "沙草远，迷烟碛。", 
            "云树老，敧宫壁。", 
            "叹潮生潮落，几时休息。", 
            "事往空遗亡国恨，鸟飞不尽吴天碧。", 
            "正销凝、何处夕阳楼，人横笛。"
        ], 
        "title": "满江红 次韵耶律舜中樟亭观潮", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "前度刘郎，重来访、玄都燕麦。", 
            "回首地、暗香销尽，暮云低碧。", 
            "啼鸟犹知人怅望，东风不管花狼籍。", 
            "又凄凄、红雨夕阳中，空相忆。", 
            "繁华梦，浑无迹。", 
            "丹青笔，还留得。", 
            "恍一枝常见，故园春色。", 
            "尘世事多吾欲避，武陵路远谁能觅。", 
            "但有山、可隐便须归，栽桃客。"
        ], 
        "title": "满江红 钱舜举桃花折枝", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "鳌溪路。", 
            "潇洒翠壁丹崖，古藤高树。", 
            "林间猿鸟欣然，故人隐在，溪山胜处。", 
            "久延伫。", 
            "浑似种桃源里，白云窗户。", 
            "灯前素瑟清尊，开怀正好，连床夜语。", 
            "应是山灵留客，雪飞风起，长松掀舞。", 
            "谁道倦途相逢，倾盖如故。", 
            "阳春一曲，总是关心句。", 
            "何妨共、矶头把钓，梅边徐步。", 
            "只恐匆匆去。", 
            "故园梦里，长牵别绪。", 
            "寂寞闲针缕。", 
            "还念我、飘零江湖烟雨。", 
            "断肠岁晚，客衣谁絮。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "千林白雪花间谱。价重黄金缕。", 
            "尊前自听断肠词。正是江南风景落花时。", 
            "红楼翠舫西湖路。好写新声去。", 
            "为凭宫羽教歌儿。不道峰居才子鬓如丝。"
        ], 
        "title": "虞美人", 
        "type": "词", 
        "yun": null
    }, 
    {
        "author": "张础", 
        "era": "元", 
        "subtype": "七言绝句", 
        "text": [
            "山雨凝寒气不开，江涛拍岸雪成堆。", 
            "渔翁惯识风波恶，天际孤舟已早回。"
        ], 
        "title": "关山风雨图", 
        "type": "绝句", 
        "yun": "灰"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "崇天门下听胪传，台阁联翩四十年。", 
            "今日悬车归故里，杖藜携酒落花前。"
        ], 
        "title": "题金台集四首 其一", 
        "type": "绝句", 
        "yun": "先"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "玉带难围老病身，庙堂补报乏涓尘。", 
            "衰年作别情怀恶，秉烛题诗赠故人。"
        ], 
        "title": "题金台集四首 其二", 
        "type": "绝句", 
        "yun": "真"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "爱君谈辩似悬河，更喜交情古意多。", 
            "长使马周贫作客，令人千古愧常何。"
        ], 
        "title": "题金台集四首 其三", 
        "type": "绝句", 
        "yun": "歌"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "百尺高楼易水东，千金曾此彀英雄。", 
            "君来却在承平日，先策诗坛第一功。"
        ], 
        "title": "题金台集四首 其四", 
        "type": "绝句", 
        "yun": "东"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "春到东园景物幽，小桃破萼柳丝柔。", 
            "好邀诗友联诗句，信步携筇试一游。"
        ], 
        "title": "潍县八景（录六） 其一 东园早春", 
        "type": "绝句", 
        "yun": "尤"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "垂柳阴阴蘸碧溪，溪边钓叟坐苔矶。", 
            "是非拨置纶竿外，閒看沙头白鹭飞。"
        ], 
        "title": "潍县八景（录六） 其二 南溪垂钓", 
        "type": "绝句", 
        "yun": "微"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "晓云冬雪冻风残，一带西山尽可观。", 
            "楼上凭栏凝望处，潺湲高列玉屏寒。"
        ], 
        "title": "潍县八景（录六） 其三 西山晴雪", 
        "type": "绝句", 
        "yun": "寒"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "一抹残阳碧映岑，孤峰倒影自成阴。", 
            "牧童横笛归家去，鞭趁牛羊出远林。"
        ], 
        "title": "潍县八景（录六） 其四 孤峰夕照", 
        "type": "绝句", 
        "yun": "侵"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "银河漾漾净天街，碧月辉辉照麓台。", 
            "台上读书燕太子，清光依旧向人来。"
        ], 
        "title": "潍县八景（录六） 其五 麓台秋月", 
        "type": "绝句", 
        "yun": "灰"
    }, 
    {
        "author": "张起岩", 
        "era": "元", 
        "subtype": "七言绝句", 
        "text": [
            "秋风雨霁碧天凉，极目城楼逸兴长。", 
            "几簇人家山色里，一川禾黍半苍黄。"
        ], 
        "title": "潍县八景（录六） 其六 青杨晴眺", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "马头曾为使君回，北望新亭道路开。", 
            "于越地形缘海尽，勾吴山色过江来。", 
            "英雄有恨馀湖水，天地忘怀入酒杯。", 
            "珍重谢家林下客，玉山何待倩人推？"
        ], 
        "title": "两山亭留题", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "家国承平厌万机，轻乘黄屋出京畿。", 
            "三年巡狩前王有，千里看花亘古稀。", 
            "河畔柳条春自长，苑中萤火夜还飞。", 
            "当时九庙躬辞日，肯信龙舟更不归？"
        ], 
        "title": "汴河怀古", 
        "type": "律诗", 
        "yun": "微"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "灵岩寺是馆娃宫，霸国风流梦已空。", 
            "楚客智穷三谏后，越师戍合五湖中。", 
            "佳人已化朝云白，高阁犹涵夕照红。", 
            "谁料后千年过此，却凭阑槛数飞鸿。"
        ], 
        "title": "涵虚阁", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此日谁人肯在家，倾城满意事繁华。", 
            "时非上巳不为节，春到牡丹才是花。", 
            "雾鬓风鬟湖上女，画轮绣毂道傍车。", 
            "儿童尽唱铜鞮曲，未觉人间日易斜。"
        ], 
        "title": "三月三日，湖上作二首 其一", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此日西湖似曲江，湔裙流水碧淙淙。", 
            "谁家妇女不红粉，是处水亭皆绿窗。", 
            "白发看花春可数，画船扶醉玉成双。", 
            "邦人何哂狂居士，老至关情尚未降。"
        ], 
        "title": "三月三日，湖上作二首 其二", 
        "type": "律诗", 
        "yun": "江"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "河东使君竹成癖，落墨满林烟雨新。", 
            "雪壁自期留后日，碧纱谁与护轻尘？", 
            "百年聚散同残梦，一代风流不数人。", 
            "赖是主僧知敬客，不辞骑马到来频。"
        ], 
        "title": "丛玉轩", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "明时无日不从容，三月清游在醉中。", 
            "晚岫远当云际碧，野花争近马前红。", 
            "虽非奉使河源上，犹及题诗浙水东。", 
            "甚觉淹留烦从者，腼颜何以答诸公？"
        ], 
        "title": "游天台山回，别省院诸公", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "当年文采动京城，尽说江南马长卿。", 
            "青史可怜成绝笔，白头相见重关情。", 
            "内湖柳色春仍好，小院斜阳晚更明。", 
            "门外画船堪载酒，玉杯尽向故人倾。"
        ], 
        "title": "送马编修还明州", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "狂客构堂南涧滨，涧中濯足任鱼嗔。", 
            "日容二仲共三径，家与万松为四邻。", 
            "石角钩衣归骑晚，花枝妨帽小园春。", 
            "此来不敢歌丛桂，知是淮王座上人。"
        ], 
        "title": "题张叔芳参谋南涧草堂", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "岁晚谬为趋府客，深惭款接异他人。", 
            "说经每笑匡衡老，赐酒何容毕卓真？", 
            "明日千官瞻魏阙，几时万国共阳春？", 
            "家乡似觉无归处，难拟酬恩致此身。"
        ], 
        "title": "岁除日，同廖如川至太尉丞相府，留坐说周易，因赐酒并官历，赋此上谢", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "险阻蛟龙又则那，只缘有路接天河。", 
            "少年谩动乘桴兴，中道俄闻曳杖歌。", 
            "司马壮游空岁月，杜陵归梦隔山河。", 
            "凭君莫下穷途泪，何处深山无薜萝？"
        ], 
        "title": "赠太史子玄还闽中，子玄侍其师贡秘卿由海道遂赴京师，至浙西，秘卿死", 
        "type": "律诗", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "万世斯文有耿光，端然龙衮閟宫墙。", 
            "春秋不独尊周室，金石如闻奏庙堂。", 
            "碑树丹楹皇帝诏，盒封黄帕内庭香。", 
            "至今仰赖遗经在，师表前王惠后王。"
        ], 
        "title": "右丞周伯温出示前为宣文阁授经郎代祀孔子庙，次韵", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "经籍传家二百年，河汾今在路西偏。", 
            "文雄虎豹岂徒作，名动京师非偶然。", 
            "教领七闽胜作郡，受知八座合称贤。", 
            "伫看召入承明署，礼乐遗书在简编。"
        ], 
        "title": "送徐大章建宁路学教授", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "人世有生皆我寄，看来造物亦儿戏。", 
            "身为蝴蝶何关梦，饭熟黄粱自有时。", 
            "形影不烦相赠答，死生同是一希夷。", 
            "浊醪到手能成醉，此趣陶潜或可知？"
        ], 
        "title": "寄我轩，为唐主敬贡士赋", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "尚书奉诏趋闽省，天子深为饷运忧。", 
            "使者频来大明殿，亲军犹驻武安州。", 
            "浮烟压地朝添灶，明月笼沙夜唱筹。", 
            "驿路海棠迎马首，春光难为使君留。"
        ], 
        "title": "送贡师泰尚书入闽，发盐粮供北军", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "南方风土要相宜，小盒槟榔好自随。", 
            "蜑户负鱼朝入市，囝娘把烛夜题诗。", 
            "三年旧俗犹前日，八郡良家异昔时。", 
            "若问苍生苏息否，使车除是一驱驰。"
        ], 
        "title": "送杜时中副使", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "禁得钱塘江上潮，恼人偏在可怜宵。", 
            "头颅如许更能白，魂魄几何仍欲消？", 
            "浊浪渐高河影没，雄风未尽雪山遥。", 
            "西流力尽还东下，月满空江共寂寥。"
        ], 
        "title": "夜潮", 
        "type": "律诗", 
        "yun": "萧"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "每每樽前惜岁华，牡丹开后似无花。", 
            "山中谩说秦为晋，海上难逢枣似瓜。", 
            "妄想既空无得梦，神仙所至即为家。", 
            "不须更问升沉事，看取西楼月又斜。"
        ], 
        "title": "自遣", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "一曲哀筝感素秋，梧桐落尽碧溪头。", 
            "御沟叶上谁题怨，锦字机中自织愁。", 
            "纨扇恩情空望望，鲤鱼书信更悠悠。", 
            "双星不到银河近，风浪遥于隔十洲。"
        ], 
        "title": "秋闺词", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "及时无物不伥伥，燕语莺啼总断肠。", 
            "洛浦轻尘怜故步，扬州旧梦惜馀香。", 
            "玉和獭髓宁无药，弦续鸾胶信有方。", 
            "便把汉江都作酒，饮时犹恐负春光。"
        ], 
        "title": "无题", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "司议因乘海上槎，河源归路未应赊。", 
            "市中徒尔疑成虎，杯内何曾影似蛇？", 
            "官事吉凶占鹊语，闺房消息卜灯花。", 
            "南风乞得楼船便，六月中旬便到家。"
        ], 
        "title": "辨谤诗", 
        "type": "律诗", 
        "yun": "麻"
    }, 
    {
        "author": "张监", 
        "era": "元", 
        "subtype": "七言律诗", 
        "text": [
            "我忆天池与玉遮，幽轩水木澹清华。", 
            "笙竽远振风林竹，锦绮晴连晓径花。", 
            "山罽敷床朝看雨，涧泉漱石夜分茶。", 
            "番阳大篆睢阳画，不负舂陵处士家。"
        ], 
        "title": "题秀野轩图", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "雪寒浑未解，风力更狂吹。", 
            "强饭怜君瘦，重裘觉我衰。", 
            "酒香红面颊，灯影黑须眉。", 
            "黄鹤山中地，求田已有期。"
        ], 
        "title": "戊子正月连雪苦寒答段助教天祐吉甫二首 其一", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "三年冗博士，四海老诗人。", 
            "同是桑榆日，惟堪曲米春。", 
            "清羸元寿相，肮脏任长身。", 
            "微子谁知我，从来懒更真。"
        ], 
        "title": "戊子正月连雪苦寒答段助教天祐吉甫二首 其二", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "稍稍钟鼓动，纷纷车马朝。", 
            "张灯照白发，把酒送寒宵。", 
            "黄石终归汉，洪厓反见尧。", 
            "刍言欣见采，拭目望新条。"
        ], 
        "title": "乙未元日", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "七十古稀有，欣然岁更新。", 
            "换衣痴女喜，分粟故人贫。", 
            "软饱须官酿，奇温爱絮巾。", 
            "明当候云物，载笔纪王春。"
        ], 
        "title": "岁除日", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "闭户复闭户，黄尘千丈生。", 
            "不雨草无色，冲风人倒行。", 
            "游子念乡土，腐儒忧甲兵。", 
            "狂吹不肯息，终夜为心惊。"
        ], 
        "title": "暴风", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "至节得休暇，闭关宜燕居。", 
            "孤怀愁易切，远信语多虚。", 
            "寿酒教儿劝，祥云听史书。", 
            "亲知半湖海，无地问何如。"
        ], 
        "title": "长至日（壬辰）", 
        "type": "律诗", 
        "yun": "鱼"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "南国碧云暮，西风芳草多。", 
            "相思故人远，如此别情何。", 
            "清绝山僧笔，苍茫楚客歌。", 
            "凭将万里意，一问洞庭波。"
        ], 
        "title": "大风时送友南城", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "老子掀髯处，云间孤草亭。", 
            "不妨舒逸气，直恐动精灵。", 
            "风水划秋涌，鱼龙悲夜听。", 
            "几翻流响歇，江冷越山青。"
        ], 
        "title": "啸亭为盐令贾策治安题（亭在西兴江上）", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "立马金河上，荷香出苑池。", 
            "石桥秋雨后，瑶海夕阳时。", 
            "深树栖霞早，微波浴象迟。", 
            "烦襟一笑爽，正喜好风吹。"
        ], 
        "title": "金山桥上闻苑池荷香（内苑）", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "普照南徐寺，苍苍祗树林。", 
            "驮经惟白马，布地尽黄金。", 
            "午梵钟声远，寒灯殿影深。", 
            "由来世界黑，谁与一明心。"
        ], 
        "title": "寄题钦惟心山房三首（在京口普照寺） 其一", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "朱方有真子，心印悟南宗。", 
            "奏乐惟天女，听经化海龙。", 
            "香凝行道席，灯照著衣钟。", 
            "犹厌依城市，开门别种松。"
        ], 
        "title": "寄题钦惟心山房三首 其二", 
        "type": "律诗", 
        "yun": "冬"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "名山旦夕仰，方外宿心亲。", 
            "业白到初地，性空无一尘。", 
            "乞钟时出寺，坐夏不迎人。", 
            "想见惟心叟，风凉满㲲巾。"
        ], 
        "title": "寄题钦惟心山房三首 其三", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "竟负山游约，长怀第二泉。", 
            "毁茶休著论，载酒谩回船。", 
            "会摘春林雨，来寻午灶烟。", 
            "从师坐联句，祗恐废安禅。"
        ], 
        "title": "鉴堂上人招余游慧山行舟不成往因寄", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "昔在垂髫日，今吟薄暮年。", 
            "床孤郗氏选，诗得谢公传。", 
            "故国空戎马，荒山冷墓田。", 
            "祗令后死者，忍泪读遗篇。"
        ], 
        "title": "辑山村先生诗卷 其一", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "卷可留天地，诗尝泣鬼神。", 
            "游仙归化鹤，披发下骑麟。", 
            "素望高前辈，青衫老此身。", 
            "栖霞石表在，终古不成尘。"
        ], 
        "title": "辑山村先生诗卷 其二", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "彻昼风何急，避行陵树傍。", 
            "惊沙扑面黑，野日映人黄。", 
            "科斗旱未出，栗留寒欲藏。", 
            "穷途泪易下，不是阮生狂。"
        ], 
        "title": "大风", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "幽甚南雷路，尝闻故老传。", 
            "墟通卖鱼碶，潮入种蚶田。", 
            "棂子浑成树，桃花不计年。", 
            "山中多佛寺，灯火肃芊芊。"
        ], 
        "title": "次韵题大雷山桃源汪氏桃隐（鄞县） 其一", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "南北二十里，两山中过云。", 
            "采芝随鹿去，拾果与猿分。", 
            "酒熟青田核，羹香碧涧芹。", 
            "非君播诗句，那得世人闻。"
        ], 
        "title": "次韵题大雷山桃源汪氏桃隐（鄞县） 其二", 
        "type": "律诗", 
        "yun": "文"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "练裯不解暖，已索絮衾眠。", 
            "老疾日渐退，馀生天所怜。", 
            "蝎行窗纸响，蛾扑烛花偏。", 
            "喜见沽头报，江南有到船。"
        ], 
        "title": "七月旦立秋风雨夜寒", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "默坐观浮世，何殊起灭云。", 
            "猿寒夜嘷母，鸦急晚追群。", 
            "应俗神嗟耗，经冬足苦皲。", 
            "俸香吾独喜，日可炷炉薰。"
        ], 
        "title": "默坐（时俸支降真香）", 
        "type": "律诗", 
        "yun": "文"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "坐玩群儿戏，閒供一笑欢。", 
            "朱丸那却鬼，白酒不禁寒。", 
            "官索题春帖，邻分馈岁槃。", 
            "归期知几日，谩检历头看。"
        ], 
        "title": "除夕", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "晨起洒杯酒，北风吹泪痕。", 
            "岂徒歌楚些，端欲叫天阍。", 
            "碧化苌弘血，春归杜宇魂。", 
            "千秋一史笔，谁辨逐臣冤。"
        ], 
        "title": "悼太平公", 
        "type": "律诗", 
        "yun": "元"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "化工金铸巧，又换一钩新。", 
            "远道伤游子，深闺喜拜人。", 
            "影县秋半破，明溯日西沦。", 
            "正拟排宵看，裁诗莫厌频。"
        ], 
        "title": "初三日夜玩月至中秋日得诗 其一", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "新月过初弦，冰轮次第圆。", 
            "空中真见相，清极恍如仙。", 
            "旧雨苍苔地，新寒白露天。", 
            "匡床延伫久，不觉屡移前。"
        ], 
        "title": "初三日夜玩月至中秋日得诗 其二", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "夏盖湖滨宅，幽然水竹开。", 
            "庄前鱼市合，山下酒船来。", 
            "把钓云移树，寻诗步石苔。", 
            "相羊总成趣，直待醒心回。"
        ], 
        "title": "识趣斋为山阴魏仲远赋", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "隐者多幽事，锄云自种梅。", 
            "几盘山径术，强半雪莓苔。", 
            "拾药泥丹灶，浮香入酒杯。", 
            "时时霞上友，清晓踏寒来。"
        ], 
        "title": "梅隐为蕃禧观余道士作二首 其一", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "茅屋西林下，逋仙恐是君。", 
            "支筇鹤外见，哦句竹边闻。", 
            "老树春常早，空山雪不分。", 
            "道人无梦久，何处觅梨云。"
        ], 
        "title": "梅隐为蕃禧观余道士作二首 其二", 
        "type": "律诗", 
        "yun": "文"
    }, 
    {
        "author": "张起岩", 
        "era": "元", 
        "subtype": "七言律诗", 
        "text": [
            "挥戈如笔笔如刀，帅阃文场有此豪。", 
            "绝域建功追定远，明时献颂效王褒。", 
            "风云庆会扳鳞贵，竹帛光荣汗马劳。", 
            "吏草新铭刻铜柱，不须辛苦学《离骚》。"
        ], 
        "title": "题杨宣慰云南颂后", 
        "type": "律诗", 
        "yun": "豪"
    }, 
    {
        "author": "张起岩", 
        "era": "元", 
        "subtype": "七言律诗", 
        "text": [
            "鹤驭翩翩渺莫攀，浩然清兴满西山。", 
            "摩挲铁柱观浮世，整顿丹函说大还。", 
            "石壁风清瑶草秀，洞天春尽玉笙寒。", 
            "扁舟傥遂游仙约，握手岩扉一解颜。"
        ], 
        "title": "送朱真一", 
        "type": "律诗", 
        "yun": null
    }, 
    {
        "author": "张起岩", 
        "era": "元", 
        "subtype": "七言律诗", 
        "text": [
            "春满维扬十万家，先公曾此驻高牙。", 
            "官厅寂寂留芳树，旧馆阴阴闭落花。", 
            "祠下系鞍寻芍药，楼前骑鹤听琵琶。", 
            "归来不异当时事，一路东风帽影斜。"
        ], 
        "title": "赠王季境", 
        "type": "律诗", 
        "yun": "麻"
    }, 
    {
        "author": "张逊", 
        "era": "元", 
        "subtype": null, 
        "text": [
            "玉树后庭曲，千载有余愁。", 
            "碧月夜凉人静，曾赋采华游。", 
            "玉露细摇金缕，香雾轻笼翠葆，折下一天秋。", 
            "张绪总能老，还自锁眉头。", 
            "把鸾笺，裁绣句，写银钩。", 
            "回文巧成锦字，长恨与江流。", 
            "漠漠梁间燕子，款款花边蝴蝶，梦觉却并州。", 
            "独感旧时貌，还复照西楼。"
        ], 
        "title": "水调歌头", 
        "type": "词", 
        "yun": "尤"
    }, 
    {
        "author": "张某", 
        "era": "元", 
        "subtype": null, 
        "text": [
            "草中人不见，空外鹤先知。"
        ], 
        "title": "句", 
        "type": "句", 
        "yun": "支"
    }, 
    {
        "author": "张思孝", 
        "era": "元", 
        "subtype": null, 
        "text": [
            "意当极快处，心有不平时。", 
            "少忍应无患，欲言宜再思。", 
            "绮窗花落东风软，曾读曹家女诫无。", 
            "一眼浊黄天堑阔，半眉老翠太行昏。", 
            "敢效子陵辞汉爵，愿同巢父乐尧年。"
        ], 
        "title": "句", 
        "type": "句", 
        "yun": null
    }, 
    {
        "author": "张逊", 
        "era": "元", 
        "subtype": "五言绝句", 
        "text": [
            "夜宴玉山家，春风舞雪斜。", 
            "佳人歌《白苧》，零乱落梅花。"
        ], 
        "title": "听雪斋分韵得花字", 
        "type": "绝句", 
        "yun": "麻"
    }, 
    {
        "author": "张逊", 
        "era": "元", 
        "subtype": "七言绝句", 
        "text": [
            "绿树阴阴水满堤，春风立马看黄鹂。", 
            "凭郎金弹莫轻发，恐有慈乌来上栖。"
        ], 
        "title": "题挟弹图", 
        "type": "绝句", 
        "yun": "齐"
    }, 
    {
        "author": "张彦谦", 
        "era": "元", 
        "subtype": "七言绝句", 
        "text": [
            "江戈落落瘴江涯，多少佳人忍辱时。", 
            "独尔舍生能一死，洁身泉下见男儿。"
        ], 
        "title": "咏何节妇", 
        "type": "绝句", 
        "yun": "支"
    }, 
    {
        "author": "张逊", 
        "era": "元", 
        "subtype": "五言律诗", 
        "text": [
            "种桃如种柳，容易得成花。", 
            "千树恐无地，平原堪子家。", 
            "晚风迎窈窕，春水绕污邪。", 
            "久不通人问，循溪步曲斜。"
        ], 
        "title": "题桃花溪（一作浣花馆）", 
        "type": "律诗", 
        "yun": "麻"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "秋风曾过青莲馆，南荡谁传白雁书。", 
            "只拟马迁为太史，也知枚乘有安车。", 
            "客星当户江清夜，华月浮空雪霁初。", 
            "如此好怀舟莫发，凭高酾酒鲙双鱼。"
        ], 
        "title": "留别李五峰", 
        "type": "律诗", 
        "yun": "鱼"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "不见贞居张外史，故园牢落已经年。", 
            "山中绝境如三岛，河上遗书著几篇。", 
            "竹榻何曾延俗客，琼楼只合贮神仙。", 
            "扁舟有待秋风后，重约湖阴日扣舷。"
        ], 
        "title": "怀贞居张先生", 
        "type": "律诗", 
        "yun": "先"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "银屏曲曲掩秋尘，何处车声五色麟。", 
            "飞燕曾为掌上舞，崔徽不及卷中真。", 
            "蕙花清露纫成佩，菱带文波绣作茵。", 
            "独倚疏桐无限思，尽凭鸡卜问江神。"
        ], 
        "title": "无题四首 其一", 
        "type": "律诗", 
        "yun": "真"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "一夜泠风入翠幢，梦魂长是绕湘江。", 
            "香螺脱厣烟生幄，豆寇含胎蝶满窗。", 
            "碧岫台空云雨断，绛河星动女牛双。", 
            "牢愁得似秦城远，几日重围未肯降。"
        ], 
        "title": "无题四首 其二", 
        "type": "律诗", 
        "yun": "江"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "罘罳凉月午阴移，漠漠重帘怨阿螭。", 
            "竹泫啼红犹染泪，藕分纤碧尚牵丝。", 
            "题封欲寄金条脱，收子休弹玉局棋。", 
            "惆怅章台南畔柳，何人折尽最长枝。"
        ], 
        "title": "无题四首 其三", 
        "type": "律诗", 
        "yun": "支"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "新水流云满绿皋，画桥微步听黄袍。", 
            "空传解佩酬交甫，只惜能诗似茜桃。", 
            "柳色障尘侵小扇，荷筒含雨沁香醪。", 
            "蛾眉老去都陈迹，怀古怀春谩自劳。"
        ], 
        "title": "无题四首 其四", 
        "type": "律诗", 
        "yun": "豪"
    }, 
    {
        "author": "张逊", 
        "era": "元", 
        "subtype": "七言律诗", 
        "text": [
            "黄家老子娄东客，望望青山隔太湖。", 
            "独鹤不归林屋洞，佳城浑似辋川图。", 
            "秋高月白啼山鬼，树老霜寒长木奴。", 
            "他日结庐当墓下，好归耕隐学《潜夫》。"
        ], 
        "title": "题林屋佳城图", 
        "type": "律诗", 
        "yun": "虞"
    }, 
    {
        "author": "张昱", 
        "era": "元", 
        "subtype": null, 
        "text": [
            "西溪柳，自是风流树，受用春风好媚妩。", 
            "长条折尽还复生，如何免得人来去？", 
            "千树万树接邮亭，到官五见杨柳青。", 
            "百年行路有离别，三月飞花惟送迎。", 
            "知君母留彭泽县，门前五柳都栽遍。", 
            "密叶能藏反哺乌，柔条不碍双飞燕。", 
            "膝下长怀万里心，风光满眼瞻上林。", 
            "请羹遗母应有赐，咫尺龙墀恩露深。"
        ], 
        "title": "西溪柳，送人赴京", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "墨梅之作盛衡湘，始作俑者惟华光。", 
            "此僧平生十万纸，笔力所到花为香。", 
            "是谁好事怜清苦，三二百年存绢素。", 
            "和靖多情纵有诗，广平得意还能赋。", 
            "东坡先生昔倅杭，万松岭见一枝长。", 
            "我今见画如昨梦，都在君家白玉堂。"
        ], 
        "title": "题华光梅", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "长安城中晨鼓响，马后红尘高十丈。", 
            "吴侬为尔去烟波，卧听樵青闲荡桨。", 
            "醉来即唱沧浪歌，平生志愿今无多。", 
            "鹪鹩不巢上林树，鸒斯不啄玉山禾。", 
            "是身渺焉寓天地，何殊太仓之稊米！", 
            "野人本乏济时策，孰谓要君徵不起？", 
            "所以汉光武，不强严子陵。", 
            "放归江湖从所志，千年万年呼客星。", 
            "圣人在位，麟凤在野。", 
            "洛既出图，河复出马。", 
            "普天率土遂其生，四灵咸集依至化。", 
            "唐尧垂拱而在上，禹稷忧勤而在下。", 
            "当时天下所不臣，亦有临流弃瓢者。"
        ], 
        "title": "题刘松年画张志和辞聘图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "刘文学，如冠玉。", 
            "平生所性在择友，友此梅花与松竹。", 
            "后凋莫问岁寒心，眼中且得无尘俗。", 
            "顾兹郁郁在徂徕，瞻彼猗猗在淇澳。", 
            "更有江南万玉妃，暗香吹遍湖山曲。", 
            "三友地远莫致之，收拾画图归一幅。", 
            "竹为君子松大夫，梅则佳人在空谷。", 
            "从他坐客寒无毡，只此可以伴幽独。", 
            "君不见玄都观里千树桃，尽是人间闲草木。"
        ], 
        "title": "题三友图", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "诸暨县有吴氏女，十五嫁作蔡家妇。", 
            "十六生儿夫即亡，日抱呱呱为乳哺。", 
            "情知身是未亡人，善事尊嫜犹父母。", 
            "尽抛妆具洗铅华，尽弃罗襦服荆布。", 
            "蓬首嫠居八十年，孤子有孙孙作父。", 
            "采蘋采藻供祭祀，嗃嗃家人无闲语。", 
            "妇人言行止闺门，懿德何由出庭户？", 
            "怜我弱孙蔡光祖，再拜请求乡曲誉。", 
            "鲁恭治县车驯雉，刘昆作郡河渡虎。", 
            "承流宣化物为感，况乃观风行绣斧。", 
            "母今行年九十六，人寿百年馀几许？", 
            "门前沧海变成田，屋后白杨堪作柱。", 
            "寒鸦犹带昭阳日，铜人亦沾未央露。", 
            "古传生女作门楣，贞节之褒谁不慕？", 
            "圣恩浩浩如江河，母息厌厌迫朝暮。", 
            "蚤将封事谒天阍，为母一击登闻鼓。"
        ], 
        "title": "贞妇诗", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "暨阳有蔡宗盟府，能以力耕侍其母。", 
            "怀橘之名早已传，分椹之心壮如故。", 
            "我尝使驿至其家，有花有柳当门户。", 
            "虽非郭泰可榆柳，且有茅容具鸡黍。", 
            "暨阳之邑邻上虞，大舜遗风尚千古。", 
            "蔡乎，蔡乎，清川既东不再西，白日过时不再午。", 
            "扬雄爱日著新训，甘旨温凊不厌斁。", 
            "人皆有母我独无，西望同安心更苦。", 
            "汝归何以献高堂，遗汝瑶华慰迟暮。"
        ], 
        "title": "送蔡孝廉回侍母", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "我尝军中行，从知军中乐。", 
            "高牙大纛启征途，风云随护中军幕。", 
            "千乘万骑指顾间，环而居之乃城郭。", 
            "五更觱篥吹一声，旄头惊向天边落。", 
            "捷书日夜报天子，亲笔敕书加宠渥。", 
            "刲羊宰牛饷壮士，万岁欢呼震山岳。", 
            "大旆悠扬锦万里，从伶窈窕花千萼。", 
            "男儿堕地志四方，蓬矢桑弧为有托。", 
            "遭逢主圣得臣贤，风顺鸿毛易寥廓。", 
            "只今诏檄登大府，鸷鸟之中瞻一鹗。", 
            "渭城且莫唱阳关，举杯为赋军中乐。"
        ], 
        "title": "军中乐，送征南掾史张毅赴京", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "龙眠白描谁不赏，胸次含空生万象。", 
            "笔下犹存小篆文，落纸乌丝几千丈？", 
            "小时读歌心愈奇，此日按图神始壮。", 
            "浣花草堂老拾遗，咏彼八仙将自放。", 
            "天宝年来万事非，得醉如逃三面网。", 
            "凤鸟鸣歧纵德辉，麒麟见鲁辞羁鞅。", 
            "丈夫肮脏迹每同，孰谓龙眠成技痒？", 
            "眼中未见独醒人，未免开函为抚掌。"
        ], 
        "title": "李龙眠画饮中八仙歌", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "庐陵江西古名郡，四忠一节之故乡。", 
            "岂惟英贤间世钟造化，亦有义株连理呈祯祥。", 
            "丰塘三山两株树，托生离立不数武。", 
            "高茎擎天一盖张，深根走地群蛟怒。", 
            "曾氏世居株树边，诗礼传家三百年。", 
            "尚书既为连理咏，丞相复入郡志编。", 
            "二公真迹今犹在，文光照耀无年载。", 
            "李渊诸孙尚有传，桑田谁谓成沧海？", 
            "五世孙亦一老翁，欲以此事徵盲聋。", 
            "丰塘之株无乃丰城剑，变化偃蹇双蛟龙。", 
            "不然安得保风雨，专与三山为始终。"
        ], 
        "title": "义株行", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "蚤年身逐兵尘起，鼻尖出火耳生风。", 
            "马上飞尘虎添翅，出门志愿定远侯。", 
            "果然持节镇东瓯，上宣德意化海俗。", 
            "鲸鲵灭迹波为收，古来镇将还如此。", 
            "缓带轻裘接贤士，襄阳沈却岘山碑。", 
            "水底鱼龙犹识字，国家承平千万年。", 
            "军中之乐何可言，太牢五鼎餐壮士。", 
            "从伶百戏陈广筵，山川不随人事改。", 
            "端明丘垄今犹在，亭名怀远乃在兹。", 
            "地下幽魂有光采，普天之下皆皇家。", 
            "故乡何必怀长沙，人臣受命无远近。", 
            "河源曾泛张骞槎，食君之禄治军旅。", 
            "咫尺辕门谁敢去，私情丘垄岂不怀，日夜沅湘水东注。"
        ], 
        "title": "怀远亭诗，为东瓯镇抚谭济翁作", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "二八女人貌婵娟，杏花阴里竞鞦韆。", 
            "同心锦带刺石莲，逢人学缚剪刀钱，却妒鸳鸯沙上眠。"
        ], 
        "title": "学仙曲", 
        "type": "古风", 
        "yun": "先"
    }, 
    {
        "author": "张昱", 
        "era": "元", 
        "subtype": null, 
        "text": [
            "翘摇花，清明时节遍天涯。", 
            "东阡南陌画轮车，乐游践之同泥沙。", 
            "城中多少富豪家，去年不见今年花，慎勿轻贱翘摇花。"
        ], 
        "title": "翘摇花", 
        "type": "古风", 
        "yun": "麻"
    }, 
    {
        "author": "张昱", 
        "era": "元", 
        "subtype": null, 
        "text": [
            "云中鸿雁过，门前朔风起。", 
            "梧桐叶落金井头，月照乌啼天似水。", 
            "谁家机上织回文，夜听啼乌如不闻。", 
            "明朝为遣安西使，细意缄题持赠君。"
        ], 
        "title": "拟古秋夜长", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "头上凤凰钗，是郎手中物。", 
            "床上鸳鸯衾，是妾手自织。", 
            "将钗与衾寄郎去，愿郎长见长相忆。"
        ], 
        "title": "古意", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "群峰兮立立，众流兮湜湜。", 
            "大木千章兮，丘陵是植。", 
            "桑麻百顷兮，蔽于原隰。", 
            "翁居是间兮，以作以息。", 
            "阶庭五子兮，兰玉其质。", 
            "教以一经兮，是训是式。", 
            "富春之渚兮，漫而不激。", 
            "有鱼可钓兮，凫雁可弋。", 
            "翁居于是兮，天之所骘。", 
            "凿井而饮兮，耕田而食。", 
            "仰事俯育兮，不知不识。", 
            "洼樽兮噏噏，土鼓兮秩秩。", 
            "优游卒岁兮，皆仰蒙乎帝力。", 
            "高车驷马兮，非予心之所及。"
        ], 
        "title": "拙逸斋", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": null, 
        "text": [
            "城中买地论黄金，种得琅玕欲千尺。", 
            "月临闲砌白烟生，雾入空林翠光滴。", 
            "长房骑杖龙一枝，子晋吹笙凤双翼。", 
            "曾过门外回酒船，洞庭水深楚山碧。"
        ], 
        "title": "留题滴翠轩", 
        "type": "古风", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "无穷前古，无穷后世。", 
            "分得中间百岁。", 
            "人生七十古来稀，况八九、不如人意。", 
            "荣枯梦幻，功名儿戏。", 
            "争甚一时闲气。", 
            "劝君从此更休痴，且拚却、花前沉醉。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "鸾台钟吕，瀛州房杜。", 
            "荣贵康宁天付。", 
            "三公勋业四朝臣，不胜似、磻溪渔父。", 
            "朝廷尊敬，君王知遇。", 
            "香满春风玉树。", 
            "十分寿比老彭年，恰喜庆、筵开一度。"
        ], 
        "title": "鹊桥仙 寿王赵公时八十", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "琼枝纤弱，瑶英娇小。", 
            "占得江南春早。", 
            "前村雪里欲开时，料未必、东君知道。", 
            "芳心一点，幽香多少。", 
            "几度被花相恼。", 
            "陇头人去早归来，莫直待、春残莺老。"
        ], 
        "title": "鹊桥仙 咏梅赠人", 
        "type": "词", 
        "yun": null
    }, 
    {
        "author": "张野", 
        "era": "元", 
        "subtype": null, 
        "text": [
            "狼藉春衫愁万点。", 
            "半是征尘，半是啼痕染。", 
            "别久流光空冉冉。", 
            "料想病颊成双靥。", 
            "罗带同心香未敛。", 
            "甚日兰舟，重把归装检。", 
            "极目画楼烟雾掩。", 
            "凭谁剪却吴江险。"
        ], 
        "title": "蝶恋花 和王瓠山韵", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "瀛州风景最清真，一代人材尽凤麟。", 
            "莫道深山更深处，旁观都是下棋人。"
        ], 
        "title": "题十八学士弈棋图", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "白雪肌肤白玉鞍，浑身俊气许人看。", 
            "若知稼穑艰难处，肯把黄金铸弹丸？"
        ], 
        "title": "五陵游侠图", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "年年长与柳争春，数点风前更可人。", 
            "待得绿阴成子后，暗香疏影总随身。"
        ], 
        "title": "题画梅", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "黄金碎捣作微尘，露染秋和色未匀。", 
            "回首琼林休怅望，素娥元是月中人。"
        ], 
        "title": "题桂花仙子二首 其一", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "秋云几片作衣裳，吹尽西风骨亦香。", 
            "明月若教生洛浦，可胜才思恼陈王。"
        ], 
        "title": "题桂花仙子二首 其二", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "管籥声随万乘游，开元毬马最风流。", 
            "九龄老去无人谏，不破中原不肯休。"
        ], 
        "title": "题明皇击毬图", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "阅尽虫鱼尔雅篇，闲将藤素染苍烟。", 
            "不知画得招潮后，艮岳从教变海田？"
        ], 
        "title": "题徽庙螃蟹图二首 其一", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "长白山前谩拔都，清华小殿试操觚。", 
            "含毫应笑滕王拙，不写秋沙郭索图。"
        ], 
        "title": "题徽庙螃蟹图二首 其二", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "一枝秋露染初匀，曾伴渊明漉酒巾。", 
            "若道梦中能化蝶，飞来应是白衣人。"
        ], 
        "title": "题黄花白蝶扇面", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "老禅相见具袈裟，旋汲新泉自煮茶。", 
            "笑问世间春几许，东风开遍石岩花。"
        ], 
        "title": "题大慈寺僧房", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "朝市山林自一家，要知逢掖即袈裟。", 
            "青蘋波上凉风起，定到禅房看蕙花。"
        ], 
        "title": "题纸瓶，留别育王寺长老照大千", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "雪月相邀过剡川，芙蓉远近玉生烟。", 
            "戴家亭馆多风致，只好到门回酒船。"
        ], 
        "title": "题剡溪夜雪图", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "万树流莺御苑西，朝回骑马醉如泥。", 
            "如今都向山堂宿，听得琴中乌夜啼。"
        ], 
        "title": "赠琴士", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "卸却银鞍得自由，偶因鬉痒一回头。", 
            "青丝几尺无拘束，曾控风云遍九州。"
        ], 
        "title": "题二马图二首 其一", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "春明仰首一长嘶，莫说河冰迸玉蹄。", 
            "曾与将军同患难，等闲平步到檀溪。"
        ], 
        "title": "题二马图二首 其二", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "美人应自惜年华，庭院沈沈锁暮霞。", 
            "祇有旧时鹦鹉见，春衫曾似石榴花。"
        ], 
        "title": "题鹦鹉仕女图", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "紫藤满架月华明，一片凉风络纬声。", 
            "犹有西江未归客，倚船因尔动离情。"
        ], 
        "title": "秋夕", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "汉武求仙未绝情，枉将心力事金茎。", 
            "灵王太子因无欲，吹得琅玕作凤鸣。"
        ], 
        "title": "小游仙，次韵四首 其一", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "桂閤金银不甚高，仙山几许隔波涛？", 
            "信回青鸟无寻处，一色春风是绛桃。"
        ], 
        "title": "小游仙，次韵四首 其二", 
        "type": "绝句", 
        "yun": "豪"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "小娃莫说脸如莲，自牧羊龙向葑田。", 
            "笑指清泠桥下水，此中元是碧瑶天。"
        ], 
        "title": "小游仙，次韵四首 其三", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "青蛇昨夜付书回，只许麻姑自拆开。", 
            "说道蓬莱山下路，莫因清浅不归来。"
        ], 
        "title": "小游仙，次韵四首 其四", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "泖湖有路接天津，万顷银花小浪匀。", 
            "安得满船都是酒，船中更载浣纱人。"
        ], 
        "title": "过泖湖", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "犹恐丹砂染未匀，波中影是镜中身。", 
            "长眉画向春风里，不许人间更效颦。"
        ], 
        "title": "题露荷风柳扇面二首 其一", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "此扇当年定赐谁，泪痕犹自旧胭脂。", 
            "班姬莫用闲相咏，次第凉风到汝吹。"
        ], 
        "title": "题露荷风柳扇面二首 其二", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "东坡仙去三百载，海上犹存丹凤巢。", 
            "醉里自将衫袖下，拂开尘壁看烟梢。"
        ], 
        "title": "过金粟寺看东坡竹", 
        "type": "绝句", 
        "yun": "肴"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "萱草花开一两枝，薰风更是断肠时。", 
            "自家团扇无心把，想得回文织锦诗。"
        ], 
        "title": "题凝思士女", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "原野萧条井邑虚，居人都是劫灰馀。", 
            "桥边犹有江淹寺，不为题诗驻使车。"
        ], 
        "title": "过萧山县", 
        "type": "绝句", 
        "yun": "鱼"
    }, 
    {
        "author": "张翥", 
        "era": "元", 
        "subtype": null, 
        "text": [
            "夜来风色。", 
            "叹青灯素被，早寒欺客。", 
            "想寂寞、人在帘栊，望鸿雁欲来，又催刀尺。", 
            "秋满关河，更谁倚、夕阳横笛。", 
            "记题花赋月，此地与君，几度游历。", 
            "江头楚枫渐赤。", 
            "对离尊饮泪，难问消息。", 
            "趁一舸、千里东归，眇天末乱山，水边孤驿。", 
            "晼晚年华，怅回首、雨南云北。", 
            "算今古、此情此恨，甚时尽得。"
        ], 
        "title": "解连环 留别临川诸友", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "功名一饷。", 
            "风波千丈。", 
            "已与闲居认状。", 
            "平生一步一崎岖，也趱到、盘山顶上。", 
            "梅花解笑，青禽能唱。", 
            "容我尊前疏放。", 
            "从今甘老醉乡侯，算不是、麒麟画像。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "生朝戊子。", 
            "今朝戊子。", 
            "五十八年还是。", 
            "头童齿豁可怜人，也召入、词林修史。", 
            "前生偶尔。", 
            "后生偶尔。", 
            "但喜心头无事。", 
            "从来不解学神仙，怎会得、长生不死。"
        ], 
        "title": "鹊桥仙", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "莺声寂。", 
            "鸠声急。", 
            "柳烟一片梨云湿。", 
            "惊人困。", 
            "教人恨。", 
            "待到平明，海棠应尽。", 
            "青无力。", 
            "红无迹。", 
            "残香剩粉那禁得。", 
            "天难准。", 
            "晴难稳。", 
            "晚风又起，倚阑争忍。"
        ], 
        "title": "摘红英 春雨惜花", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "陌上垂杨吹絮罢。", 
            "愁杀行人，又是春归也。", 
            "点点飞来和泪洒。", 
            "多情解逐章台马。", 
            "瘦尽柔丝无一把。", 
            "细叶青颦，闲却当时画。", 
            "惆怅此情何处写。", 
            "黄昏淡月疏帘下。"
        ], 
        "title": "蝶恋花 柳絮", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "雨涧天寒，孤山雪后。", 
            "美人空谷谁为友。", 
            "香林有路玉烟深，瀛洲无梦朝云瘦。", 
            "照影冰壶，含情翠袖。", 
            "写生合在徐黄手。", 
            "仙家花月镇长春，与君岁晚同三寿。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "芳草平沙，斜阳远树。", 
            "无情桃叶江头渡。", 
            "醉来扶上木兰舟，将愁不去将人去。", 
            "薄劣东风，夭邪落絮。", 
            "明朝重觅吹笙路。", 
            "碧云红雨小楼空，春光已到销魂处。"
        ], 
        "title": "踏莎行 江上送客", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "乍学琵琶已断肠。", 
            "锦绦银甲玉悬珰。", 
            "春风琼树声逾稳，秋水芙蓉字亦香。", 
            "微敛笑，浅句妆。", 
            "何须重觅杜韦娘。", 
            "休教月底清歌去，怕趁行云上凤凰。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "一曲吴歌酒半酣。", 
            "声声字字是江南。", 
            "书凭仙苑青鸾递，花助妆楼粉蝶衔。", 
            "飞燕瘦，宝儿憨。", 
            "已妍还慧更岩岩。", 
            "无因剪得湘江水，与蘸春云作舞衫。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "半臂京绡稳称身。", 
            "玉为颜面水为神。", 
            "一痕头导分云绾，两点眉山入翠颦。", 
            "丹杏小，碧桃新。", 
            "雏莺恰啭上林春。", 
            "平生惯是听歌耳，除却莲儿只一人。"
        ], 
        "title": "鹧鸪天 为朱氏小妓绣莲赋三首", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "玉手琵琶半醉中。", 
            "从容慢拈复轻拢。", 
            "青衫司马情偏感，翠袖红莲艺更工。", 
            "花淡泞，月朦朦，归来无语立东风。", 
            "汗巾红渍槟榔液，错认窗前唾绣绒。"
        ], 
        "title": "鹧鸪天 赠泉南琵琶妓", 
        "type": "词", 
        "yun": null
    }, 
    {
        "author": "张翥", 
        "era": "元", 
        "subtype": null, 
        "text": [
            "瀛洲种玉。", 
            "总付与花神，月底深斸。", 
            "琢就瑶笄，光映鬓云斜矗。", 
            "几度借取搔头，别试汉宫妆束。", 
            "风露冷，幽香半襟，淡伫阑曲。", 
            "亭亭雪艳愁独。", 
            "爱粉沁冰筒，须拈金粟。", 
            "石上那回磨断，争忍轻触。", 
            "一自楚客归来，珠履旧游谁续。", 
            "秋梦起，残妆半簪坠绿。"
        ], 
        "title": "露华 玉簪", 
        "type": "词", 
        "yun": null
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "外湖里湖花正开，风情满意看花来。", 
            "白银大瓮贮名酒，翠羽小车歌《落梅》。", 
            "身外功名真土苴，古来贤圣尽尘埃。", 
            "韶光如此不一醉，百岁好怀能几回？"
        ], 
        "title": "纵饮", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "轩居好在松筠里，门外清溪绕屋庐。", 
            "文物曾陪诸老后，故家似是百年馀。", 
            "客来与酌茯苓酒，月出共看科斗书。", 
            "若见渔郎烦借问，桃花清思近何如？"
        ], 
        "title": "松筠轩，为湖州沈叔方赋", 
        "type": "律诗", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "紫绶空惭老病身，每于时事与经纶。", 
            "不呼贺监为狂客，却谓张良如妇人。", 
            "潦倒形容何用似，荒唐言语半非真。", 
            "凌烟画像今谁在，更与丹青写此神。"
        ], 
        "title": "谢吴起宗写神", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此别为生一怆然，福州远在海南边。", 
            "白头病叟年八十，红树寒山路几千？", 
            "负米既供为子职，赁车不仰故人钱。", 
            "起居莫与槟榔远，风土他乡气候偏。"
        ], 
        "title": "送刘庸道侍老父入闽就养", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "买得湖船为访君，望中都是北山云。", 
            "风前杨柳惊秋晚，波面芰荷愁日曛。", 
            "青史纵能传后世，白头休更说从军。", 
            "栖霞有酒能留客，纵饮何妨到夜分？"
        ], 
        "title": "栖霞岭访姚子章", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "闻道连年瘴气收，城中风景称清游。", 
            "参天榕树快人意，似雪梅花当马头。", 
            "海客朝盘送珧柱，囝娘春咏写银钩。", 
            "毋嫌习俗闽中利，尽胜吴船唱莫愁。"
        ], 
        "title": "送张伯雅架阁入闽省", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "学士才名半滑稽，沧浪歌里得新知。", 
            "静思金马门前直，那似芦花被底时？", 
            "梦与朝云行处近，醉从江月到来迟。", 
            "风流满纸龙蛇字，传遍梁山是此诗。"
        ], 
        "title": "题贯酸斋芦花被诗后", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "藉甚刘生尚古文，师资贡禹卒前闻。", 
            "从公未觉山程远，到日须知土俗分。", 
            "红嚼槟榔霞满口，白飞鹦鹉雪成群。", 
            "七闽自昔称文物，莫说三山尽瘴云。"
        ], 
        "title": "刘生侍贡尚书入闽，卒业", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "雷电冥冥起晦冈，百年灵气会斯堂。", 
            "友人李愿在盘谷，高士严陵是故乡。", 
            "薄有资囊供一老，尽将文采付诸郎。", 
            "酒坊新斫松杉架，每日风来雨气香。"
        ], 
        "title": "雨香堂，为晦冈李介夫赋", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "小龙冈上有高坟，石表新题蒋院君。", 
            "五品官荣清代爵，一封诰织紫鸾文。", 
            "生儿何愧孙征虏，作志可无扬子云。", 
            "归去帛焚人事毕，大夫原是旧将军。"
        ], 
        "title": "题桃源州知州李尚志母暨阳县君蒋氏墓志后", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "雨过湖楼作晚寒，此心时暂酒边宽。", 
            "杞人惟恐青天坠，精卫难期碧海乾。", 
            "鸿雁信从天上过，山河影在月中看。", 
            "洛阳桥上闻鹃处，谁识当时独倚阑？"
        ], 
        "title": "感事二首 其一", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "老至翻遭世虑牵，何曾一觉得安眠？", 
            "家乡尚远浔阳郡，世事犹如天宝年。", 
            "朝报唯瞻辽海上，羽书不断省门前。", 
            "长星正在天西北，白水寒沙尽可怜。"
        ], 
        "title": "感事二首 其二", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "张子构堂题具庆，此生捧檄为荣亲。", 
            "府中年少固可数，幕下英才惟此人。", 
            "尚褧锦衣加吉服，忘忧萱草共阳春。", 
            "移忠锡类从兹起，何患风云不要津？"
        ], 
        "title": "题原善张府史具庆堂", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "圣主搜贤及海隅，王褒歘起应时须。", 
            "澧兰处处歌公子，楚国人人颂大夫。", 
            "藉甚姓名登制命，沛然霖雨下云衢。", 
            "力田孝悌兴岩穴，何异福王遗画图？"
        ], 
        "title": "题推官赠行卷", 
        "type": "律诗", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "玉局当年为写真，西施宜笑复宜颦。", 
            "朝云暮雨空前梦，桃叶柳枝如故人。", 
            "露电光阴千劫外，鱼龙波浪一番新。", 
            "伤心最是林逋宅，半亩残梅共晚春。"
        ], 
        "title": "西湖漫兴", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "门向东吴好处开，柳花风里白鸥来。", 
            "青山对榻容欹枕，黄鸟啼春索举杯。", 
            "宾客偶携红袖至，庖厨新得素鳞回。", 
            "满前清槩谁能领，消得曹公八斗才。"
        ], 
        "title": "清槩隐居", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "括苍仙都十二城，中有异人毛骨清。", 
            "淩风振佩片霞举，乘月吹笙双凤鸣。", 
            "山上羊眠知石化，洞中桃熟验丹成。", 
            "长镵采药或能见，不识此生真姓名。"
        ], 
        "title": "赠仙都生", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "化机潜运本无声，学士情多睡未成。", 
            "隐几欲同蝉壳蜕，开门惟恐鹤巢倾。", 
            "花飞翠袖寒光动，茶煮银瓶夜气清。", 
            "小阁下帘人似玉，舞衣制得五铢轻。"
        ], 
        "title": "听雪轩", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "慧师新自上京回，坏色袈裟染劫灰。", 
            "河汉路遥难载石，蓬莱水浅不胜杯。", 
            "已知道骨鹤同瘦，无复机心鸥可猜。", 
            "去把西江都吸尽，却从马祖问如来。"
        ], 
        "title": "慧具庵，自滦京回", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "谁把丹崖手擘开，钜灵还向此中来。", 
            "青冥风露银河近，白日雷霆碣石摧。", 
            "神女有时成暮雨，胡麻何处是天台？", 
            "刘郎旧不通仙籍，能得题诗在紫苔。"
        ], 
        "title": "仙姑泉，次刘郎中韵", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "镜鸾莫更惜孤鶱，白玉台前已抱孙。", 
            "冀院君今题凤诰，妇人贵已载鱼轩。", 
            "何须出涕悲同穴，政可长歌为鼓盆。", 
            "夫婿白头无所憾，只求文采赋招魂。"
        ], 
        "title": "江浙省理问朱文选为冀院君求挽诗", 
        "type": "律诗", 
        "yun": "元"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "杖锡风尘际，师行戒畏途。", 
            "故人怀槜李，春水到长芦。", 
            "舍利藏金塔，袈裟系宝珠。", 
            "禅房大自在，应念室中蒲。"
        ], 
        "title": "送蒲空叙本中往住长芦寺（在嘉禾）", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "闻道邪溪叟，高年出寺迟。", 
            "眉毫长几许，布衲破多时。", 
            "挂锡鹤移树，翻经花满池。", 
            "相望一江水，岁晚赴幽期。"
        ], 
        "title": "寄云门僧若邪溪兼题其松风阁二首 其一", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "阁外老松子，萧萧虚籁生。", 
            "定从何处起，宁有不平鸣。", 
            "我耳固师耳，风声是树声。", 
            "他时叩禅寂，衲破睡天明。"
        ], 
        "title": "寄云门僧若邪溪兼题其松风阁二首 其二", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "平生方外朋，今识故乡僧。", 
            "史有春秋笔，谈空大小乘。", 
            "香厨朝饭面，古殿昼燃灯。", 
            "归路烟芜外，斜阳下道陵。"
        ], 
        "title": "谒仪则堂上方观听续撰释氏通鉴", 
        "type": "律诗", 
        "yun": "蒸"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "来从石城寺，去访石桥僧。", 
            "锡杖空山路，禅龛独夜灯。", 
            "道知文畅得，诗识皎然能。", 
            "到日西岩下，应吟瀑布淜。"
        ], 
        "title": "送泐季潭游天台并送渊侍者归天台二首 其一", 
        "type": "律诗", 
        "yun": "蒸"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "解夏回天竺，寻真问石桥。", 
            "邻房留偈遍，归路载经遥。", 
            "瀑壮秋悬雨，江明日上潮。", 
            "题诗寄相忆，何处觅山寮。"
        ], 
        "title": "送泐季潭游天台并送渊侍者归天台二首 其二", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "幽兰出楚畹，美竹自湘滨。", 
            "共友三生石，俱涵太古春。", 
            "山林空见相，冰雪老通神。", 
            "长作禅房供，毋令堕世尘。"
        ], 
        "title": "北山以雪窗墨兰竹石求题次韵", 
        "type": "律诗", 
        "yun": "真"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "黄尘满双足，宜赋故山归。", 
            "解屦就清泚，举头看翠微。", 
            "林𤠔下窥膝，石藓欲沾衣。", 
            "更觅渔竿伴，閒来就钓矶。"
        ], 
        "title": "清溪濯足图", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "海口潮初上，江流涌不行。", 
            "大风生气势，烈日夺光晶。", 
            "鹢首来何驶，䲭夷怒未平。", 
            "吴儿誇壮观，车马暮填城。"
        ], 
        "title": "观潮", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "佛法无多子，西山雪柱天。", 
            "应寻葱岭去，方解少林禅。", 
            "鞮屦露双脚，罽衣披半肩。", 
            "虚空本无住，须借影中传。"
        ], 
        "title": "水墨达摩像班惟志笔", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "高僧明廷秀，受业自南宗。", 
            "心诀提为印，禅机捷若锋。", 
            "炉香来化鹤，瓶水豢降龙。", 
            "弟子经窗外，应占旧偃松。"
        ], 
        "title": "送蒙古僧印空岩黄龙寺（受戒于天目山） 其一", 
        "type": "律诗", 
        "yun": "冬"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "古刹西江外，师居最上方。", 
            "山神出护法，天女下焚香。", 
            "久客霜髭满，归舟云树长。", 
            "秋期到天目，容我借禅床。"
        ], 
        "title": "送蒙古僧印空岩黄龙寺（受戒于天目山） 其二", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "数日好风色，行人应到家。", 
            "秋花香独耐，寒雁字多斜。", 
            "薄饮无长酒，轻行有小车。", 
            "吾心何尔汝，聊复度年华。"
        ], 
        "title": "数日北风兴怀过海诸友", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "想像溪居好，时来放钓船。", 
            "沧洲茅屋路，春水白鸥天。", 
            "林壑无多地，烟霞自一川。", 
            "底须论咫尺，对此已茫然。"
        ], 
        "title": "溪居山水小景二首 其一", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "何处野人村，微茫涧谷分。", 
            "林多太古树，山有四时云。", 
            "鸟迹还成道，猿啼或作群。", 
            "秋风茅屋破，谁赋隐思君。"
        ], 
        "title": "溪居山水小景二首 其二", 
        "type": "律诗", 
        "yun": "文"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "今日食指动，新苞来上林。", 
            "此儿生似玉，馈我重如金。", 
            "晚火炊鲜滑，春雷发蛰深。", 
            "山园未能往，少快老饕心。"
        ], 
        "title": "啖笋", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "郑子林居好，遥希靖节贤。", 
            "看山秋色里，把酒菊花前。", 
            "人境殊多事，吾庐自一天。", 
            "能知此中意，何处不悠然。"
        ], 
        "title": "悠然阁为歙郑处士作", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "鳌禁欣同直，高閒胜俗忙。", 
            "露花迎夕敛，风树借秋凉。", 
            "太史兰台笔，郎官粉署香。", 
            "时时铃索静，有喜到岩廊。"
        ], 
        "title": "次杜德常佥院韵", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "食指朝来动，行庖旅次添。", 
            "淮鱼初出网，野鸭乍供盐。", 
            "新米如珠滑，香醪过蜜甜。", 
            "真成不负腹，聊尔一掀髯。"
        ], 
        "title": "过黄河", 
        "type": "律诗", 
        "yun": "盐"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "山霭忽空无，春晖正满湖。", 
            "船头载家乐，花里驻行厨。", 
            "乐任喧呼动，归从酩酊扶。", 
            "使君留客意，更为倒金壶。"
        ], 
        "title": "陪东泉学士泛湖", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "天狗忽堕地，兵生牙帐中。", 
            "宁为仗剑死，不作倒戈攻。", 
            "故国魂归黑，平原血溅红。", 
            "惊心激此变，谁为责元戎。"
        ], 
        "title": "闻董孟起副枢乃弟鄂霄院判凶讣哭之二首 其一", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "群盗犹铜马，将军真虎牙。", 
            "死当为厉鬼，生不负皇家。", 
            "野色含沈日，河声怒捲沙。", 
            "征东失名将，朝野共惊嗟。"
        ], 
        "title": "闻董孟起副枢乃弟鄂霄院判凶讣哭之二首 其二", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "闻道荆村僻，幽居趣自成。", 
            "桑中豚阱晚，芹外燕泥晴。", 
            "苔石留僧坐，山尊迟客倾。", 
            "凭轩久不到，望得白云生。"
        ], 
        "title": "题汪会语村隐居", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "湖上山居好，奎题压翠微。", 
            "烟霞改旧色，林壑发清晖。", 
            "松晚看书罢，荷凉坐钓归。", 
            "图中有真趣，须此挂朝衣。"
        ], 
        "title": "题太史杨公山居图", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "苦战勤王事，精魂泣鬼雄。", 
            "坏城兵气黑，遗镞血花红。", 
            "故老谈亡国，明时录死忠。", 
            "长吟一搔首，落日鸟呼风。"
        ], 
        "title": "伍牧", 
        "type": "律诗", 
        "yun": "东"
    }, 
    {
        "author": "张养浩", 
        "era": "元", 
        "subtype": null, 
        "text": [
            "哀哉流民！", 
            "为鬼非鬼，为人非人。", 
            "哀哉流民！", 
            "男子无缊袍，妇女无完裙。", 
            "哀哉流民！", 
            "剥树食其皮，掘草食其根。", 
            "哀哉流民！", 
            "昼行绝烟火，夜宿依星辰。", 
            "哀哉流民！", 
            "父不子厥子，子不亲厥亲。", 
            "哀哉流民！", 
            "言辞不忍听，号哭不忍闻。", 
            "哀哉流民！", 
            "朝不敢保夕，暮不敢保晨。", 
            "哀哉流民！", 
            "死者已满路，生者与鬼邻。", 
            "哀哉流民！", 
            "一女易斗粟，一儿钱数文。", 
            "哀哉流民！", 
            "甚至不得将，割爱委路尘。", 
            "哀哉流民！", 
            "何时天雨粟，使女俱生存。", 
            "哀哉流民！"
        ], 
        "title": "哀流民操", 
        "type": "琴操", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "峰峦如聚，波涛如怒，山河表里潼关路，望西都，意踌蹰。", 
            "伤心秦汉经行处，宫阙万间都做了土。", 
            "兴，百姓苦，亡，百姓苦。"
        ], 
        "title": "山坡羊  潼关怀古", 
        "type": "曲", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "云来山更佳，云去山如画；", 
            "山因云晦明，云共山高下。", 
            "何仗立云沙，回首见山家。", 
            "野鹿眠山草，山猿戏野花。", 
            "云霞，我爱山无价，看时行踏，云山也爱咱。"
        ], 
        "title": "双调·雁儿落兼得令", 
        "type": "曲", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "鹤立花边玉，莺啼树杪弦，喜沙鸥也解相留恋。", 
            "一个冲开锦川，一个啼残翠烟，一个飞上青天。", 
            "诗句欲成时，满地云撩乱。"
        ], 
        "title": "庆东原", 
        "type": "曲", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "维日之良，嘉荐令芳。", 
            "于豆于俎，是登是将。", 
            "于祖考之堂。", 
            "烛辉其前，钟韵其傍。", 
            "神具亿止，风帷褰扬。", 
            "俨承其容光，俨觌其冠裳。", 
            "俨聆其謦欬，俨被其文章。", 
            "维灵歆止，我侑我侍。", 
            "胥悦胥怡，载鼓载吹。", 
            "工祝有严，仪物孔备。", 
            "将何以祈，躬躬惟畏。", 
            "匪位秩欲隆，匪货利欲充。", 
            "匪居第欲侈，匪祯瑞欲丰。", 
            "子祈其贤，妇祈其从。", 
            "兄祈其友，弟祈其恭。", 
            "德祈其厚，业祈其崇。", 
            "族祈其睦，时祈其雍。", 
            "维神人攸同。"
        ], 
        "title": "维日之良", 
        "type": "四言诗", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "有田负郭，伊迩匪辽。", 
            "我倦而归，于焉逍遥。", 
            "爰力于书，且勤于苗。", 
            "朝斯夕斯，以咏以谣。", 
            "式结今好，言报夙劳。", 
            "山既我狎，川亦余媚。", 
            "维禽维鱼，亦莫余畏。", 
            "林则有风，洞则有云。", 
            "酿则有秫，馔则有芹。", 
            "樵则有柯，钓则有纶。", 
            "维人至乐，曰丘曰壑。", 
            "得而颛之，何有人爵。", 
            "彼爵与名，岂不我荣。", 
            "其或舍旃，允有未任。", 
            "允有未任，且以鼓琴。"
        ], 
        "title": "有田", 
        "type": "四言诗", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "小点红鸾欲下迟，远山浑似画来眉。", 
            "如何一念人间事，上界仙曹便得知？"
        ], 
        "title": "题吴綵鸾写韵图", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "谁似褚庄卢媪家，开门绕屋是荷花。", 
            "收来麦把云成垛，缫动蚕丝雪满车。"
        ], 
        "title": "题卢媪家二首 其一", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "船坊小小柳依依，田舍人家尽自肥。", 
            "溪水受阴鱼出跃，薰风吹暑燕交飞。"
        ], 
        "title": "题卢媪家二首 其二", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "日暮归来雨湿衣，凉风千树綵云飞。", 
            "渚宫只在秋江上，何事襄王梦到稀？"
        ], 
        "title": "同徐大章溪上看芙蓉", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "时样宫眉不甚长，再三笑语问同房。", 
            "内园有约看花去，称得春衫绣凤凰。"
        ], 
        "title": "宫词，次周员外韵", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "省中莫说文书简，开遍杏花浑不知。", 
            "今日树边骑马过，满衣春雨立多时。"
        ], 
        "title": "题左司壁", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "一钁长随玉雪身，女中还有烂柯人。", 
            "相逢好向麻姑说，东海千年又化尘。"
        ], 
        "title": "题毛女", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "三百馀年屈指过，犹于遗墨见东坡。", 
            "虽然数尺黄州竹，写出参天直节多。"
        ], 
        "title": "题东坡竹", 
        "type": "绝句", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "湖上行云逐步移，手携团扇欲何之？", 
            "鬓边莫笑闲花草，也是当时第一枝。"
        ], 
        "title": "题苏小小像", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "点水穿花不自疑，轻盈满扇欲何之？", 
            "柳塘一觉风流梦，又是秋香欲老时。"
        ], 
        "title": "题蜻蜓蛱蝶画扇", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "局中胜负几回新，画在丹青亦损神。", 
            "莫把等闲消岁月，旁观都是下棋人。"
        ], 
        "title": "观弈图，为杨左丞题（杨完者都）", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "阿母亲曾与制衣，手攀云锦下天机。", 
            "自从宴罢茅君后，寂寞龟坛会更稀。"
        ], 
        "title": "上元夫人词", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "汉皇承露铸金茎，别道云间有玉京。", 
            "万乘旌旗不随去，此身何用独长生？"
        ], 
        "title": "求仙辞二首 其一", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "不见王乔驭鹤还，祇应憔悴老空山。", 
            "何如修取金仙法，灭尽空花出世间。"
        ], 
        "title": "求仙辞二首 其二", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "少尽其力老弃之，此岂有意埋敝帷？", 
            "不如汗血阵前死，以革就裹将军尸。"
        ], 
        "title": "瘦马", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "朝霞染得好衣裳，吹遍湖头风露香。", 
            "身分可怜年纪小，纤腰一束郁金黄。"
        ], 
        "title": "荷花词，次韵周伯温参政四首 其一", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "少年惯服白朱砂，养得容颜故似霞。", 
            "生长六桥杨柳岸，不知湖水是侬家。"
        ], 
        "title": "荷花词，次韵周伯温参政四首 其二", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "莫讶吴侬说靓妆，红绡贴体肉生香。", 
            "夜来相伴绿荷叶，受用满湖风露凉。"
        ], 
        "title": "荷花词，次韵周伯温参政四首 其三", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "一种西湖与若耶，鸳鸯宿处便为家。", 
            "秋房结得新莲子，便是当时藕上花。"
        ], 
        "title": "荷花词，次韵周伯温参政四首 其四", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "愁向尊前唱渭城，柳枝折尽赠人行。", 
            "早知世路多离别，移在邮亭远处生。"
        ], 
        "title": "折柳枝", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "燕子梁间渐有声，碧油窗外未天明。", 
            "长街官树留残月，满马好风吹宿酲。"
        ], 
        "title": "趋府", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "花外东风作小寒，轻红淡白满阑干。", 
            "春光不与人怜惜，留得清明伴牡丹。"
        ], 
        "title": "小寒", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "寿王妃子在青春，赐与黄冠号太真。", 
            "不是白头高力士，翠华那得远蒙尘？"
        ], 
        "title": "唐天宝宫词十五首 其一", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "彻夜宫中按羽衣，明朝册拜太真妃。", 
            "凤凰阁里承恩后，从此君王出内稀。"
        ], 
        "title": "唐天宝宫词十五首 其二", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "兴庆池头芍药开，贵妃步辇看花来。", 
            "可怜三首清平调，不博西凉酒一杯。"
        ], 
        "title": "唐天宝宫词十五首 其三", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "清源小殿合凉州，羯鼓琵琶响未休。", 
            "为是阿瞒供乐籍，八姨多费锦缠头。"
        ], 
        "title": "唐天宝宫词十五首 其四", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "蓬莱前殿摘黄柑，一色金盘赐内官。", 
            "拣得枝头合欢实，画图传与大家看。"
        ], 
        "title": "唐天宝宫词十五首 其五", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "玉笛当年是赐谁，可教妃子得偷吹。", 
            "还家剪下青丝发，持谢君王意可知。"
        ], 
        "title": "唐天宝宫词十五首 其六", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "天子楼前百戏陈，大娘竿舞最惊人。", 
            "贵妃独赏刘郎咏，牙笏罗袍色色新。"
        ], 
        "title": "唐天宝宫词十五首 其七", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "舁上儿绷满翠容，黄裙高髻一丛丛。", 
            "君王入内闻欢笑，赐与金钱满六宫。"
        ], 
        "title": "唐天宝宫词十五首 其八", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "四海承平倦万机，只将彩戏悦真妃。", 
            "不平最是弹双陆，骰子公然得赐绯。"
        ], 
        "title": "唐天宝宫词十五首 其九", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "小部梨园出教坊，曲名新赐荔枝香。", 
            "霓裳按舞长生殿，击碎梧桐夜未央。"
        ], 
        "title": "唐天宝宫词十五首 其十", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "共指双星出殿迟，并肩私语有谁知？", 
            "君王未出长安日，肯信人间有别离？"
        ], 
        "title": "唐天宝宫词十五首 其十一", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "香囊遗下佛堂阶，不使君王不怆怀。", 
            "想著当年雪衣女，羽衣犹得苑中埋。"
        ], 
        "title": "唐天宝宫词十五首 其十二", 
        "type": "绝句", 
        "yun": "佳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "勤政楼中夜正长，上皇西望转凄凉。", 
            "侍儿惟有红桃在，一曲凉州泪万行。"
        ], 
        "title": "唐天宝宫词十五首 其十三", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "龙女殷勤道姓名，淩波池上乞新声。", 
            "周公不入君王梦，谁与苍生致太平？"
        ], 
        "title": "唐天宝宫词十五首 其十四", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "天宝年间宠贾昌，黄衫年少满鸡坊。", 
            "绛冠斗罢罗缠项，又得君王笑一场。"
        ], 
        "title": "唐天宝宫词十五首 其十五", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "朝来风雨怯轻罗，便觉凉秋意思多。", 
            "一夜不眠联翠被，馀香消尽满池荷。"
        ], 
        "title": "凉思", 
        "type": "绝句", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "好风吹雨觉来迟，开遍荼蘼总不知。", 
            "团扇晚凉人似玉，也须消瘦暮春时。"
        ], 
        "title": "觉来", 
        "type": "绝句", 
        "yun": "支"
    }, 
    {
        "author": "张养浩", 
        "era": "元", 
        "subtype": null, 
        "text": [
            "一江烟水照晴岚，两岸人家接画檐。", 
            "菱荷丛一船秋光淡。", 
            "看沙殴舞再三，卷香风十里珠帘。", 
            "画船儿天边至，酒旗儿风外飐，爱杀江南。"
        ], 
        "title": "水仙子", 
        "type": "词", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "林壑八年闲，吟残山色。", 
            "无处烟霞不相识。", 
            "真欢清福，举世谁人曾得。", 
            "天教分付与，云庄客。", 
            "万里侯封，九华仙伯。", 
            "未必情浓似吾适。", 
            "扁舟风月，好景初无今昔。", 
            "遐龄原不在，餐松柏。"
        ], 
        "title": "感皇恩 自寿", 
        "type": "词", 
        "yun": null
    }, 
    {
        "author": "张鸣善", 
        "era": "元", 
        "subtype": null, 
        "text": [
            "铺眉苫眼早三公，裸袖揎拳享万钟，胡言乱语成时用。", 
            "大纲来都是哄。", 
            "说英雄谁是英雄？", 
            "五眼鸡岐山鸣凤，两头蛇南阳卧龙，三脚猫渭水飞熊。"
        ], 
        "title": "双调·水仙子", 
        "type": "曲", 
        "yun": null
    }, 
    {
        "author": "张鸣善", 
        "era": "元", 
        "subtype": null, 
        "text": [
            "雨儿飘，风儿扬。", 
            "风吹回好梦，雨滴损柔肠。", 
            "风萧萧梧叶中，寸点点芭蕉上。", 
            "风雨相留添悲怆，雨和风卷起凄凉。", 
            "风雨儿怎当，雨风儿定当，风雨儿难当。"
        ], 
        "title": "普天乐", 
        "type": "曲", 
        "yun": null
    }, 
    {
        "author": "张鸣善", 
        "era": "元", 
        "subtype": null, 
        "text": [
            "洛阳花，梁园月，好花须买，皓月须赊。", 
            "花倚栏干看烂熳开，月曾把酒问团圆夜。", 
            "月有盈亏花有开谢，想人生最苦离别。", 
            "花谢了三春近也，月缺了中秋到也，人去了何日来也？"
        ], 
        "title": "普天乐 咏世", 
        "type": "曲", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "家藏逸少笼鹅字，门系龟蒙放鸭船。"
        ], 
        "title": "句", 
        "type": "句", 
        "yun": "先"
    }, 
    {
        "author": "张雨", 
        "era": "元", 
        "subtype": null, 
        "text": [
            "风沙不惮五千里，将身跳入仙人壶。"
        ], 
        "title": "句", 
        "type": "句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "秾香偏惹宦游人，银瓮连车载酒频。", 
            "乍雨乍晴三月节，倾城倾国一年春。", 
            "却胜飞燕为皇后，谩把惊鸿比洛神。", 
            "若问风流谁可赋，只应宋玉是东邻。"
        ], 
        "title": "湖山堂观牡丹", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "河上仙翁有洞房，几篷虽小胜舟航。", 
            "径花妨帽青霞近，槛竹侵衣白露香。", 
            "盘内钓鱼供过客，床头剪月照抄方。", 
            "平生养得鸡三脚，几向人间唱晓光？"
        ], 
        "title": "和三脚鸡士壁上韵", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "养素衡门岁已深，坐看乔木几成阴？", 
            "青云不到幽人梦，白发能知阅世心。", 
            "负郭无田遗稚子，传家有集是黄金。", 
            "绛霞盈颊先生醉，咏遍尧夫击壤吟。"
        ], 
        "title": "素居诗，为山阴王思敬赋", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "及此青春还故乡，顺风几日到南康？", 
            "峰连五老出空阔，水接二孤来渺茫。", 
            "徐福楼船能共载，刘安鸡犬亦相将。", 
            "山桃子落都成树，花里应迷旧草堂。"
        ], 
        "title": "送宋倬还南康", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "富春江头风浪稀，富春山里薜萝垂。", 
            "满前明月为谁好，中有高僧劳我思。", 
            "意适定同鱼跃处，神清都在鹤鸣时。", 
            "仰承山偈难酬答，不是张衡懒赋诗。"
        ], 
        "title": "答仁一初禅师次韵", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "平生好友说张侯，紫峡云深暮木稠。", 
            "朱绂尚能光世泽，黄金元不为孙谋。", 
            "衣冠南郡成前辈，风月西湖总旧游。", 
            "过此岂胜存殁感，恨无孤剑挂山头。"
        ], 
        "title": "过峡石山张同知墓上作", 
        "type": "律诗", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "一片行云出画檐，东风吹恨满眉尖。", 
            "凌波鹄峙尘生步，舞镜鸾回月照奁。", 
            "杨柳绿肥羞袅娜，樱桃红熟妒香甜。", 
            "风流更有惊人处，呼下丹青语未淹。"
        ], 
        "title": "题若水临周昉画，用虞先生韵", 
        "type": "律诗", 
        "yun": "盐"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "名衔知久达天关，可是风雷指顾间？", 
            "禹步祝香才一息，雷声送雨已千山。", 
            "公私尽有仓箱望，垄亩都忘稼穑艰。", 
            "下土不知蒙帝力，满城箫鼓送龙还。"
        ], 
        "title": "赠王法师祈雨感应", 
        "type": "律诗", 
        "yun": "删"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "旧家文献石屏翁，楚国高情世所工。", 
            "捐佩忆曾过澧上，浩歌今望在云中。", 
            "色欺翡翠滋清露，香澹蔷薇送好风。", 
            "可是郎君玉窗里，肯将幽兴出兰丛？"
        ], 
        "title": "兰窗图，为戴掾赋", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "浮世浮名一羽轻，百年何用较衰荣？", 
            "满壶好酒供春酌，几尺游丝共晚晴？", 
            "明月半遮卢女扇，飞鸿斜引谢家筝。", 
            "扬州杜牧无拘束，每到花时最有情。"
        ], 
        "title": "谩兴", 
        "type": "律诗", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "叨忝明时已自分，往还惟是旧斯文。", 
            "西窗夜雨同听处，左掖官曹独有君。", 
            "茉莉御香腾玉气，荔芰颜色染罗纹。", 
            "风流东阁应多咏，肯与幽兰寄暮云？"
        ], 
        "title": "送戴检校入闽", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "庐陵两生来作掾，齑瓮长年冰雪寒。", 
            "中书八座共相许，华衮一字诚为难。", 
            "风神左右映白璧，文彩上下翔青鸾。", 
            "况闻客馆更清爽，秋色南山相对看。"
        ], 
        "title": "双清馆（蔡参政立名）", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "天上城开白玉京，仙曹列职侍金庭。", 
            "行人半是从龙气，载笔都凭蹑凤翎。", 
            "鳷鹊西飞云渺渺，蓬莱东望海冥冥。", 
            "道家自古无离别，唯诵空歌送使星。"
        ], 
        "title": "送汤佥书还京", 
        "type": "律诗", 
        "yun": "青"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "省郎别业苕溪上，抱瓮日游溪水边。", 
            "花径春晴蝴蝶到，菜畦雨过桔槔悬。", 
            "儿童惯识题诗客，鸥鸟常随载酒船。", 
            "更说陈琳工笔札，独将文采从戎旃。"
        ], 
        "title": "园隐，为方员外赋", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "不用誇雄盖世勋，不须考證六经文。", 
            "孰为诗史杜工部，谁是玄经扬子云。", 
            "马上牛头高一尺，酒边豪气压三军。", 
            "盐钱买得娼楼宿，鸦鹊鸳鸯醉莫分。"
        ], 
        "title": "估客", 
        "type": "律诗", 
        "yun": "文"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "黄州故事今何在，汉水东流尚未穷。", 
            "一世英雄争赤壁，百年风月属坡翁。", 
            "吹箫俊发龙吟后，作赋才豪鹤梦中。", 
            "二客从游雪堂夜，丹青犹与昔时同。"
        ], 
        "title": "题前赤壁赋图", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "相国传来几世孙，山堂随处见云门。", 
            "侯家画戟固无有，旧物青毡俱尚存。", 
            "清誉在人瑚琏器，高情终日凤凰群。", 
            "芝兰玉树阶庭秀，已是新承雨露恩。"
        ], 
        "title": "题曹伯起云门山房", 
        "type": "律诗", 
        "yun": null
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "沿檄回京喜可知，青云毋谓著鞭迟。", 
            "供为臣职乃常事，简在帝心惟所司。", 
            "宗庙岂遗瑚琏器，羽仪当会凤凰池。", 
            "仙郎恋阙情应切，不为河梁住少时。"
        ], 
        "title": "送布政司周照磨赴京听除", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "张氏构堂情已著，毛生捧檄事方新。", 
            "府中才俊固多士，幕下孝廉惟此人。", 
            "返哺老乌怜白首，宜男芳草擅青春。", 
            "莫论日用三牲养，一面欢颜足奉亲。"
        ], 
        "title": "忠养堂，为张府掾赋", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此君何可一日无，徐君为绘筠窗图。", 
            "深居碧云怜日暮，展卷清风生座隅。", 
            "漆简旧来销翡翠，渔竿钓罢拂珊瑚。", 
            "荆南不近周王猎，晚节犹能宿凤雏。"
        ], 
        "title": "筠窗图（豫章徐文珍画），为荆南曹以章赋", 
        "type": "律诗", 
        "yun": "虞"
    }, 
    {
        "author": "张易", 
        "era": "元", 
        "subtype": "七言律诗", 
        "text": [
            "语相累累入省闱，先生何事独西归。", 
            "心随道隐贫非病，老得身閒古亦稀。", 
            "行色一杯燕市酒，春风二月楚山薇。", 
            "到家已及蚕生日，布谷催耕陇麦肥。"
        ], 
        "title": "送许鲁斋归山", 
        "type": "律诗", 
        "yun": "微"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "是节最关情，随山得散行。", 
            "西风片雨过，落日半湖明。", 
            "野菊黄堪把，官醅绿可倾。", 
            "坐来无限思，散入远鸿声。"
        ], 
        "title": "九日行湖上", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "莫矣年光速，凄其世虑多。", 
            "半生县磬室，万事缺壶歌。", 
            "秃木风难响，寒云日易蹉。", 
            "向来出处意，不决欲如何。"
        ], 
        "title": "莫矣", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "淫雨俄如此，能伤稼穑无。", 
            "积阴霾日月，愁色满江湖。", 
            "老大心空壮，艰难道愈孤。", 
            "美人秋水外，不寄锦襜褕。"
        ], 
        "title": "寄韩伯清", 
        "type": "律诗", 
        "yun": "虞"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "扪萝上绝顶，岚气湿缤纷。", 
            "日色不到地，树阴浑似云。", 
            "僧归过岭见，樵唱逆风闻。", 
            "更待诗人醉，狂书白练裙。"
        ], 
        "title": "游石头城清凉寺用天锡题壁诗韵", 
        "type": "律诗", 
        "yun": "文"
    }, 
    {
        "author": "张翥", 
        "era": "元", 
        "subtype": "五言律诗", 
        "text": [
            "嫔御亲弓韣，祠禖有古台。", 
            "瑶池今寂寞，玄鸟自归来。", 
            "鼎再移支子，星俄坼上台。", 
            "兴亡关历数，祇遣后人哀。"
        ], 
        "title": "禖台", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "见时略略望遥遥，有月阑干待袖招。", 
            "得巧蜘蛛丝缕细，传声鹦鹉舌关娇。", 
            "仙家弦管宁无谱，天上星河亦有桥。", 
            "云雨或时消息断，不如朝暮石城潮。"
        ], 
        "title": "无题", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "何人吹笛傍江干，木落淮南夜色寒。", 
            "三弄水边人舣棹，一声云杪客凭栏。", 
            "梅花簌簌吹应落，杨柳依依折欲残。", 
            "惆怅绿珠何处在，绮窗深锁月漫漫。"
        ], 
        "title": "闻笛", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "运尽黄旗晋祚开，天星俄复坼三台。", 
            "方惊掘地双鹅起，已见浮江五马来。", 
            "草暗离宫碑仆土，雨残战地骨生苔。", 
            "当时一掬新亭泪，犹带寒潮日暮回。"
        ], 
        "title": "台城（一作题金陵）", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "此地先皇驻六龙，鼎成龙去杳无踪。", 
            "御床罗帕尘空暗，辇道朱门草已空。", 
            "题榜侍臣留帝敕，筑亭真士记天容。", 
            "自怜不及窥弓剑，愁绝寒城响暮钟。"
        ], 
        "title": "冶城", 
        "type": "律诗", 
        "yun": null
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "千古南朝几劫灰，萧梁寺额独崔嵬。", 
            "化蛇妒妇馀空井，刺虎将军有旧台。", 
            "江口山红寒照没，石头树白暝烟来。", 
            "满衣落叶西风急，更为凭高送一杯。"
        ], 
        "title": "鹿苑寺", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "脩竹长松昼寂然，梵宫高阁起中天。", 
            "虎头妙画空馀刻，鸱吻名书竟不传。", 
            "石柱至今标宿莽，瓦棺何处葬寒烟。", 
            "凭高更尽阑干曲，及取江山未暮前。"
        ], 
        "title": "瓦棺寺", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "逶迤石路带城遥，古寺残碑藓半凋。", 
            "一自降王归上国，空馀故老说前朝。", 
            "坏陵鬼剽传金盌，画壁仙妆剥凤翘。", 
            "更欲留连尽奇观，夕阳江上又生潮。"
        ], 
        "title": "石头城用萨天锡韵", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "赤栏桥下暮潮空，远火疏舂晻霭中。", 
            "新月半天分落照，断云千里附归鸿。", 
            "严城鼓角秋声早，故国山川王气终。", 
            "莫讶时来一长望，越吟荆赋思无穷。"
        ], 
        "title": "秦淮晚眺", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "蟋蟀梧桐秋满庭，浮云散尽见疏星。", 
            "仙人修月浑无迹，使客乘槎自有灵。", 
            "一道银河通碧海，三更白露下青冥。", 
            "西风忽起吹黄鹄，梦断瑶台醉未醒。"
        ], 
        "title": "癸亥岁八月十六夜对月", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "华月光浮玉色醪，凉飔时拂紫■袍。", 
            "河通阁道流云急，星绕天枢出地高。", 
            "按舞岂无仙跨鹤，纵吟聊放客挥毫。", 
            "扁舟近忆樟亭下，曾看鱼龙送夜涛。"
        ], 
        "title": "中秋次友生玩月韵", 
        "type": "律诗", 
        "yun": "豪"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "山僧领客兴何长，慧日峰前俯大荒。", 
            "旧俗尚传三令节，人生难遇两重阳。", 
            "丹枫换叶随秋老，黄菊留花过闰香。", 
            "更与摩崖访陈迹，西风吹冷薜萝裳。"
        ], 
        "title": "闰九月游钱塘南屏诸山", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "平湖十里碧漪风，歌舫渔舟远近同。", 
            "天竺雨馀山扑翠，海门潮上日蒸红。", 
            "伤心花月随年换，回首闾阎委地空。", 
            "白发故人零落尽，浮生怅望梦魂中。"
        ], 
        "title": "七忆 其一 忆钱塘", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "让王城外暮云黄，忍使行人哭战场。", 
            "台上麋游香径冷，陵头虎去剑池荒。", 
            "竹枝夜月歌仍怨，莼菜秋风兴漫长。", 
            "不是不归归未得，五湖烟水正茫茫。"
        ], 
        "title": "七忆 其二 忆姑苏", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "千岩秋色彻层霄，忆昔来乘使者轺。", 
            "翠袖屡扶蓬阁醉，篮舆时赴宝林招。", 
            "山阴客已无春会，溪上风犹送暮樵。", 
            "此恨古今销不尽，西陵寂寞又回潮。"
        ], 
        "title": "七忆 其三 忆会稽", 
        "type": "律诗", 
        "yun": "萧"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "蜀冈东畔竹西楼，十五年前烂漫游。", 
            "岂意繁华今劫火，空怀歌吹古扬州。", 
            "亲朋未报何人在，战伐宁知几日休。", 
            "惟有满襟狼藉泪，何时归洒大江流。"
        ], 
        "title": "七忆 其四 忆维扬", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "昔年曾上凤凰台，二水三山眼界开。", 
            "六代繁华春草歇，千年兴废暮潮哀。", 
            "灯窗禅坐时联句，山馆仙游几引杯。", 
            "最是令人愁绝处，夕阳双燕自归来。"
        ], 
        "title": "七忆 其五 忆金陵", 
        "type": "律诗", 
        "yun": "灰"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "忆汎苕华溪上船，故人为我重留连。", 
            "半山塔寺藏云树，绕郭楼台住水天。", 
            "白榜载歌明月里，青帘沽酒画桥边。", 
            "计筹山下先茔在，欲往浇松定几年。"
        ], 
        "title": "七忆 其六 忆吴兴", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "漫漫涨海际天涯，万里曾乘使者槎。", 
            "梓泽重寻仙客洞，草堂频醉故侯家。", 
            "人多熟酒烧红叶，市有生蛮卖象牙。", 
            "安得梦中真化蝶，翩然飞上刺桐花。"
        ], 
        "title": "七忆 其七 忆闽中", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "河汉云消溢素光，重开樽酒据绳床。", 
            "嫦娥斟酒犹前夕，老子婆娑且醉乡。", 
            "风信两番生绿桂，年华一寸入黄杨。", 
            "怪来诗思清难忍，早雁声中露欲霜。"
        ], 
        "title": "闰中秋是日白露节", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "新秋月色初圆夜，远客楼中独坐时。", 
            "却数只惊身老大，相看聊与影栖迟。", 
            "神仙宫阙开三岛，牛女星河淡两旗。", 
            "不是吴刚频伐树，西风应长出轮枝。"
        ], 
        "title": "七月望对月", 
        "type": "律诗", 
        "yun": "支"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "散尽浮云月在东，白蕉衫冷小庭空。", 
            "星河夜影樽罍里，城郭秋声鼓角中。", 
            "落叶有光时坠露，鸣蛩无响不含风。", 
            "此生五十三回见，只遣嫦娥笑秃翁。"
        ], 
        "title": "中秋广陵对月", 
        "type": "律诗", 
        "yun": "东"
    }, 
    {
        "author": "张明", 
        "era": "元", 
        "subtype": null, 
        "text": [
            "春风跨马银鞍稳，夜月骑牛铁笛閒。"
        ], 
        "title": "句", 
        "type": "句", 
        "yun": null
    }, 
    {
        "author": "张孟", 
        "era": "元", 
        "subtype": null, 
        "text": [
            "鸿濛再剖一天地，书契复见科斗文。"
        ], 
        "title": "句", 
        "type": "句", 
        "yun": "文"
    }, 
    {
        "author": "张阿庆", 
        "era": "元", 
        "subtype": null, 
        "text": [
            "洗砚黑云浮水面，折花红雨落墙头。", 
            "满地梨花三月暮，隔墙杨柳两家春。", 
            "秋水芙蓉妆镜晓，暖烟杨柳画屏春。"
        ], 
        "title": "句", 
        "type": "句", 
        "yun": null
    }, 
    {
        "author": "张君有", 
        "era": "元", 
        "subtype": "七言绝句", 
        "text": [
            "八千里路到杭郡，城郭人民几变迁。", 
            "惟有吴山青不改，令威何日是归年？"
        ], 
        "title": "绝句", 
        "type": "绝句", 
        "yun": "先"
    }, 
    {
        "author": "张君有", 
        "era": "元", 
        "subtype": "七言绝句", 
        "text": [
            "光转东风弄暖天，永和人物尚依然。", 
            "谁怜纫佩凄凉客，倚策愁吟楚泽边。"
        ], 
        "title": "兰渚", 
        "type": "绝句", 
        "yun": "先"
    }, 
    {
        "author": "张伯淳", 
        "era": "元", 
        "subtype": null, 
        "text": [
            "瘦筇支彳亍，狭路写之玄。", 
            "才从国子先生出，曾是分司御史来。", 
            "一廉宜得能官誉，垂去还如始至时。", 
            "曾观海者难为水，自出山来无此游。", 
            "幕中颇见此客不？江左喧传某掾来。"
        ], 
        "title": "句", 
        "type": "句", 
        "yun": null
    }, 
    {
        "author": "张伯远", 
        "era": "元", 
        "subtype": null, 
        "text": [
            "朝餐徂林橡，夕饮虎窟泉。", 
            "幽栖岂不逸，于道为未全。", 
            "是以少微星，含辉丽中天。", 
            "云萝谢招隐，冠带趋兴贤。", 
            "鲁生赞制作，商老安疑然。", 
            "董子述徵验，贾谊明经权。", 
            "盛德有遭逢，志士无弃捐。", 
            "长贫若忘世，一出垂千年。", 
            "折梅楚山阿，赋诗江水边。", 
            "寂寞思古人，中怀为君宣。"
        ], 
        "title": "饯祝直清", 
        "type": "古风", 
        "yun": "先"
    }, 
    {
        "author": "张观光", 
        "era": "元", 
        "subtype": "七言律诗", 
        "text": [
            "梦觉罗浮迹已陈，至今想像事如新。", 
            "相思一夜窗前月，似见三生石上春。", 
            "的的孤芳冰气魄，疏疏冷蕊雪精神。", 
            "料应楚些难招至，欲倩花光为写真。"
        ], 
        "title": "梅魂", 
        "type": "律诗", 
        "yun": "真"
    }, 
    {
        "author": "张伯淳", 
        "era": "元", 
        "subtype": null, 
        "text": [
            "总是江南倦客，君平到处生涯。", 
            "老去黄尘没马，襟期付与莺花。"
        ], 
        "title": "赠彭莱山", 
        "type": "六言诗", 
        "yun": "麻"
    }, 
    {
        "author": "张伯淳", 
        "era": "元", 
        "subtype": null, 
        "text": [
            "载西山爽气，添不重，月船轻。", 
            "记前度今朝，琼花烂漫，管领歌声。", 
            "今岁秾华深处，羡衮衣、还看彩衣荣。", 
            "人世云萍相遇，岁寒松柏长青。", 
            "行行。", 
            "催觐朵云明。", 
            "晓色上觚棱。", 
            "看春去春来，依然黄阁，移近家庭。", 
            "浮云傥来轩冕，算古今、久远是功名。", 
            "尚有寒厓枯卉，东君也解留情。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "尽交游满眼，岁寒者，果谁欤。", 
            "羡锦绣为心，冰霜作操，仁义蘧庐。", 
            "门前扫清俗轨，自熙然、瓮牖与绳枢。", 
            "记我蓬弧时候，寓情翰墨欢娱。", 
            "驱车。", 
            "特地致函书。", 
            "高义渺江湖。", 
            "悄梦断鹓鸾，盟深鸥鹭，闲适从渠。", 
            "槐阴渐成翠幄，看庭前、莺过引新雏。", 
            "岁岁期君一醉，相忘非我非鱼。"
        ], 
        "title": "木兰花慢 次唐格斋韵", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "记当年客里，是今日，奉霞觞。", 
            "任厨传荒凉，风林震撼，乐自难量。", 
            "别来岁华电走，又都门、我北尔南塘。", 
            "我半百年已老，兄多四岁偏强。", 
            "玉堂。", 
            "满袖惹天香。", 
            "凤阁样词章。", 
            "看采帖题春，椒盘草颂，蓬矢开张。", 
            "金瓯御屏简记，赋□钧、寿域奏明光。", 
            "后十五年再见，伴兄绿野徜徉。"
        ], 
        "title": "木兰花慢 寿刘东厓", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "对黄花烂漫，能几日，又重阳。", 
            "问眼底湖山，新□□□，别是风光。", 
            "三台近临吴地，映奎躔、明处紫微郎。", 
            "人道当年豸角，这回收敛秋霜。", 
            "笑谈。", 
            "幕府昼偏长。", 
            "何事最为忙。", 
            "但宽取一分，一分方便，亦足流芳。", 
            "山人敢攀宗衮，为东南、民命秉心香。", 
            "更借南阳菊水，殷勤满注瑶觞。"
        ], 
        "title": "木兰花慢 寿张可与", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "尽江南江北，谁不慕，抑斋名。", 
            "羡梦笔才华，粲花谈论，乔木家声。", 
            "重寻玉堂旧步，喜今番、天语重丁宁。", 
            "云是儒家领袖，居然史笔权衡。", 
            "相迎。", 
            "便觉眼常青。", 
            "相对话羁情。", 
            "正绿暗园林，朱明时候，瑞霭腾腾。", 
            "期公久长名节，太羹中、还著五侯鲭。", 
            "此去明堂一柱，当年玉树阶庭。"
        ], 
        "title": "木兰花慢 寿抑斋", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "问家传旧物，有清节，与高风。", 
            "任野色充庭，俗尘扫迹，谈笑从容。", 
            "生涯但随分足，比孟尝、襟度只差穷。", 
            "曾是贞元朝士，本来湖海元龙。", 
            "旦评。", 
            "推分许轩翁。", 
            "万□一词同。", 
            "喜渐近稀年，从教发白，目炯双瞳。", 
            "蟾钩又还乍吐，对荷香、莫放酒尊空。", 
            "砌下芝兰竞爽，年年家庆图中。"
        ], 
        "title": "木兰花慢 寿陈介轩", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "羡高标雅量，窗八面，更玲珑。", 
            "每风日佳时，湖山清处，袍锦从容。", 
            "不把云霄自隔，向尊前、看我啸吟中。", 
            "人世流光易老，古来知己难逢。", 
            "青骢。", 
            "来往太匆匆。", 
            "呵护有纱笼。", 
            "想当道豺狼，先声到处，胆落英风。", 
            "南楼暂容横榻，算览观、有限兴无穷。", 
            "别后相思何处，心期付与飞鸿。"
        ], 
        "title": "木兰花慢 送季治书", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "爱当垆年少，将雅调，寄幽情。", 
            "尽百喙春和，群喧夜寂，老凤孤鸣。", 
            "都来四条弦里，有无穷、旧谱与新声。", 
            "写出天然律吕，扫空眼底秦筝。", 
            "落红。", 
            "天气暖犹轻。", 
            "洗耳为渠听。", 
            "想关塞风寒，浔阳月色，似醉还醒。", 
            "轩窗静来偏好，到曲终、怀抱转分明。", 
            "相见今朝何处，语溪乍雨初晴。"
        ], 
        "title": "木兰花慢 赠弹琵琶者", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "浙江回棹处。", 
            "急流勇退，冥鸿高举。", 
            "出昼迟迟，不为虎丘留住。", 
            "姑待春和水涨，旋乘个、月明船去。", 
            "天未许。", 
            "云归又出，依然霖雨。", 
            "熟路小队轻车，想司马重来，聚观如堵。", 
            "暇日西湖，点检旧题诗句。", 
            "冷落江南倦翼，但惟有、心香一缕。", 
            "长记取。", 
            "每岁仲春端午。"
        ], 
        "title": "玉漏迟 寿马右丞", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "太平元夜好。", 
            "鳌山宴彻，祥烟凝晓。", 
            "端正婵娟，为我玳筵留照。", 
            "曾待龙潜旧邸，更欣际、鸿图初造。", 
            "人尽道。", 
            "两宫柱石，元真廊庙。", 
            "天转右辖星躔，尽向上勋名，历阶须到。", 
            "商鼎周彝，时奉退朝吟啸。", 
            "剩有埙篪韵雅，况庭户、纤尘如扫。", 
            "经济了。", 
            "长醉遂初春早。"
        ], 
        "title": "玉漏迟 寿张右丞", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "班荆倾盖当时事，回头屡更寒暑。", 
            "倦翼才还，苍颜易得，零落江陵千树。", 
            "相逢冷署。", 
            "且莫讶儒冠，解将人误。", 
            "计我生朝，采笺新调映红炬。", 
            "投闲谁道太早，人生行乐耳，何地非旅。", 
            "绿暗书眸，红生醉脸，聊对檐花细雨。", 
            "移尊共语。", 
            "问何日扁舟，嫩荷香处。", 
            "坐待蟾光，四更犹未吐。"
        ], 
        "title": "齐天乐 次韵谢倦翁", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "庭柯一叶炎曦淡，秋光宦情相似。", 
            "驷马争驰，千帆竞送，不羡纷纷时辈。", 
            "随缘赋禄，庆官府清明，纪纲兴起。", 
            "暇日吟鞍，湖山公案更兼理。", 
            "将军犹自未老，旧时供奉曲，还有风致。", 
            "拄笏西山，蟠螭北海，却是君家盛事。", 
            "佳辰雅聚，且满引霞觞，坐看芝砌。", 
            "富贵长年，四时谈笑里。"
        ], 
        "title": "齐天乐 寿王伯起", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "人生南北如歧路，相逢自怜不早。", 
            "倾盖班荆，分灯并壁，吟卷笔床茶灶。", 
            "交情古道。", 
            "怕催诏连翩，好风吹到。", 
            "聚久别难，砌蛩那更碎怀抱。", 
            "临行谁劝驻马，待将尘土事，妨我吟啸。", 
            "小住虽佳，还堪就否，催得云帆缥缈。", 
            "官梅正好。", 
            "比前度孤山，剩开多少。", 
            "两处心旌，倚楼同晚照。"
        ], 
        "title": "齐天乐 送马德昌", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "白雪楼前清昼，新来喜事连绵。", 
            "朱明绿暗麦秋天。", 
            "绣衣何日去，丹荔已香传。", 
            "前夜团圆明月好，清光流照华筵。", 
            "锦囊随处地行仙。", 
            "庭椿关望眼，同庆八千年。"
        ], 
        "title": "临江仙 寿程雪楼", 
        "type": "词", 
        "yun": "先"
    }, 
    {
        "author": "张伯淳", 
        "era": "元", 
        "subtype": null, 
        "text": [
            "冷淡根荄。", 
            "小春时候，两蕊三花。", 
            "栽向西湖，移来东阁，一任安排。", 
            "绝怜瘦影横斜。", 
            "但宜在、山巅水涯。", 
            "花里平安，岭头孤秀，荣悴争些。"
        ], 
        "title": "柳梢青 赋枯梅寄张郎中马同知", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "回首章台路。", 
            "又一番春事阑珊，满帘风絮。", 
            "郭外谁家闲院落，别是壶天意趣。", 
            "拚一日、来游一度。", 
            "除却忧愁风雨外，肯容他、野马埋双屦。", 
            "行乐地，更何处。", 
            "人生忍把佳期误。", 
            "况今朝满坐春风，怎禁不去。", 
            "莲社兰亭当日话，便合从今委付。", 
            "算此语、非缘要誉。", 
            "饮少欢多还觉醉，看归途、叠嶂青无数。", 
            "情未足，日催暮。"
        ], 
        "title": "贺新郎 次韵", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "前日是中秋。", 
            "婵娟为我留。", 
            "画图间、主劝宾酬。", 
            "忙处偷闲谁得侣，真意度，淡交游。", 
            "薇省老参谋。", 
            "三台一举头。", 
            "鲁祥麟、憎重儒流。", 
            "今岁彩衣还有伴，方衮衮，庆公侯。"
        ], 
        "title": "唐多令 寿王肯堂", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "移住还瀛洲。", 
            "天槎去莫留。", 
            "数归期、已过中秋。", 
            "上界群仙官府足，云不碍，水长流。", 
            "酒令与诗筹。", 
            "依然记旧游。", 
            "倚斜阳、分付羁愁。", 
            "应与鳌峰人共语，还不减，去年不。"
        ], 
        "title": "唐多令 寄吴间", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "容斋平日，一身用舍系安危。", 
            "儿童走卒皆知。", 
            "谁料鲈鱼江山，忽忆故山薇。", 
            "任西风别酒，月正圆时。", 
            "性斋有诗。", 
            "道扫舍，待吾归。", 
            "二老相招如此，公论畴依。", 
            "人生行乐，对佳水佳山何必归。", 
            "公笑曰、归去来兮。"
        ], 
        "title": "望月婆罗门引 送徐容斋", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "采黄花、自斟清醑，南山人在何许。", 
            "浮生聚散云萍似，消得几番寒暑。", 
            "些个路。", 
            "□不断情悰，惟有春天树。", 
            "停歌罢舞。", 
            "更说甚悲欢，从教白首，心事付崔橹。", 
            "钧天梦、忘却当年宦谱。", 
            "吟蛩休怨休诉。", 
            "如今世味更尝惯，但见青山多妩。", 
            "清对苦。", 
            "是我误儒冠，还是儒冠误。", 
            "西湖胜处。", 
            "且趁取时佳，不寒不暖，同泛小舟去。"
        ], 
        "title": "摸鱼儿 次韵抱瓮", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "古交重气谊，不为势位隔。", 
            "会少别离多，志士深所惜。", 
            "骢马东南来，来暮去何亟。", 
            "留连苦无计，杯酒聊永日。", 
            "绝嫌城市喧，一舸访荒寂。", 
            "孤山芳意歇，青子渐堪摘。", 
            "凄凄风雨横，黯黯杨柳碧。", 
            "天公岂有意，助我动秋色。", 
            "重来定何时，慰此长相忆。"
        ], 
        "title": "送祥饯梦符行", 
        "type": "古风", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "古人志道义，但觉利禄轻。", 
            "朝市亦足隐，何必求郊坰。", 
            "论心不论迹，乃称人物评。", 
            "董公廊庙器，一门富簪缨。", 
            "石张汉世冑，崔郭唐家声。", 
            "笔下翻波澜，胸中韬甲兵。", 
            "黄阁政柄举，乌台公道行。", 
            "征谋与治法，和气与威棱。", 
            "随施无不宜，因物以赋形。", 
            "词林日月閒，班高地望清。", 
            "公馀扫俗轨，窗草阶苔青。", 
            "楼台虽无地，诗礼胜金籯。", 
            "田园虽荒薄，松菊还欣荣。", 
            "有诗论国事，胆张目增明。", 
            "使公遁江湖，秉心亦朝廷。", 
            "所志真在隐，非必身归耕。", 
            "野庄视绿野，他年定齐名。"
        ], 
        "title": "题董承旨野庄图", 
        "type": "古风", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "雪楼之中有至人，手持一卷《黄庭经》。", 
            "閒居无事心太平，审能行之可长生。", 
            "鼠须吐英玉螭蟠，山阴书仙脱尘凡。", 
            "传之琬琰坚且完，拓以茧素资陈玄。", 
            "白黑粲粲久可观，双瞳炯炯常凝注。", 
            "天君泰定归俗虑，自然神全守深固。", 
            "门中五城十二楼，粉黛当前身之蟊。", 
            "被服《黄庭》急回头，长生之方勿外求。", 
            "古今日月车两轮，昆仑蓬莱无晨昏。", 
            "深藏巾笥培灵根，君能宝之可长生。"
        ], 
        "title": "题程雪楼黄庭经", 
        "type": "古风", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "楞伽古木山门前，下有山石摩苍天。", 
            "道林卓锡旧种此，髣髴于今八百年。", 
            "皴皮刳腹不自爱，犹是童童一车盖。", 
            "矫然化作龙虎蟠，劲节不为霜雪改。", 
            "或时孤高烈风起，苍茫白日雷雨至。", 
            "从容下荫数百人，赤金六月流清气。", 
            "卷曲拥肿也可怜，天赋樗散终天全。", 
            "道材不世骨已朽，人间岁月何足言。"
        ], 
        "title": "楞伽古木", 
        "type": "古风", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "湖上偏多杨柳风，桃花吹尽雨前红。", 
            "等闲却被东君笑，大半春光在醉中。"
        ], 
        "title": "春光", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "病来酒力未能加，易觉衰容染绛霞。", 
            "团扇凉风吾欲睡，不劳频看石榴花。"
        ], 
        "title": "孟院判宅辞饮", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "望穷河水是隋家，风落长堤御柳斜。", 
            "春尽花飞留不住，白头啼遍后栖鸦。"
        ], 
        "title": "柳花词五首 其一", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "栏马墙西欲暮春，花飞不复过中旬。", 
            "倚天楼阁晴光里，争扑珠帘不避人。"
        ], 
        "title": "柳花词五首 其二", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "章华台下路西东，走马归来满袖风。", 
            "吹起万条枝上雪，等闲迷却细腰宫。"
        ], 
        "title": "柳花词五首 其三", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "满院长条散绿阴，谁家门户碧沈沈？", 
            "地衣不许重帘隔，雪白花铺一寸深。"
        ], 
        "title": "柳花词五首 其四", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "扬州寺前杨柳多，柳枝能舞更能歌。", 
            "夜来吹入维摩室，化作天花可奈何！"
        ], 
        "title": "柳花词五首 其五", 
        "type": "绝句", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "黄金大殿万斯年，十二丹楹日月边。", 
            "伞盖威蕤当御榻，珠光照耀九重天。"
        ], 
        "title": "辇下曲一百二首，有序 其一", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "五垓千陛立朝廷，槛首铜雕一丈翎。", 
            "不待来仪威凤至，日闻韶濩在青冥。"
        ], 
        "title": "辇下曲一百二首，有序 其二（并序 录四十）", 
        "type": "绝句", 
        "yun": "青"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "州桥拜伏两珉龙，向下天潢一派通。", 
            "四海仰瞻天子气，日行黄道贯当中。"
        ], 
        "title": "辇下曲一百二首，有序 其三（并序 录四十）", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "方朝犹是未明天，玉戚轮竿已俨然。", 
            "百兽蹲威绘幡下，万臣效职内门前。"
        ], 
        "title": "辇下曲一百二首，有序 其四", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "东楼绯服唱鸡人，击到朱鼙第几声？", 
            "楠寐奉常先告备，驾行三叩紫鞘鸣。"
        ], 
        "title": "辇下曲一百二首，有序 其五（并序 录四十）", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "至元典礼当朝会，宗戚前将祖训开。", 
            "圣子神孙千万世，俾知大业此中来。"
        ], 
        "title": "辇下曲一百二首，有序 其六", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "二九行分正从班，尽将牙笏注名单。", 
            "簟铺兽镇丹墀内，鹄立千官绕画阑。"
        ], 
        "title": "辇下曲一百二首，有序 其七", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "国戚来朝总盛容，左班翘鹖右王封。", 
            "功臣带砺河山誓，万岁千秋乐未终。"
        ], 
        "title": "辇下曲一百二首，有序 其八（并序 录四十）", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "静瓜约闹殿西东，颁宴宗王礼数隆。", 
            "酋长巡觞宣上旨，尽教满饮大金钟。"
        ], 
        "title": "辇下曲一百二首，有序 其九", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "万方表马贺生辰，班首师臣与相臣。", 
            "喝赞礼行天乐动，九重宫阙一时新。"
        ], 
        "title": "辇下曲一百二首，有序 其十", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "三司侍宴皇情洽，对御吹螺大礼终。", 
            "宝扇合鞘催放仗，马蹄哄散万花中。"
        ], 
        "title": "辇下曲一百二首，有序 其十一（并序 录四十）", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "授时历进当冬至，太史舁官近御前。", 
            "御用粉笺题国字，帕黄封上榻西边。"
        ], 
        "title": "辇下曲一百二首，有序 其十二", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "泥金沥水顺飘扬，掌扇香吹殿角凉。", 
            "不是内官亲执御，太平无用镇非常。"
        ], 
        "title": "辇下曲一百二首，有序 其十三", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "只孙官样青红锦，裹肚圆文宝相珠。", 
            "羽仗执金班控鹤，千人鱼贯振嵩呼。"
        ], 
        "title": "辇下曲一百二首，有序 其十四（并序 录四十）", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "全装节仗冒金钱，振竦高擎玉陛前。", 
            "亸袖行交太平字，回銮犹是步蹁跹。"
        ], 
        "title": "辇下曲一百二首，有序 其十五", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "黄金酒海赢千石，龙杓梯声给大筵。", 
            "殿上千官多取醉，君臣胥乐太平年。"
        ], 
        "title": "辇下曲一百二首，有序 其十六", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "西天法曲曼声长，璎珞垂衣称艳妆。", 
            "大宴殿中歌舞上，华严海会庆君王。"
        ], 
        "title": "辇下曲一百二首，有序 其十七（并序 录四十）", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "职贡蛮夷通海徼，筦衣毳帽步逡巡。", 
            "翠华阁下颁缯币，圣主留恩柔远人。"
        ], 
        "title": "辇下曲一百二首，有序 其十八", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "竹扛金铸百寻馀，顶版高镌万国书。", 
            "禁得下方雷与电，声光不敢近皇居。"
        ], 
        "title": "辇下曲一百二首，有序 其十九（并序 录四十）", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "崇天门下听宣赦，万姓欢呼万岁声。", 
            "岂独罪人蒙大宥，普天率土尽关情。"
        ], 
        "title": "辇下曲一百二首，有序 其二十", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "户外班齐大礼行，小臣鸣赞立朝廷。", 
            "八风不动丹墀静，听得宫袍舞蹈声。"
        ], 
        "title": "辇下曲一百二首，有序 其二十一", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "墀左朱阑草满丛，世皇封植意尤浓。", 
            "艰难大业从兹起，莫忘龙沙汗血功。"
        ], 
        "title": "辇下曲一百二首，有序 （并序 录四十） 其二十二", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "国初海运自朱张，百万楼船渡大洋。", 
            "有训不教忘险阻，御厨先饭进黄粱。"
        ], 
        "title": "辇下曲一百二首，有序 （并序 录四十） 其二十三", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "旂常万乘缀旒旓，玉瓘升坛藉白茅。", 
            "前月太常班卤簿，安排法驾事南郊。"
        ], 
        "title": "辇下曲一百二首，有序 其二十四", 
        "type": "绝句", 
        "yun": "肴"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "清庙上尊元不罩，爵呈三献礼当终。", 
            "巫臣马湩望空洒，国语辞神妥法宫。"
        ], 
        "title": "辇下曲一百二首，有序 其二十五", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "辽东羞贡入神厨，祭鲔专车一丈馀。", 
            "寝庙岁行春荐礼，有加铏豆杂鲜腒。"
        ], 
        "title": "辇下曲一百二首，有序 （并序 录四十） 其二十六", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "国俗祠神主中霤，毡车毡俑挂宫灯。", 
            "神来鼓盏自飞动，妖自人兴如有凭。"
        ], 
        "title": "辇下曲一百二首，有序 其二十七", 
        "type": "绝句", 
        "yun": "蒸"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "狼髋且抛何且咒，女巫凭此卜妖祥。", 
            "手持朴樕挥三祀，蠲洁祈神受命长。"
        ], 
        "title": "辇下曲一百二首，有序 其二十八", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "当年大驾幸滦京，象背前驮幄殿行。", 
            "国老手炉先引导，白头联骑出都城。"
        ], 
        "title": "辇下曲一百二首，有序 （并序 录四十） 其二十九", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "皇舆清暑出滦京，三日当番见大臣。", 
            "夜半暗中偷摸箭，阴教右姓主朋巡。"
        ], 
        "title": "辇下曲一百二首，有序 其三十", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "请号关牌趋鼓阁，弓刀千骑领兵符。", 
            "例差右姓巡仓库，哄唱穹庐赐大酺。"
        ], 
        "title": "辇下曲一百二首，有序 （并序 录四十） 其三十一", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "祖宗诈马宴滦都，挏酒啍啍载憨车。", 
            "向晚大安高阁上，红竿雉帚扫珍珠。"
        ], 
        "title": "辇下曲一百二首，有序 （并序 录四十） 其三十二", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "驾起京官聚草棚，诸司谁敢不从公？", 
            "官钱例与供堂食，马上风吹酒面红。"
        ], 
        "title": "辇下曲一百二首，有序 其三十三", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "千门万户严扃钥，留守司官莫自闲。", 
            "仰候秋风驼被等，郊迎大驾向南还。"
        ], 
        "title": "辇下曲一百二首，有序 其三十四", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "驼装序入日精门，铜鼓牙旗作队喧。", 
            "一听巡阶铃钹振，满宫俱喜出迎恩。"
        ], 
        "title": "辇下曲一百二首，有序 （并序 录四十） 其三十五", 
        "type": "绝句", 
        "yun": "元"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "月华门里西角屋，六纛幽藏神所居。", 
            "大驾起行先戒路，鼓钲次第出储胥。"
        ], 
        "title": "辇下曲一百二首，有序 其三十六", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "华缨孔帽诸番队，前导伶官戏竹高。", 
            "白伞葳蕤避驰道，帝师辇下进葡萄。"
        ], 
        "title": "辇下曲一百二首，有序 （并序 录四十） 其三十七", 
        "type": "绝句", 
        "yun": "豪"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "守内番僧日念吽，御厨酒肉按时供。", 
            "组铃扇鼓诸天乐，知在龙宫第几重？"
        ], 
        "title": "辇下曲一百二首，有序 （并序 录四十） 其三十八", 
        "type": "绝句", 
        "yun": "冬"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "皇舆行在辟人门，群牧分屯散綵云。", 
            "习驭每朝供进马，近移毳幕尽宗勋。"
        ], 
        "title": "辇下曲一百二首，有序 其三十九", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "御前亲拜中书令，恩赐东宫设内筵。", 
            "手署敕黄唯一道，任谁祗受付双迁？"
        ], 
        "title": "辇下曲一百二首，有序 其四十（并序 录四十）", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "鸡人唱罢内门开，千骑前头丞相来。", 
            "卫士金瓜双引导，百司拥醉早朝回。"
        ], 
        "title": "辇下曲一百二首，有序 （并序 录四十） 其四十一", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "端本堂深绣榻高，满前学士尽风骚。", 
            "星河骑士知唯马，惯识金笺玉兔毫。"
        ], 
        "title": "辇下曲一百二首，有序 （并序 录四十） 其四十二", 
        "type": "绝句", 
        "yun": "豪"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "旌旗千骑从储皇，诈柳行春出震方。", 
            "祖宗马上得天下，弓矢斯张何可忘？"
        ], 
        "title": "辇下曲一百二首，有序 其四十三", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "和宁沙中朴樕笔，史臣以代铅椠事。", 
            "百司译写高昌书，龙蛇复见古文字。"
        ], 
        "title": "辇下曲一百二首，有序 其四十四", 
        "type": "绝句", 
        "yun": "寘"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "仪台铁表冠龙尺，上刻横文晷度真。", 
            "中国失传求远裔，犹于回纥见斯文。"
        ], 
        "title": "辇下曲一百二首，有序 其四十五", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "儒臣奉诏修三史，丞相衔兼领总裁。", 
            "学士院官传赐宴，黄羊湩酒满车来。"
        ], 
        "title": "辇下曲一百二首，有序 （并序 录四十） 其四十六", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "经筵进讲天人喜，宣索金缯赐讲臣。", 
            "已觉圣躬忘所倦，教将古训更前陈。"
        ], 
        "title": "辇下曲一百二首，有序 其四十七", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "文明天子念孤寒，科举人材两榜宽。", 
            "别殿下帘亲策试，唱名才了便除官。"
        ], 
        "title": "辇下曲一百二首，有序 （并序 录四十） 其四十八", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "冑监诸生盛国容，大官羊膳两厨供。", 
            "六经尽是君臣事，卿相才多在辟雍。"
        ], 
        "title": "辇下曲一百二首，有序 其四十九", 
        "type": "绝句", 
        "yun": "冬"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "炉香夹道涌祥风，梵辇游城女乐从。", 
            "望拜綵楼呼万岁，柘黄袍在半天中。"
        ], 
        "title": "辇下曲一百二首，有序 其五十（并序 录四十）", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "放教贵赤一齐行，平地风生有翅身。", 
            "未解刻期争拜下，御前成个赏金银。"
        ], 
        "title": "辇下曲一百二首，有序 其五十一", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "国子题名金仆姑，树篱比射尽腰符。", 
            "分明百步中侯的，踊跃宗王舞袖呼。"
        ], 
        "title": "辇下曲一百二首，有序 其五十二", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "对朋角饮目相招，黄鼠生烧入地椒。", 
            "马湩饮轮金铎刺，顶宁割发不相饶。"
        ], 
        "title": "辇下曲一百二首，有序 （并序 录四十） 其五十三", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "柳林密遣弄臣回，封印黄金盒一枚。", 
            "天语直将西内去，便教知是草芽来。"
        ], 
        "title": "辇下曲一百二首，有序 （并序 录四十） 其五十四", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "直从海子望蓬莱，青雀传言日几回？", 
            "为造龙舟载天姆，院家催造画图来。"
        ], 
        "title": "辇下曲一百二首，有序 （并序 录四十） 其五十五", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "西方舞女即天人，玉手昙花满把青。", 
            "舞唱天魔供奉曲，君王常在月宫听。"
        ], 
        "title": "辇下曲一百二首，有序 （并序 录四十） 其五十六", 
        "type": "绝句", 
        "yun": "青"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "鸭绿江波胜鸭头，鱼龙变化满中州。", 
            "分来一派天潢水，到得乌桓便不流。"
        ], 
        "title": "辇下曲一百二首，有序 （并序 录四十） 其五十七", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "昭君遗下汉琵琶，拗轸谁弹狈获沙？", 
            "春色不关青冢上，只今芳草满天涯。"
        ], 
        "title": "辇下曲一百二首，有序 （并序 录四十） 其五十八", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "玉窦桥边日月明，金棋界脉直如绳。", 
            "世皇存此为殷鉴，上刻宣和示废兴。"
        ], 
        "title": "辇下曲一百二首，有序 其五十九", 
        "type": "绝句", 
        "yun": "蒸"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "金计倾辽至可哀，为车为马枉豗隤。", 
            "岂知万岁山中土，载得龙沙王气来？"
        ], 
        "title": "辇下曲一百二首，有序 其六十", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "大都周遭十一门，草苫土筑那吒城。", 
            "谶言若以砖石裹，长似天王衣甲兵。"
        ], 
        "title": "辇下曲一百二首，有序 其六十一", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "八思巴师释之雄，字出天人惭妙工。", 
            "龙沙彷佛鬼夜哭，蒙古尽归文法中。"
        ], 
        "title": "辇下曲一百二首，有序 其六十二", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "学贯天人刘太保，卜年卜世际昌期。", 
            "帝王真命自神武，鱼水君臣今见之。"
        ], 
        "title": "辇下曲一百二首，有序 其六十三", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "许衡天遣至军前，未丧斯文赖此传。", 
            "大学一编尧舜事，致君中统至元年。"
        ], 
        "title": "辇下曲一百二首，有序 其六十四", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "运际昌期不偶然，外臣豪杰得神仙。", 
            "一言不杀感天听，教主长春亿万年。"
        ], 
        "title": "辇下曲一百二首，有序 其六十五", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "宋亡死节文丞相，不受宣封信国公。", 
            "祠庙至今松柏在，世皇盛德及孤忠。"
        ], 
        "title": "辇下曲一百二首，有序 其六十六", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "太祖雄姿自圣神，一时睿断出天真。", 
            "要将儒释同尊奉，宣谕黄金铸圣人。"
        ], 
        "title": "辇下曲一百二首，有序 其六十七", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "龙虎山中有道家，上清剑履绚晴霞。", 
            "依时进谒棕毛殿，坐赐金瓶数十茶。"
        ], 
        "title": "辇下曲一百二首，有序 其六十八", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "相官马湩盛浑脱，骑士题封抱送来。", 
            "传与内厨供上用，有时直到御前开。"
        ], 
        "title": "辇下曲一百二首，有序 其六十九", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "西番僧果依时供，小笼黄旗带露装。", 
            "满马尘沙兼日夜，平坡红艳露犹香。"
        ], 
        "title": "辇下曲一百二首，有序 其七十（并序 录四十）", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "黄公垆榜大金书，门外长停右姓车。", 
            "请教宫缯来换酒，悲歌始是醉之馀。"
        ], 
        "title": "辇下曲一百二首，有序 其七十一", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "圜殿仪天十六楹，向前黄道不教行。", 
            "帐房左右悬弓角，尽是君王宿卫兵。"
        ], 
        "title": "辇下曲一百二首，有序 （并序 录四十） 其七十二", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "玉德殿当清灏西，蹲龙碧瓦接榱题。", 
            "卫兵学得高丽语，连臂低歌井即梨。"
        ], 
        "title": "辇下曲一百二首，有序 其七十三", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "棕毛四面拥龙床，殿角凉生紫雾香。", 
            "上位励精求治切，不曾朝退不抬汤。"
        ], 
        "title": "辇下曲一百二首，有序 （并序 录四十） 其七十四", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "斜街木局尽闲房，御史微行自不妨。", 
            "从立宪台曾有旨，代天耳目付贤良。"
        ], 
        "title": "辇下曲一百二首，有序 其七十五", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "上都半道次榆林，是处鸳鸯野泺深。", 
            "不比使君桑下问，自媒年少觅黄金。"
        ], 
        "title": "辇下曲一百二首，有序 其七十六", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "少年马后抱熊罴，便佞相倾结所知。", 
            "一日搭名帮草料，好官多属跨驴儿。"
        ], 
        "title": "辇下曲一百二首，有序 其七十七", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "闲家日逐小公侯，蓝棒相随觅打毬。", 
            "向晚醉嫌归路远，金鞭梢过御街头。"
        ], 
        "title": "辇下曲一百二首，有序 （并序 录四十） 其七十八", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "斗鹌初罢草初黄，锦袋牙牌日自将。", 
            "闹市闲坊寻搭对，红尘走杀少年狂。"
        ], 
        "title": "辇下曲一百二首，有序 （并序 录四十） 其七十九", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "教坊女乐顺时秀，岂独歌传天下名？", 
            "意态由来看不足，揭帘半面已倾城。"
        ], 
        "title": "辇下曲一百二首，有序 其八十（并序 录四十）", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "争抱荆筐拾马留，贫儿朝夕候鸣驺。", 
            "不知金印为何物，肯要人间万户侯？"
        ], 
        "title": "辇下曲一百二首，有序 其八十一", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "北方九眼大黑杀，幻影梵名纥剌麻。", 
            "头戴髑髅踏魔女，用人以祭惑中华。"
        ], 
        "title": "辇下曲一百二首，有序 其八十二", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "高昌之神戴羖首，仗剑骑羊气猛烈。", 
            "十月十三彼国人，萝卜面饼贺神节。"
        ], 
        "title": "辇下曲一百二首，有序 其八十三", 
        "type": "绝句", 
        "yun": "屑"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "十宇寺神呼韩王，身骑白马衣戎装。", 
            "手弹箜篌仰天日，空中来仪百凤凰。"
        ], 
        "title": "辇下曲一百二首，有序 其八十四", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "旃檀佛像身丈六，三十二相俱完全。", 
            "流传释家亲受记，止于大国来西天。"
        ], 
        "title": "辇下曲一百二首，有序 其八十五", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "西番灯盏重百斤，刻铭供佛题大臣。", 
            "黄楢万瓮照无尽，上祝皇釐下己身。"
        ], 
        "title": "辇下曲一百二首，有序 其八十六", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "花门齐侯月生眉，白日不食夜饱之。", 
            "缠头向西礼圈户，出浴升高叫阿弥。"
        ], 
        "title": "辇下曲一百二首，有序 其八十七", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "西天咒师首蜷发，不澡不颒身亦殷。", 
            "倒垂璎珞披红罽，膜拜螭坳识圣颜。"
        ], 
        "title": "辇下曲一百二首，有序 其八十八", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "似将慧日破愚昏，白日如常下钓轩。", 
            "男女倾城求受戒，法中秘密不能言。"
        ], 
        "title": "辇下曲一百二首，有序 （并序 录四十） 其八十九", 
        "type": "绝句", 
        "yun": "元"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "肩垂绿发事康禅，淡扫蛾眉自可怜。", 
            "出入内门装饰盛，满宫争迓女神仙。"
        ], 
        "title": "辇下曲一百二首，有序 其九十（并序 录四十）", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "红城万户拱皇居，宿卫亲兵饱有馀。", 
            "苑鹿与人分食惯，朝朝群聚候麋车。"
        ], 
        "title": "辇下曲一百二首，有序 其九十一", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "枢密院家家赐宴，金符三品事奔趋。", 
            "教坊白马驮身后，光禄红箫送酒车。"
        ], 
        "title": "辇下曲一百二首，有序 其九十二", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "四面朱阑当午门，百年榆柳是将军。", 
            "昌期遭际风云会，草木犹封定国勋。"
        ], 
        "title": "辇下曲一百二首，有序 其九十三", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "鴐鹅风起白毰毸，秋夏跟随驾往回。", 
            "圣主已开三面网，登盘玉食自天来。"
        ], 
        "title": "辇下曲一百二首，有序 其九十四", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "守宫妃子住东头，供御衣粮不外求。", 
            "牙仗穹庐护阑盾，礼遵估服侍宸游。"
        ], 
        "title": "辇下曲一百二首，有序 其九十五", 
        "type": "绝句", 
        "yun": "尤"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "三宫除夜例驱傩，遍洒巫臣马湩多。", 
            "组烛小儿相哄出，卫兵环视莫如何。"
        ], 
        "title": "辇下曲一百二首，有序 其九十六", 
        "type": "绝句", 
        "yun": "歌"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "绯国宫人直女工，衾裯载得内门中。", 
            "当番女伴能包袱，要学高丽顶入宫。"
        ], 
        "title": "辇下曲一百二首，有序 其九十七", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "壁衣面面紫貂为，更绕腰阑挂虎皮。", 
            "大雪外头深一尺，殿中风力岂曾知？"
        ], 
        "title": "辇下曲一百二首，有序 （并序 录四十） 其九十八", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "天朝习俗乐从禽，为按名鹰出柳阴。", 
            "立马万夫齐指望，半空鹅影雪沈沈。"
        ], 
        "title": "辇下曲一百二首，有序 （并序 录四十） 其九十九", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "大安阁是延春阁，峻宇雕墙古有之。", 
            "四面珠帘烟树里，驾临长在夏初时。"
        ], 
        "title": "辇下曲一百二首，有序 其一百", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "万岁山中琼岛居，广寒宫殿画难如。", 
            "回銮风过黄金镫，飘下炉香十里馀。"
        ], 
        "title": "辇下曲一百二首，有序 其一百一", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "栏马墙临海子边，红葵高柳碧参天。", 
            "过人不敢论量数，雨露相将近百年。"
        ], 
        "title": "辇下曲一百二首，有序 （并序 录四十） 其一百二", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "红光满室产皇储，天下千秋与祝釐。", 
            "侍女后妃颁剩綵，天颜有喜内臣知。"
        ], 
        "title": "宫中词二十一首 其一", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "裹头保母性温存，不敢移身出内门。", 
            "寻得描金龙凤纸，学摹国字教皇孙。"
        ], 
        "title": "宫中词二十一首 （并序 录十二） 其二", 
        "type": "绝句", 
        "yun": "元"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "颁赐三宫端午节，金丝缠扇绣红纱。", 
            "谢恩都作男儿跪，拜起深深鹖尾斜。"
        ], 
        "title": "宫中词二十一首 （并序 录十二） 其三", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "内人哄动各盈腮，谈自西宫撒雪回。", 
            "报与内司当有宴，羊车今晚蚤将来。"
        ], 
        "title": "宫中词二十一首 （并序 录十二） 其四", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "网轩凉思蚤相催，红叶生时雁又来。", 
            "不用题情付流水，已从步辇过宫回。"
        ], 
        "title": "宫中词二十一首 其五", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "樱桃红熟覆黄巾，分赐三宫遗内臣。", 
            "拜跪酬恩归院后，金盘酪粉试尝新。"
        ], 
        "title": "宫中词二十一首 其六", 
        "type": "绝句", 
        "yun": "真"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "徽仪殿里不通风，火者添香殿阁中。", 
            "榻上重重铺设好，君王今夜定移宫。"
        ], 
        "title": "宫中词二十一首 其七", 
        "type": "绝句", 
        "yun": "东"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "宫衣新尚高丽样，方领过腰半臂裁。", 
            "连夜内家争借看，为曾著过御前来。"
        ], 
        "title": "宫中词二十一首 （并序 录十二） 其八", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "和好风光四月天，百花飞尽感流年。", 
            "宫中无以消长日，自擘龙头十二弦。"
        ], 
        "title": "宫中词二十一首 （并序 录十二） 其九", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "鸳鸯鸂鶒满池娇，綵绣金茸日几条？", 
            "早晚君王天寿节，要将著御大明朝。"
        ], 
        "title": "宫中词二十一首 （并序 录十二） 其十", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "宫罗支请银霜褐，彻夜房中自剪裁。", 
            "明日看花西内去，牡丹台畔木瓜开。"
        ], 
        "title": "宫中词二十一首 （并序 录十二）其十一", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "延华阁下日如年，除是当番到御前。", 
            "寻出涂金香坠子，安排衣线撚春绵。"
        ], 
        "title": "宫中词二十一首 （并序 录十二）其十二", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "频把香罗拭汗腮，绿云背绾未曾开。", 
            "相扶相曳还宫去，笑说秋千架下来。"
        ], 
        "title": "宫中词二十一首 （并序 录十二）其十三", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "上苑新波小海分，绿香溢岸好湔裙。", 
            "故将禁指监官见，放出天河洗绛云。"
        ], 
        "title": "宫中词二十一首 （并序 录十二）其十四", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "纸绳未把祝炉香，自觉红生两脸傍。", 
            "为蹬为轮俱有喜，莫将縆结作羊肠。"
        ], 
        "title": "宫中词二十一首 其十五", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "饮到更深无厌时，并肩侍女与扶持。", 
            "醉来不问腰肢小，照影灯前舞柘枝。"
        ], 
        "title": "宫中词二十一首 其十六", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "填金臂失戏分明，赢得珍珠三两升。", 
            "便去房中还赌赛，黄封银榼酒如渑。"
        ], 
        "title": "宫中词二十一首 （并序 录十二）其十七", 
        "type": "绝句", 
        "yun": "蒸"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "残却花间一局棋，为因宣唤赐春衣。", 
            "近前火者催何急，惟恐君王怪到迟。"
        ], 
        "title": "宫中词二十一首 其十八", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "从行火者笑相招，步辇相将过钓桥。", 
            "鹿顶殿开天乐动，西宫今日赛花朝。"
        ], 
        "title": "宫中词二十一首 （并序 录十二）其十九", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "彤云捧起黄金殿，十二丹楹七户开。", 
            "南面君临朝万岁，来仪应共凤归来。"
        ], 
        "title": "宫中词二十一首 其二十", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "棂星门与州桥近，黄道中间御气高。", 
            "拜伏龙眠金水上，镇安四海息波涛。"
        ], 
        "title": "宫中词二十一首 其二十一", 
        "type": "绝句", 
        "yun": "豪"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "故老相传语不空，至今石井有仙踪。", 
            "行人莫向井边唾，一勺水中藏卧龙。"
        ], 
        "title": "题海昌仙踪", 
        "type": "绝句", 
        "yun": "冬"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "砂碛大风吹土屋，马上行人纱罩目。", 
            "貂裘荆筐拾马矢，野帐炊烟煮羊肉。"
        ], 
        "title": "塞上谣八首 其一", 
        "type": "绝句", 
        "yun": "屋"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "玉貌当垆坐酒坊，黄金饮器索人尝。", 
            "胡奴叠骑唱歌去，不管柳花飞过墙。"
        ], 
        "title": "塞上谣八首 其二", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "漭然路失龙沙西，挏酒中人软似泥。", 
            "马上毳衣歌刺刺，往还都是射雕儿。"
        ], 
        "title": "塞上谣八首 其三", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "马上黄须恶酒徒，搭肩把手醉相扶。", 
            "见人强作汉家语，哄著村童唱塞姑。"
        ], 
        "title": "塞上谣八首 其四", 
        "type": "绝句", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "野蚕作茧丝玉玉，乳鸡浴沙声谷谷。", 
            "骆驼奶子多醉人，毡帐雪寒留客宿。"
        ], 
        "title": "塞上谣八首 其五", 
        "type": "绝句", 
        "yun": "屋"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "燕姬二八面如花，留宿不问东西家。", 
            "醉来拍手趁人舞，口中合唱阿剌剌。"
        ], 
        "title": "塞上谣八首 其六", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "虽说滦京是帝乡，三时闲静一时忙。", 
            "驾来满眼吹花柳，驾起连天降雪霜。"
        ], 
        "title": "塞上谣八首 其七", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "亲王捧宝送回京，五色祥云抱日明。", 
            "锡宴大开兴圣殿，尽呼万岁贺中兴。"
        ], 
        "title": "塞上谣八首 其八", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "岫云深护列仙儒，心与天倪共卷舒。", 
            "诗境偶生吟思外，青苔黄叶满山居。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其一 岫云隐居", 
        "type": "绝句", 
        "yun": "鱼"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "大涤潜通句曲山，列仙到处有遗坛。", 
            "千年落叶无行迹，时见郭文骑虎还。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其二 升王坛", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "缘合诗逢无首羁，此身便有上天时。", 
            "无端许远留遗嘱，勾引闲人到处疑。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其三 无骨蒻", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "身到名山骨亦清，洞中不枉为题名。", 
            "高车驷马人间世，几度浮云石上生？"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其四 大涤、栖真二洞题名石", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "青山九曲锁烟霞，隔断尘寰百万家。", 
            "洞里有春藏不得，春风春雨泛桃花。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其五 九锁峰", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "百尺穹碑当道安，蛟龙蟠攫藓花乾。", 
            "火烧雨洗残文字，留得前王旧散官。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其六 唐碑", 
        "type": "绝句", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "汉武祈灵筑此坛，愿同日月驻龙颜。", 
            "神仙岂有君王福，万国臣邻指顾间。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其七 汉祈灵坛", 
        "type": "绝句", 
        "yun": "删"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "世往人非事不同，岩前无复旧行踪。", 
            "空山落遍千林树，夜夜如同虎啸风。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其八 驯虎岩（郭文医虎处）", 
        "type": "绝句", 
        "yun": null
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "曾于唐史读遗文，此日来游似见君。", 
            "石室自藏真诰后，等闲人世几浮云？"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其九 藏书石室", 
        "type": "绝句", 
        "yun": "文"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "形影能离已异常，指揩犹作桂花香。", 
            "偶然狡狯留山石，未觉人间岁月忙。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其十 仙人影", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "百年能得几回来，更酌丹泉饮一杯。", 
            "莫送鱼龙归大海，海中波浪是尘埃。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其十一 丹泉", 
        "type": "绝句", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "因曾捣药事幽栖，羽化千年长未齐。", 
            "得似杵声相继散，月明犹绕故山啼。"
        ], 
        "title": "同贾守玄副官、顾存玄老监、曹空隐上座、龚翛然、吴逢原二监斋游洞霄宫，得遍览洞天福地诸胜迹，各纪一诗，刻诸崖石，以纪斯行之概云尔 其十二 捣药禽", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "吹笙太子慕餐霞，一鹤空山总是家。", 
            "桐柏几回清露重，人间容易日西斜。"
        ], 
        "title": "题桐柏宫", 
        "type": "绝句", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "不教周昉画丹青，却把风流付蚤莺。", 
            "锦水滔滔流不尽，断肠诗句可怜情。"
        ], 
        "title": "追次薛涛诗二首 其一", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "知尔回文织未成，为因颜色擅才名。", 
            "伤春伤别寻常事，莫唱阳关第四声。"
        ], 
        "title": "追次薛涛诗二首 其二", 
        "type": "绝句", 
        "yun": "庚"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "铅华学作内家妆，画出宫眉岁月长。", 
            "不与东风共摇落，人间天上尽吹香。"
        ], 
        "title": "题画梅花", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "仙人好乘白鹿轓，更剪明霞作飞带。", 
            "醉来濯发向银湾，龙剑直倚青天外。"
        ], 
        "title": "学仙曲二首 其一", 
        "type": "绝句", 
        "yun": "泰"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "徐卿有子抱才贤，天上麒麟正妙年。", 
            "书案囊萤勤自勉，吟窗临草颇堪怜。"
        ], 
        "title": "学仙曲二首 其二", 
        "type": "绝句", 
        "yun": "先"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "送春何事典春衣，销得杨花几度飞。", 
            "掌上玉杯成惯见，年年长是送春归。"
        ], 
        "title": "送春", 
        "type": "绝句", 
        "yun": "微"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "青冥天界碧迢迢，仙客遗巾竟寂寥。", 
            "犹有白云闲似鹤，与人相伴夜吹箫。"
        ], 
        "title": "巾子峰", 
        "type": "绝句", 
        "yun": "萧"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "朝阳下照东篱菊，影落前庭亦有香。", 
            "好伴容安斋内客，玉盘承露对秋光。"
        ], 
        "title": "题孔主奉宅画菊", 
        "type": "绝句", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "离骚比兴诸香草，不见三香入楚词。", 
            "莫是岁寒将自异，众芳芜秽不同时。"
        ], 
        "title": "题三香图", 
        "type": "绝句", 
        "yun": "支"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "白雪相将一尺深，碧油窗合夜沈沈。", 
            "党家更有人如玉，犹道春寒入绣衾。"
        ], 
        "title": "雪夜寄史左丞", 
        "type": "绝句", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "在在溪湾尽晒罾，暮天秋水碧澄澄。", 
            "几家渔舍云深处，红树寒山路惯登。"
        ], 
        "title": "题渔村晚照", 
        "type": "绝句", 
        "yun": "蒸"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "文光万丈照丹溪，爱尔慈乌夜夜啼。", 
            "父有遗经能教子，草堂犹在此溪西。"
        ], 
        "title": "丹溪别业图，为周昉赋", 
        "type": "绝句", 
        "yun": "齐"
    }, 
    {
        "author": "张昱", 
        "era": "元", 
        "subtype": "七言绝句", 
        "text": [
            "此船载得许多愁，使我樽前感旧游。", 
            "惆怅扬州十年梦，满江风雨泊瓜洲。"
        ], 
        "title": "题夏圭孤舟风雨图", 
        "type": "绝句", 
        "yun": "尤"
    }, 
    {
        "author": "张伯淳", 
        "era": "元", 
        "subtype": "五言排律", 
        "text": [
            "五年新召綍，六馆旧儒冠。", 
            "枌社年来好，棠阴种处难。", 
            "家贫书簏富，居隘酒尊宽。", 
            "郡府多咨问，阎闾遂妥安。", 
            "少游乡誉蔼，老杜士心欢。", 
            "盘屈千军笔，迟回四品官。", 
            "使车将秣马，仙驭已鞭鸾。", 
            "忆昔亲师范，论交在岁寒。", 
            "离群虽苦早，为善每相观。", 
            "顷日留班著，临风欠羽翰。", 
            "嗣音无间断，满纸话辛酸。", 
            "归恨幽明隔，时将简牍看。", 
            "殊方悲宿草，馀庆属庭兰。", 
            "身世谁能驻，声名死不□。", 
            "涉江传楚些，有泪湿毫端。"
        ], 
        "title": "挽杨忠斋", 
        "type": "排律", 
        "yun": "寒"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "兀兀山居觉日长，旧时松槚又成行。", 
            "本无世虑何须遣，一缕晴窗柏子香。"
        ], 
        "title": "山居", 
        "type": "绝句", 
        "yun": "阳"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "壑谷周遭万玉妃，当时茅舍映疏篱。", 
            "祇今便作槐堂看，不问南枝与北枝。"
        ], 
        "title": "为范君泽赋梅屋", 
        "type": "绝句", 
        "yun": "支"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "萧萧一室老维摩，风日佳时电影过。", 
            "病里不分春早晚，子规啼处夕阳多。"
        ], 
        "title": "病齿二首 其一", 
        "type": "绝句", 
        "yun": "歌"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "宿有愆尤在齿牙，闭门经月卧沈疴。", 
            "杏园旧梦还重醒，无奈红绫饼餤何。"
        ], 
        "title": "病齿二首 其二", 
        "type": "绝句", 
        "yun": "歌"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "单君昔佐吾乡幕，垂去还如到郡初。", 
            "今日都门重晤语，筐中惟贮古人书。"
        ], 
        "title": "题单吉甫携示江孝乡书卷", 
        "type": "绝句", 
        "yun": "鱼"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "翠袅腰肢绛点唇，楚兰买断四时春。", 
            "丁宁莫向游尘老，却顾萧郎是后身。"
        ], 
        "title": "萧兰英", 
        "type": "绝句", 
        "yun": "真"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "独立天衢骨相奇，缣缃犹记写真时。", 
            "开元天宝今陈迹，舞破中原马不知。"
        ], 
        "title": "舞马图", 
        "type": "绝句", 
        "yun": "支"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "萧萧雾鬣与风騣，扑面征尘一洗空。", 
            "相愿倍增神骏气，恍疑初在渥洼中。"
        ], 
        "title": "洗马图", 
        "type": "绝句", 
        "yun": "东"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "美人秋水隔丰标，老树阴森锁画桥。", 
            "几度经过须舣棹，不缘茅店酒旗招。"
        ], 
        "title": "寄蔡复斋二首 其一", 
        "type": "绝句", 
        "yun": "萧"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "夜雨西窗铦岁寒，云萍自昔聚时难。", 
            "殷勤不在同衾处，长作西窗夜雨看。"
        ], 
        "title": "寄蔡复斋二首 其二", 
        "type": "绝句", 
        "yun": "寒"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "千丝万缕拂章台，陌上行人几去来。", 
            "何事结根荒寂处，东风青眼为谁开？"
        ], 
        "title": "杨柳村", 
        "type": "绝句", 
        "yun": "灰"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "三友亭亭岁晚时，政缘冷澹易相知。", 
            "何须近舍今皇甫，却向图中觅补之。"
        ], 
        "title": "皇甫松竹梅图", 
        "type": "绝句", 
        "yun": "支"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "翠鬣朱缨骨相殊，贡来名种出单于。", 
            "唐韩宋李都休论，且看钱家进马图。"
        ], 
        "title": "钱舜举青骢图", 
        "type": "绝句", 
        "yun": "虞"
    }, 
    {
        "author": "张伯淳", 
        "era": "元", 
        "subtype": "七言绝句", 
        "text": [
            "裙长带袅寒偏耐，玉质金相密更奇。", 
            "见画如花花似画，西兴渡口晚晴时。"
        ], 
        "title": "题赵子固水仙图", 
        "type": "绝句", 
        "yun": "支"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "风雪满吟鞍，长江望眼宽。", 
            "宦情腾踏易，聚久别离难。", 
            "人去鹤应怨，冬深梅不寒。", 
            "暮云依旧碧，几度倚阑干。"
        ], 
        "title": "送李公略", 
        "type": "律诗", 
        "yun": "寒"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "屈指六年别，关心万里长。", 
            "重来深愿见，久病欲相忘。", 
            "风物随人老，秋光似旧香。", 
            "公门桃李满，多愧一庄荒。"
        ], 
        "title": "与刘伯宣", 
        "type": "律诗", 
        "yun": "阳"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "台阁文书静，相过眼倍明。", 
            "澹交还有□，远别若为情。", 
            "行色随秋薄，扁舟载月轻。", 
            "书邮如可寄，休付石头城。"
        ], 
        "title": "送张永锡", 
        "type": "律诗", 
        "yun": "庚"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "涉水是东州，江南记旧游。", 
            "中年偏苦别，薄宦欲何求？", 
            "岸北雪仍在，岭头云未收。", 
            "阴晴元不定，且泛剡溪舟。"
        ], 
        "title": "赴浙东", 
        "type": "律诗", 
        "yun": "尤"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "邓君名谱系，邂逅软红间。", 
            "解组邮京阙，题舆向峄山。", 
            "秋清行色好，地僻宦情閒。", 
            "已熟云霄路，何时报政还。"
        ], 
        "title": "送峄山邓同知", 
        "type": "律诗", 
        "yun": "删"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "玄景穷阴候，春林早著花。", 
            "素妆临晓镜，红粉涴轻纱。", 
            "胜赏怀京洛，吟情轶永嘉。", 
            "泥中妨载酒，咫尺路头赊。"
        ], 
        "title": "次韵安野内翰梨花", 
        "type": "律诗", 
        "yun": "麻"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "除书出紫微，百里较增辉。", 
            "又趣横经去，应如衣锦归。", 
            "乡枌迷驿柳，泮藻胜山薇。", 
            "问讯诸亲友，秋高雁字稀。"
        ], 
        "title": "送陈仲孚赴天台教谕", 
        "type": "律诗", 
        "yun": "微"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "人海偶相逢，凄凉共客中。", 
            "笑谈良不恶，去住若为同。", 
            "春草池塘夜，梨花院落风。", 
            "乡人如问讯，即此是诗筒。"
        ], 
        "title": "赠富翠屏", 
        "type": "律诗", 
        "yun": "东"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "贵宦犹韦布，能声在荐绅。", 
            "当时供奉曲，晚岁义熙人。", 
            "白首廛间隐，黄粱梦里身。", 
            "阶庭珠树密，曾不染微尘。"
        ], 
        "title": "挽赵太监", 
        "type": "律诗", 
        "yun": "真"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "每侍吾兄话，乡闾称善人。", 
            "未华班武旧，皂盖姓名新。", 
            "岩壑何曾老，阶庭总是春。", 
            "梅花香韵歇，云黯浙江滨。"
        ], 
        "title": "挽张梅轩", 
        "type": "律诗", 
        "yun": "真"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "福星推乃祖，济美旧家声。", 
            "浙水分乡社，湖山合墓茔。", 
            "词华推哲匠，幕府负平生。", 
            "犹想池亭上，高谈□座倾。"
        ], 
        "title": "挽鲜于伯机二首 其一", 
        "type": "律诗", 
        "yun": "庚"
    }, 
    {
        "author": "张伯淳", 
        "era": "元", 
        "subtype": "五言律诗", 
        "text": [
            "廿载论□稔，閒中屡盍簪。", 
            "北来凝望眼，西□报归音。", 
            "□好空遗墨，人亡不问琴。", 
            "幽明从此隔，庭树看成阴。"
        ], 
        "title": "挽鲜于伯机二首 其二", 
        "type": "律诗", 
        "yun": "侵"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "满城风雨怕催租，赖有诸贤素望孚。", 
            "农色载颁新号令，毗陵犹颂旧规模。", 
            "江山入眼马蹄疾，南北关情雁影孤。", 
            "客里不堪斟别酒，梦随流水到西湖。"
        ], 
        "title": "送王廷用", 
        "type": "律诗", 
        "yun": "虞"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "同年君是早归人，多羡乾坤自在身。", 
            "客舍歌残朝雨后，扁舟兴尽雪溪滨。", 
            "渊明入社何妨酒，摩诘怀乡祇为亲。", 
            "若会东州诸故旧，莫将羊酪配羹莼。"
        ], 
        "title": "送林德隐", 
        "type": "律诗", 
        "yun": "真"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "春雨松楸望眼赊，春城杨柳舞腰斜。", 
            "四千里地江南客，五百风光陌上车。", 
            "儿为归迟稀遣信，仆多愠见苦思家。", 
            "公馀少慰凄凉意，蓓蕾一枝红杏花。"
        ], 
        "title": "寒食", 
        "type": "律诗", 
        "yun": "麻"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "万里同晴八月秋，耆英想像洛中游。", 
            "相逢笔底翻三峡，共诧人间有十洲。", 
            "舞袖卷回云又过，禁钟催散月还留。", 
            "将诗酬酒吾何敢，早已输公第一筹。"
        ], 
        "title": "洪同佥座上次韵", 
        "type": "律诗", 
        "yun": "尤"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "旅食京华两载同，钱唐邂逅苦匆匆。", 
            "曾将漫刺投铃下，又报危樯过浙东。", 
            "天阔云飞俱暮景，雪凝冰冱易春风。", 
            "关情总在阑干曲，明月双溪徙倚中。"
        ], 
        "title": "寄柳老", 
        "type": "律诗", 
        "yun": "东"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "缥缈楼台十二阑，举头人在凤池班。", 
            "天风不隔寻常眼，辰极长依咫尺天。", 
            "更点分明关政事，规模雄丽厌江山。", 
            "东南民物瞻尧日，乞得馀光万里还。"
        ], 
        "title": "共北楼", 
        "type": "律诗", 
        "yun": null
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "要教岭海瘴尘清，胆气凌空身可轻。", 
            "北阙肆颁温诏语，南州欣见老书生。", 
            "马卿谕蜀惟传檄，裴相平淮不□兵。", 
            "论赏云中还未竟，秋香晚节是功名。"
        ], 
        "title": "赠赵治中", 
        "type": "律诗", 
        "yun": "庚"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "奇绝曾闻海外游，瘴乡安适等中州。", 
            "六韬三略传书出，二广重湖宦辙周。", 
            "广将来从元帅府，杜陵吟到岳阳楼。", 
            "公馀莫恨登临少，民瘼须将念虑求。"
        ], 
        "title": "赠王元帅", 
        "type": "律诗", 
        "yun": "尤"
    }, 
    {
        "author": "张伯淳", 
        "era": "元", 
        "subtype": "七言律诗", 
        "text": [
            "百里栖迟别驾才，好风飞下鹤书催。", 
            "扁舟扬子江头去，两雁禦儿溪上来。", 
            "驿路相望秋月照，邦人专待使星回。", 
            "临岐不作阳关想，聊写心期付酒杯。"
        ], 
        "title": "送宣使趋省", 
        "type": "律诗", 
        "yun": "灰"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "镜湖一曲越城边，溢岸秋波若可怜。", 
            "雪点荷塘看鹭下，烟销沙渚见鸥眠。", 
            "赋成骑省从斑鬓，酒在稽山信画船。", 
            "何在望洋奔海若，轩中自足管流年。"
        ], 
        "title": "秋水轩，为陈惟真赋", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "坐来未觉西山远，紫翠千重隔画阑。", 
            "此地岂容携酒到，任谁只许捲帘看。", 
            "佛炉香共朝云散，客椀茶分雪乳寒。", 
            "一自得陪清论后，此心不用倩师安。"
        ], 
        "title": "题大隐庵开士殊无别远翠楼", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "江湖犹自有狂夫，白发萧然负壮图。", 
            "睡著任船随月走，醉归临水索花扶。", 
            "要知吕望真渔者，可惜郦生非酒徒。", 
            "泽畔独醒诚可咏，春风能到雪肌肤。"
        ], 
        "title": "醉渔，为钱思复赋", 
        "type": "律诗", 
        "yun": "虞"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "每到炉头忆懒残，十年戎马雪窗寒。", 
            "乱来亦谓功名易，老去才知世路难。", 
            "醉把茱萸应自感，狂题鹦鹉欲谁看？", 
            "相逢白发秋风里，何惜银灯照夜阑？"
        ], 
        "title": "次韵处士和埙上人诗", 
        "type": "律诗", 
        "yun": "寒"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "浮云聚散岂堪论，富贵何如道德尊？", 
            "几见蓬莱成浅水，可堪风雨换高门？", 
            "纸图价匪千金重，手泽传能九世存。", 
            "眼见寝园成茂草，却知司马有儿孙。"
        ], 
        "title": "司马温公九世孙碏，持公自书独乐园记并东坡诗刻，今将二百馀年，纸不盈尺，手泽犹存。感而赋诗", 
        "type": "律诗", 
        "yun": "元"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "酒船漫尔到山阴，赖有高僧在宝林。", 
            "不信孤鸾临宝镜，更无流水入瑶琴。", 
            "闲吟蝴蝶过邻近，醉击珊瑚坐竹深。", 
            "此去浙江才百里，兴来命驾即相寻。"
        ], 
        "title": "留别宝林同别峰讲主", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "裒然缝掖更垂绅，见客何曾有怒嗔？", 
            "讲道谁为木铎者，摛词真似玉堂人。", 
            "旧书几帙俱先集，修竹千竿是比邻。", 
            "每向百花时节到，长裾自醉小园春。"
        ], 
        "title": "赠李学究", 
        "type": "律诗", 
        "yun": "真"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "天官侍郎曾寄音，因循秋晚始相寻。", 
            "张良中岁颇好道，贾岛一生成苦吟。", 
            "敢学游山随猛虎，要听捣药试微禽。", 
            "丹泉况说红如酒，好与茱萸一处斟。"
        ], 
        "title": "重阳日，寄洞霄宫贾道士", 
        "type": "律诗", 
        "yun": "侵"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "早岁归田古所稀，岂同蘧瑗晚知非？", 
            "腊醅尽醉鸬鹚杓，春服仍如薜荔衣。", 
            "一亩园居皆乐土，百年富贵尽危机。", 
            "沙头几动鲈鱼兴，每到花时与愿违。"
        ], 
        "title": "田园居", 
        "type": "律诗", 
        "yun": "微"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "捷于风雨过乔枝，乍锁名园亦自疑。", 
            "几万里来都是恨，第三声后最堪悲。", 
            "月沉夜涧魂先去，露滴春梢泪对垂。", 
            "富贵岂能长汝役，绿珠还有堕楼时。"
        ], 
        "title": "明州倪师园观猿", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "左掖归时日未斜，小园检校旧生涯。", 
            "染裙萱草才抽叶，破雪樱桃又著花。", 
            "玉斝试斟官给酒，银煎重瀹贡馀茶。", 
            "西湖水色春来好，说道风光似谢家。"
        ], 
        "title": "晚归", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "玉山自倒雪溪船，何似长安酒肆眠？", 
            "良夜竹声偏到耳，旧时月色不论钱。", 
            "佳儿出见诗能诵，好客来频榻懒悬。", 
            "更有落梅歌小妾，尽堪陶写尽馀年。"
        ], 
        "title": "雪溪船，为李勋赋", 
        "type": "律诗", 
        "yun": "先"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "尝谓海棠春一梦，却成因果结天葩。", 
            "有同仙客誇桃实，不待诗人赋木瓜。", 
            "龙颔珠今归汝手，锦衣囊合在谁家？", 
            "明年燕子来时候，更与维摩作散花。"
        ], 
        "title": "径山兴圣万岁禅寺之广福庵，乃昙芳忠公道场，其徒统上人居焉。庵前旧有海棠树，洪武三年，结实大如木瓜，五色有香", 
        "type": "律诗", 
        "yun": "麻"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "自家池馆久荒凉，却过邻园看海棠。", 
            "日色未嫣红锦被，露华犹湿紫罗囊。", 
            "掌中飞燕还能舞，梦里朝云自有香。", 
            "银烛莫辞深夜照，几多佳丽负春光？"
        ], 
        "title": "邻园海棠", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "周遭多是及肩墙，马过犹知旧草堂。", 
            "苔径雨晴蝴蝶乱，药栏风暖牡丹香。", 
            "篇诗未觉为时重，杯酒能留共日长。", 
            "岂是辋川无作者，却同裴迪赋山庄。"
        ], 
        "title": "题王维贤东里草堂", 
        "type": "律诗", 
        "yun": "阳"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "此庵长与此云期，大孝终身有慕之。", 
            "杯棬更无重饮日，板舆安有再乘时？", 
            "行天雨绝皆为泪，落日乌啼总是悲。", 
            "谁刻会稽山下石，悠悠千载白云词。"
        ], 
        "title": "慕云庵", 
        "type": "律诗", 
        "yun": "支"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "故人写出阳关意，都付丹青半幅中。", 
            "霄汉正当鸣凤日，帆樯好趁大鹏风。", 
            "酒斟鹦鹉偏能绿，花赠芙蓉可奈红？", 
            "对此题诗无所属，百年补报是深衷。"
        ], 
        "title": "题秋江送别图", 
        "type": "律诗", 
        "yun": "东"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "近水斋房自掩扉，若耶溪路客来稀。", 
            "沉浮里闬时将隐，俯仰人生事已非。", 
            "小妾谩歌杨柳曲，高年浑称薜萝衣。", 
            "谁能富与封君等，千亩湖田紫芋肥。"
        ], 
        "title": "寄戴山人", 
        "type": "律诗", 
        "yun": "微"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "二月莺声最好听，风光终日在湖亭。", 
            "清宵酒压杨花梦，细雨灯深孔雀屏。", 
            "情在绸缪歌白苧，心同慷慨赠青萍。", 
            "方平自得麻姑信，从此人间见客星。"
        ], 
        "title": "醉题", 
        "type": "律诗", 
        "yun": "青"
    }, 
    {
        "author": "张昱", 
        "era": "元", 
        "subtype": "七言律诗", 
        "text": [
            "朝元宫里邢道士，神采照人如玉山。", 
            "壶中日月付谈笑，天上风云从往还。", 
            "虎守杏林丹已熟，龙眠秋水剑长闲。", 
            "共传紫气如车盖，往往相随出近关。"
        ], 
        "title": "赠朝元宫道士邢本初", 
        "type": "律诗", 
        "yun": "删"
    }, 
    {
        "author": "张雨", 
        "era": "元", 
        "subtype": null, 
        "text": [
            "珍偶偏怜琼树，寒香漠漠纷纷。", 
            "谁见罗浮月黑，一枝同梦梨云。"
        ], 
        "title": "烟梅睡雀墨戏", 
        "type": "六言诗", 
        "yun": "文"
    }, 
    {
        "author": "张雨", 
        "era": "元", 
        "subtype": null, 
        "text": [
            "璧月朝朝琼树，明星处处阿房。", 
            "不似千秋镜里，与人能鉴兴亡。"
        ], 
        "title": "妆镜", 
        "type": "六言诗", 
        "yun": "阳"
    }, 
    {
        "author": "张雨", 
        "era": "元", 
        "subtype": null, 
        "text": [
            "不同主人看竹，稍似隐居听松。", 
            "一代亲承墨妙，叶公信有真龙。"
        ], 
        "title": "子昂风篁图为叶景修作", 
        "type": "六言诗", 
        "yun": "冬"
    }, 
    {
        "author": "张雨", 
        "era": "元", 
        "subtype": null, 
        "text": [
            "寒犬吠声如豹，夜春相应疏钟。", 
            "华子冈头清月，照人独坐山中。"
        ], 
        "title": "集王摩诘书语六言二首 其一", 
        "type": "六言诗", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "夜深僮仆静默，月明辋水沦涟。", 
            "独与山僧饭讫，寒林远火初然。"
        ], 
        "title": "集王摩诘书语六言二首 其二", 
        "type": "六言诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "禁城东下一川平，杳杳烟芜淡淡晴。", 
            "风滚暗尘羊角转，水披残冻鸭头生。", 
            "离居有酒春堪醉，小市无灯月自明。", 
            "还忆故园今夕赏，玉人花底共吹笙。"
        ], 
        "title": "上元宿通州杨原诚寓宅", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "梅花院落雨声中，窗外春寒淰淰风。", 
            "腊酒拨醅浮玉蚁，夜灯挑烬落金虫。", 
            "星环甲纪惊身老，雪解寅朝验岁丰。", 
            "还喜驿书催上路，寸心长在日华东。"
        ], 
        "title": "丁亥元日", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "西风吹月出云端，松柏流光绕石坛。", 
            "上国山河天广大，仙家楼观夜高寒。", 
            "似闻玉杵鸣玄兔，疑有瑶笙下翠鸾。", 
            "只把酒杯供醉赏，不知零露满金盘。"
        ], 
        "title": "中秋玩月崇真万寿宫", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "苦笋樱桃次第来，雨馀官树绿连街。", 
            "白缨蚯蚓歌幽草，赤帻蚍蜉穴古槐。", 
            "短发欲星愁有效，幻身如电事无涯。", 
            "人间恩怨何须论，团扇清风又入怀。"
        ], 
        "title": "四月旦日雨中送春", 
        "type": "律诗", 
        "yun": "佳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "龙虎山中有洞天，长生见此老彭篯。", 
            "羽衣小作金门客，玉箓元书紫府仙。", 
            "药灶夜光丹似日，寿尊春色酒如泉。", 
            "未须便觅云林隐，更阅人间八百年。"
        ], 
        "title": "述古真人寿席为赋", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "春来浑不到湖边，偶逐东风上画船。", 
            "花气暖流黄鸟岸，水光晴展白鸥天。", 
            "绿尊兴极频呼酒，银管声高正辊弦。", 
            "我比放翁应更放，看花不独海棠颠。"
        ], 
        "title": "春日泛湖陪李旻德融席上作", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "雪后北风尤苦寒，燎炉起拥懒头冠。", 
            "谩怀学士酴醾酒，仍对先生苜蓿盘。", 
            "戎马尚惊尘滚滚，客槎空望海漫漫。", 
            "向来事是今朝梦，底用悲吟且自宽。"
        ], 
        "title": "雪后苦寒", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "日气如焚土气腥，黑云当午忽冥冥。", 
            "雨工分下旗千队，神姥携来酒一瓶。", 
            "牛马长河迷渚涘，龙蛇平陆起雷霆。", 
            "快看一洗飞蝗尽，犹及秋田晚稼青。"
        ], 
        "title": "喜雨（久旱苦蝗）", 
        "type": "律诗", 
        "yun": "青"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "出郭东门古道斜，独骑款段稳于车。", 
            "春才三月已两月，村旧百家无十家。", 
            "山径低飞鬼蛱蝶，野塘竞噪官虾蟆。", 
            "东风不奈晚愈恶，吹散满身杨白花。"
        ], 
        "title": "清明日到陈庄", 
        "type": "律诗", 
        "yun": "麻"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "清明时节每多阴，杨柳人家花满林。", 
            "侵晓乍收连日雨，赏春常负百年心。", 
            "凫翁一一蒲塘暖，雉子斑斑麦陇深。", 
            "为报能诗平处士，剩携芳酒共幽寻。"
        ], 
        "title": "东西马塍春行柬平湜伯容", 
        "type": "律诗", 
        "yun": "侵"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "二鸟宁容一处囚，能鸣何似不鸣休。", 
            "来今往古无穷事，剩水残山总是愁。", 
            "欲识碧云须丽句，拟裁白雪欠名讴。", 
            "强颜未得投簪去，一濯尘缨万古流。"
        ], 
        "title": "暮春有感次刘监丞", 
        "type": "律诗", 
        "yun": "尤"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "莫年已卜田园去，岂意犹歌行路难。", 
            "且复酒杯同旅次，不堪人事总忧端。", 
            "山林茅屋三生远，风雨毡裘六月寒。", 
            "吾友有家应此住，老夫何地挂吾冠。"
        ], 
        "title": "上京大雨骤寒饮周从道所", 
        "type": "律诗", 
        "yun": "寒"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "衰草寒烟老木风，南朝佳气落秋空。", 
            "璧来山鬼遮秦使，盘泣仙人出汉宫。", 
            "坏埒尚传祠乙鸟，荒池曾见射飞鸿。", 
            "骚人自古多离思，长在登临感慨中。"
        ], 
        "title": "游凤凰山故宫至高禖台鸿雁池", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "楼阁参差紫翠间，微风不动綵云閒。", 
            "柳垂禁籞丝千尺，水绕宫沟玉一环。", 
            "春树鸟鸣圆似筦，夕阳驼影兀如山。", 
            "醉鞭缓缓吟归去，灯火城东未掩关。"
        ], 
        "title": "春日偕监中士友游南城", 
        "type": "律诗", 
        "yun": "删"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "柳色初青草渐茸，春寒犹勒杏花风。", 
            "新烟院落清明后，过雨园林罨画中。", 
            "洛社衣冠今日再，兰亭觞咏此情同。", 
            "吾年最老身仍健，更向尊前借酒红。"
        ], 
        "title": "三月二日赏杏花光岳堂分韵", 
        "type": "律诗", 
        "yun": "东"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "城上高亭一再过，每看风物费吟哦。", 
            "近诗颇效寒山子，往事徒成春梦婆。", 
            "剩买十千燕市酒，閒听二八越娘歌。", 
            "梅花枉报春消息，祗遣今年别恨多。"
        ], 
        "title": "腊日饮赵氏亭", 
        "type": "律诗", 
        "yun": "歌"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "山前孤戍水边营，落日无人已断行。", 
            "瓯脱数家门早闭，轒温千帐火宵明。", 
            "白摧野草狼同色，秋入榆关雁有声。", 
            "最是不禁横笛怨，海天秋月不胜情。"
        ], 
        "title": "上京秋日三首 其一", 
        "type": "律诗", 
        "yun": "庚"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "水绕云回万里川，鸟飞不下草连天。", 
            "歌残敕勒风生帐，猎罢阏氏雪没鞯。", 
            "红颊女儿花作队，紫髯都护酒如泉。", 
            "时巡岁岁还京乐，别换新声被管弦。"
        ], 
        "title": "上京秋日三首 其二", 
        "type": "律诗", 
        "yun": "先"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "远山平野浩茫茫，曾是当年古战场。", 
            "饮马水乾沙窟白，射雕尘起碛云黄。", 
            "中郎节在仍归汉，校尉城空罢护羌。", 
            "今日车书逢混一，不辞垂老看毡乡。"
        ], 
        "title": "上京秋日三首 其三", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "九曲池平带蜀冈，吴公台远隔雷塘。", 
            "閒寻遗迹怀千古，迥立高丘望八荒。", 
            "黄落山川秋广大，青冥风露日凄凉。", 
            "一尊不慰登临地，朔雁南云恨更长。"
        ], 
        "title": "秋日偕成竹居秦景桓游蜀冈万花园", 
        "type": "律诗", 
        "yun": "阳"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "人家星散住村墟，第二港头潮水初。", 
            "蛱蝶一阑花院落，乌犍千亩雨犁锄。", 
            "养鱼已得陶朱法，种树还抄汜胜书。", 
            "兴熟不辞归路远，醉扶斜日上柴车。"
        ], 
        "title": "春日游王公亮南墅", 
        "type": "律诗", 
        "yun": "鱼"
    }, 
    {
        "author": "张翥", 
        "era": "元", 
        "subtype": "七言律诗", 
        "text": [
            "芙蓉池上会群公，满意华筵笑语中。", 
            "虹影连蜷山外雨，荷香澹荡晚来风。", 
            "歌催银甲筝逾急，凉入金樽露易空。", 
            "我亦玉堂挥翰手，题诗合在水晶宫。"
        ], 
        "title": "秋日陪吴兴诸府公宴鲁公池上", 
        "type": "律诗", 
        "yun": "东"
    }, 
    {
        "author": "张雨", 
        "era": "元", 
        "subtype": null, 
        "text": [
            "柳洲冰未浣柰春寒，仙风引归槎。", 
            "渺云岑天末，烟江雨外，犹认渔家。", 
            "独酌瓦瓯篷底，谁与饭胡麻。", 
            "疑听松风响，水宿蒹葭。", 
            "天上春愁鹤发，许一庵闲地，坏衲双髽。", 
            "笑清狂无赖，痼疾是烟霞。", 
            "念葛洪、移居辛苦，甚左郎、容易问丹砂。", 
            "凭传语、空山流水，深护桃花。"
        ], 
        "title": "八声甘州 舟次垂虹寄玄洲许道民", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "桂影团团，小山丛底，今年特地收香。", 
            "早阵风阵雨，频掩西窗。", 
            "一剪辟寒金碎，甚教人、长想容光。", 
            "凄凉夜，香篝撤去，孤负华堂。", 
            "金菊芙蓉，尽未怕换叶移根，多少思量。", 
            "纵素娥老去，肯便相忘。", 
            "怪得探芳秋蝶，向翠阴深处回翔。", 
            "非迟暮，一枝折得，留待仙郎。"
        ], 
        "title": "凤凰台上忆吹箫 和欧阳彦珍催桂", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "莫将西子比西湖。", 
            "千古一陶朱。", 
            "生怕在楼居。", 
            "也用着、风帆短蒲。", 
            "银瓶索酒，并刀斫鲙，船背锦模糊。", 
            "堤上早传呼。", 
            "那个是、烟波钓徒。"
        ], 
        "title": "太常引", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "一丛奇石古苔龛。", 
            "一半浸挼蓝。", 
            "有几许烟岚。", 
            "怕鱼鸟、惊人笑谈。", 
            "幽幽尺宅，萧萧环堵，佳处要人参。", 
            "休看是江南。", 
            "似钴鉧、潭西小潭。"
        ], 
        "title": "太常引 浴鹄湾有咏写奉易玄", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "兰舟小。", 
            "沿堤傍着裙腰草。", 
            "裙腰草。", 
            "年年青翠，几曾枯槁。", 
            "渔歌一曲随颠倒。", 
            "酒壶早是容情了。", 
            "容情了。", 
            "肯来清坐，吃茶须好。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "兰舟小。", 
            "一篷也便容身了。", 
            "容身了。", 
            "几番烟雨，几番昏晓。", 
            "出桥三面青山绕。", 
            "入城一向红尘扰。", 
            "红尘扰。", 
            "绿蓑青笠，让渠多少。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "试瑶台借雪，春意早，满林峦。", 
            "笑东老殷勤，能倾家酿，与尽清欢。", 
            "曾因求贤把诏，便朗吟、湓浦又庐山。", 
            "自爱西湖烟雨，玉鞭分付青鸾。", 
            "神仙官府肯容闲。", 
            "枢要在玄关。", 
            "有溪上金鳌，月中金粟，长驻婴颜。", 
            "愿似洪厓橘术，尽千年、游戏向人间。", 
            "早晚凤池书到，通明殿上催班。"
        ], 
        "title": "木兰花慢 己未十月十七日寿溪月真人", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "问出山小草，谁与伴，五湖游。", 
            "便忆昔风光，桃花流水，杜若芳洲。", 
            "来时洞门无锁，倩鹤群、长绕侍仙楼。", 
            "邂逅小山招隐，依然我辈清流。", 
            "春愁相恋住余不。", 
            "寒拥敝貂裘。", 
            "柰雨柳烟花，云帆溪鸟，都在帘钩。", 
            "眼前自无俗物，动山心、嫌听鹿呦呦。", 
            "猛把石阑干拍，贾胡知为谁留。"
        ], 
        "title": "木兰花慢 龟溪寄张小山", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "想桐君山水，正睡雨，听淋浪。", 
            "记短棹曾经，烟村晚渡，石磴飞梁。", 
            "无端故人书尺，便梦中、颠倒我衣裳。", 
            "此去钓台多少，小山丛桂秋香。", 
            "青苍秀色未渠央。", 
            "台榭半消亡。", 
            "拟招隐羊裘，寻盟鸥社，投老渔乡。", 
            "何时扁舟到手，有一襟、风月待平章。", 
            "输与浮丘仙伯，九皋声外苍茫。"
        ], 
        "title": "木兰花慢 和马昂夫", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "尽弹筝仕女，会银甲，骤冰弦。", 
            "看蝉影僛僛，莺声历历，鸿阵翩翩。", 
            "哀音暮年多感，柰对花、对酒更闻鹃。", 
            "却恐乘云飞去，缠头袅住非烟。", 
            "乌丝缀谱倩陈玄。", 
            "雅调为谁传。", 
            "嗟江上峰青，湘皋木落，与挟飞仙。", 
            "正须丝竹陶写，尽胜渠、槌拍事枯禅。", 
            "莫负金尊皓月，难留锦瑟华年。"
        ], 
        "title": "木兰花慢 和黄一峰闻筝", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "看秋容渐好，一番雨，一番凉。", 
            "试点检吾家，小山丛桂，金粟都黄。", 
            "涛江限他吴越，便胥魂、不似向时狂。", 
            "眼底龙飞凤舞，梦中狐啸鸱张。", 
            "茫茫今古总堪伤。", 
            "歌罢意难忘。", 
            "甚老矣稽生，五弦挥手，怕听清商。", 
            "渊明平生师友，白衣人、借与我持觞。", 
            "若问醉翁年纪，指渠松柏高冈。"
        ], 
        "title": "木兰花慢 秋词", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "古来宰相神仙，有谁得似东泉老。", 
            "今朝佳宴，杨枝解唱，花枝解笑。", 
            "钟鼎山林，同时行辈，故人应少。", 
            "问功成身退，何须更学，鸱夷子，烟波渺。", 
            "我自深衣独乐，尽从渠、黄尘乌帽。", 
            "后来官职清高，一品还他三少。", 
            "不须十载光阴，渭水相逢，又入非熊梦了。", 
            "到恁时、拂袖逍遥，胜戏十洲三岛。"
        ], 
        "title": "水龙吟 代玄览和东泉学士自寿之作", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "瑞霭延真馆，春满瑞真家。", 
            "绛县老人年纪，更柰紫髯何。", 
            "前日黄华迎赐，赐予青毡旧物，田野总讴歌。", 
            "报贶启金箓，笙鹤恰来过。", 
            "问蟠桃，花结实，树交柯。", 
            "今朝佳气五云，都在牡丹坡。", 
            "何物可为公寿，直比心如明月，清镜阅人多。", 
            "于此看勋业，铜狄细摩挲。"
        ], 
        "title": "水调歌头 为初心真人七帙初度时延祥有赐田之命", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "江湖渺何许，归兴浩无边。", 
            "忽闻数声水调，令我意悠然。", 
            "莫笑盆池咫尺，移得风烟万顷，来傍小窗前。", 
            "稀疏淡红翠，特地向人妍。", 
            "华峰头，花十丈，藕如船。", 
            "那知此中佳趣，别是一壶天。", 
            "倒挽碧筒酾酒，醉卧绿云深处，云影自田田。", 
            "梦中呼一叶，散发枕书眠。"
        ], 
        "title": "水调歌头 盆荷", 
        "type": "词", 
        "yun": "先"
    }, 
    {
        "author": "张雨", 
        "era": "元", 
        "subtype": null, 
        "text": [
            "别有梓人传，精艺夺天工。", 
            "便使玉人雕琢，妙手略相同。", 
            "宝殿网珠窗户，华盖狻猊床座，金碧斗玲珑。", 
            "花萼间芝草，细缕一重重。", 
            "看挥斤，除鼻垩，运成风。", 
            "多少巧心奇思，舞凤更翔龙。", 
            "纵使棘端猴小，与刻三年楮叶，难比锦心胸。", 
            "快袖吴刚斧，修取广寒宫。"
        ], 
        "title": "水调歌头 赠都料邵子和还嘉禾", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "羽衣能补舜衣裳。", 
            "闲看云忙。", 
            "宣文奎画龙珠护，□家山、辉映琳琅。", 
            "天上重逢初度，仙韶锡宴非常。", 
            "满期人道鲁灵光。", 
            "合佩金章。", 
            "丹牙修出纤纤月，看年年、玉斧吴刚。", 
            "不枉盘根寿栎，要扶宗社灵长。"
        ], 
        "title": "风入松 寿吴大宗师", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "落日空城禾黍，夜深砧杵才歇。", 
            "怪他萝薜絺衣，风露润滋凉浃。", 
            "清愁多少，只消目送飞鸿，五弦已是心悲咽。", 
            "把酒问青天，又中秋时节。", 
            "闻说。", 
            "谪仙去后，何人敢拟，酒豪诗杰。", 
            "草草山窗，还我旧时明月。", 
            "书帷冷落，□□□□□□，闲人闲字偏情热。", 
            "孤负楮先生，有一庭红叶。"
        ], 
        "title": "石州慢 和黄一峰秋兴", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "静默两家茅舍。", 
            "特地月明狼藉。", 
            "不管候虫吟，高枕北窗清夜。", 
            "清夜。", 
            "清夜。", 
            "凉似樊川水榭。"
        ], 
        "title": "如梦令", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "绿锦峰峦似绣。", 
            "曲折一渠冰溜。", 
            "中有养疴人，敧枕北窗清昼。", 
            "清昼。", 
            "清昼。", 
            "胡蝶还知梦否。"
        ], 
        "title": "如梦令", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "湖外残钟未了。", 
            "过岭樵夫恁早。", 
            "犬吠又人行，推枕北窗清晓。", 
            "清晓。", 
            "清晓。", 
            "劳动数声啼鸟。"
        ], 
        "title": "如梦令 山中逃热三首", 
        "type": "词", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "飞花堕锦茵，蛛网解留春。", 
            "露垂沾更重，风破舞还频。", 
            "不逐燕嘴泥，宁随马足尘。", 
            "游丝复染惹，流浪何足嗔。"
        ], 
        "title": "蛛网落花", 
        "type": "古风", 
        "yun": "真"
    }, 
    {
        "author": "张雨", 
        "era": "元", 
        "subtype": null, 
        "text": [
            "三月愁送客，春寒雨如霰。", 
            "冥冥返塞鸿，悄悄栖梁燕。", 
            "扬帆五十日，蓬莱望中见。", 
            "欲持猗兰操，一奏南薰殿。"
        ], 
        "title": "题墨兰赠别于一山之京师", 
        "type": "古风", 
        "yun": "霰"
    }, 
    {
        "author": "张雨", 
        "era": "元", 
        "subtype": null, 
        "text": [
            "骑驴吟雪诗，煮茶煎雪水。", 
            "何如埽一室，置身虚白里。", 
            "君家有故事，高卧殊未已。"
        ], 
        "title": "雪斋", 
        "type": "古风", 
        "yun": "纸"
    }, 
    {
        "author": "张雨", 
        "era": "元", 
        "subtype": null, 
        "text": [
            "山中春水泛，蜕骨长于树。", 
            "拿舟探穴口，甚深不敢渡。", 
            "穷冬桃始华，烂然珠光处。"
        ], 
        "title": "龙洞", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "春风飒然至，幽人午梦醒。", 
            "遥见池塘绿，不知春草生。", 
            "如何骑马客，亦向梦中行。"
        ], 
        "title": "张师夔画谢家池塘", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "危亭面悬瀑，深坞著茅堂。", 
            "群木相掩薄，风披如有香。", 
            "避世真乐土，欲往川无梁。", 
            "隐沦倘见招，岁莫从徜徉。"
        ], 
        "title": "春山晴霭图", 
        "type": "古风", 
        "yun": "阳"
    }, 
    {
        "author": "张雨", 
        "era": "元", 
        "subtype": null, 
        "text": [
            "谪仙有妙语，清风洒兰雪。", 
            "高怀千载下，子独慕芳洁。", 
            "春冰断瑞花，晨露滋奕叶。", 
            "端居味道腴，光景庶不灭。"
        ], 
        "title": "兰雪斋为金坛王敬赋", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "巃嵷古墩邱，泓潭浸其股。", 
            "金碧争荡磨，穿穴稍旁午。", 
            "斩松罗石榻，玄芝错神浒。", 
            "遥应玉女盆，润及黄精圃。"
        ], 
        "title": "再赋天池", 
        "type": "古风", 
        "yun": "麌"
    }, 
    {
        "author": "张雨", 
        "era": "元", 
        "subtype": null, 
        "text": [
            "苍山不受寒，裹以白兜罗。", 
            "借云以为暖，我意不在多。", 
            "小营丹鹤巢，高栖翠云柯。", 
            "飞仙度鸾笙，老人卧鸡窠。", 
            "谁能江海去，风雨一渔蓑。"
        ], 
        "title": "滨洲云巢图（张彦辅画）", 
        "type": "古风", 
        "yun": "歌"
    }, 
    {
        "author": "张雨", 
        "era": "元", 
        "subtype": null, 
        "text": [
            "昔闻冲虚宫，远在锦江头。", 
            "往来多异人，东望不可求。", 
            "借问鸿宝书，枕中今在不。", 
            "尚馀一丸药，光景夜不收。", 
            "食之生羽翼，飞去十二楼。", 
            "下视何苍苍，至情难久留。", 
            "我将拾瑶草，迟子于玄洲。"
        ], 
        "title": "寄题刘彦基丹室", 
        "type": "古风", 
        "yun": "尤"
    }, 
    {
        "author": "张雨", 
        "era": "元", 
        "subtype": null, 
        "text": [
            "弱龄逃世网，一勇以求志。", 
            "折旋四十载，竟日坐有累。", 
            "大拙使为巧，小朴使为器。", 
            "用是役于人，夫岂足言智。", 
            "飘风鼓具区，如我长噫气。", 
            "追惟年运往，通夕遂忘寐。", 
            "圣人罕言命，天道殊难致。", 
            "委顺待未来，馀日敢终弃。"
        ], 
        "title": "十月十八夜震泽风大作明日大雪异常又明日甲子日出大寒", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "金华黄太史，出为儒台冠。", 
            "诗文齐六经，奇古谁敢传。", 
            "如掇明月珠，妙在九曲穿。", 
            "而子工笔札，狗监非所荐。", 
            "挈之登龙门，果获尾时彦。", 
            "孜孜勤执经，矻矻劳染翰。", 
            "敏手不暇给，精华且屡换。", 
            "怜才吾辈事，子乃羞自献。", 
            "由兹数来往，无事辄相见。", 
            "湖岭错萦纡，烟霞争变幻。", 
            "一夕快雨馀，春物已消半。", 
            "言归天台奥，俄顷语离散。", 
            "此手不易执，明日柁楼饭。", 
            "迢迢望白云，瀑布声许悍。", 
            "赤城跨沧海，朝霞以为岸。", 
            "倘遇仙者徒，勿易樵牧贱。", 
            "予衰志求道，千载犹暮旦。", 
            "老经三百家，一一理残卷。", 
            "霜毫犯冠箨，墨汁滓衣汗。", 
            "何功使愿果，尽力输老腕。", 
            "子书能瘦硬，泪眼秋隼健。", 
            "唯馀箧中字，照我目光烂。", 
            "送子望崖返，回目穷海甸。", 
            "春夕岂不短，反侧移漏箭。", 
            "才梦金庭游，还逐涛江乱。", 
            "荐知家庭乐，旭日阴始泮。", 
            "身扶老人杖，衣忆慈母线。", 
            "还期当及时，迟子秋水观。", 
            "栖栖寡俦侣，孤坐至日晏。", 
            "追步太史作，用以申缱绻。"
        ], 
        "title": "次韵晋卿翰林赠陈秉彝", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "高昌世子写墨龙，此龙乃出开元东井中。", 
            "东井水与天河通，龙下取水遗其踪。", 
            "道人识为黑帝子，逃入世子之笔锋。", 
            "井头夜半飞霹雳，元气淋漓雪色碧。", 
            "一锁银床五百年，才点目睛生羽翼。"
        ], 
        "title": "墨龙", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "静极忽不惬，掩书曝前轩。", 
            "荣木樊四维，时禽托孤园。", 
            "群物方趋功，吾衷恒晏然。", 
            "本乏超世才，偶脱区中缘。", 
            "妙理寄浊醪，嘉名爱灵仙。", 
            "从吾所好耳，富贵须何年。"
        ], 
        "title": "独酌", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "尝读枕中记，华山閟中吴。", 
            "神泉发其颠，青壁缭其隅。", 
            "春风四山来，群绿互纷扶。", 
            "羽觞曲折行，浮花与之俱。", 
            "采珠搴薜荔，洗玉弄芙蕖。", 
            "聱叟颇好名，石洼作鱼湖。", 
            "鸿乙志草堂，挑烟遂成图。", 
            "而此涤烦矶，阅世如摴蒲。", 
            "发兴云林子，盥手与我摹。", 
            "居然缩地法，挈入壶公壶。"
        ], 
        "title": "天池石壁为铁雅赋", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "不爱昆冈玉，不爱江汉珠。", 
            "爱己有苍璧，有之利有馀。", 
            "吾生为我有，其利当何如。", 
            "论爵不足贵，论富不能踰。", 
            "达生命之情，顺生以自娱。"
        ], 
        "title": "古诗十首 其一", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "荆人有遗弓，索之将奚为。", 
            "且荆人遗之，乃荆人得之。", 
            "孔子闻之曰，去其荆可耳。", 
            "老聃闻则曰，去其人可矣。", 
            "天下有至公，孔聃得其理。", 
            "天地且弗有，莫知其所始。"
        ], 
        "title": "古诗十首 其二", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "墨子叹染丝，所叹一何长。", 
            "染于苍则苍，染于黄则黄。", 
            "奚独染丝然，染国在所当。", 
            "有染如伊皋，禹汤称圣王。", 
            "殷纣染恶来，既染国亦亡。", 
            "染士如孔聃，死久道弥光。"
        ], 
        "title": "古诗十首 其三", 
        "type": "古风", 
        "yun": "阳"
    }, 
    {
        "author": "张雨", 
        "era": "元", 
        "subtype": null, 
        "text": [
            "鲁君聘颜阖，踰垣避使者。", 
            "我非恶富贵，君胡独不舍。", 
            "全生以为上，迫生以为下。", 
            "当知得道人，治国其土苴。"
        ], 
        "title": "古诗十首 其四", 
        "type": "古风", 
        "yun": "马"
    }, 
    {
        "author": "张雨", 
        "era": "元", 
        "subtype": null, 
        "text": [
            "虞人百里奚，所鬻五羊皮。", 
            "有得其说者，乃是公孙枝。", 
            "献诸秦穆公，四境不足治。", 
            "贤者倘不遇，后世谁当知。"
        ], 
        "title": "古诗十首 其五", 
        "type": "古风", 
        "yun": "支"
    }, 
    {
        "author": "张雨", 
        "era": "元", 
        "subtype": null, 
        "text": [
            "昔者齐桓公，往见小臣稷。", 
            "一日凡三至，欲见且弗得。", 
            "骜爵固轻主，骜霸亦轻士。", 
            "大夫纵骜爵，骜霸吾敢尔。", 
            "所以终见之，不为从者止。", 
            "谁云内行缺，论霸亦可矣。"
        ], 
        "title": "古诗十首 其六", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "桓公遇宁戚，饭牛中夜起。", 
            "赐之以衣冠，一说境内理。", 
            "再说为天下，桓公以师事。", 
            "卫与齐不远，安用疑客子。", 
            "不患有小恶，所患亡大美。", 
            "且人固难全，用长当若此。"
        ], 
        "title": "古诗十首 其七", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "业烦则无功，礼烦则不庄。", 
            "令苛则不听，禁多则不行。", 
            "国人逐狡兔，因之杀子阳。", 
            "严刑无所赦，适见召乱亡。"
        ], 
        "title": "古诗十首 其八", 
        "type": "古风", 
        "yun": "阳"
    }, 
    {
        "author": "张雨", 
        "era": "元", 
        "subtype": null, 
        "text": [
            "齐有善相狗，假买取鼠者。", 
            "数年不取鼠，畜之不如舍。", 
            "相曰实良狗，志在獐麈鹿。", 
            "欲观取鼠能，请桎其后足。", 
            "桎足乃取鼠，淹尔骥獒气。", 
            "安得忘言徒，喻此鸿鹄志。"
        ], 
        "title": "古诗十首 其九", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "燕雀争善处，处在大屋下。", 
            "姁姁甚相乐，子母得相哺。", 
            "一朝灶突决，火炎屋栋燬。", 
            "燕雀色不变，不知祸及己。", 
            "人臣私聚敛，迷国坏纲纪。", 
            "孰谓斯人智，不如燕雀耳。"
        ], 
        "title": "古诗十首 其十", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "日出东海头，虎气踞兹岭。", 
            "渴心望气往，解后辘轳井。", 
            "宁若军中拜，奔泉酬老耿。", 
            "莽邱专鬼物，阴壑杂蛇黾。", 
            "鱼肠卧池底，百鍊岂重矿。", 
            "以问神物化，后日属吴猛。", 
            "怪蟒既血刃，大道孰争骋。", 
            "我行须人扶，鸠杖惭祝哽。", 
            "小吴不满眼，坐纳三万顷。", 
            "化国方日长，霸业久灰冷。", 
            "淞水翰归吴，过溪柳迁永。", 
            "吾非斯人俦，短句惜流景。", 
            "茶烟寄禅榻，弄我鬓丝影。", 
            "散人初无号，奚必烦上请。"
        ], 
        "title": "游虎邱次东坡先生韵", 
        "type": "古风", 
        "yun": "梗"
    }, 
    {
        "author": "张雨", 
        "era": "元", 
        "subtype": null, 
        "text": [
            "振屐稍践危，援藤遂支滑。", 
            "尚馀金玉气，山川相应发。", 
            "沼吴不满眼，轩中树如发。", 
            "花覆阖闾城，石绕生公榻。", 
            "适与幽人携，及兹暮春月。", 
            "坐久得忘言，移䩳荫清樾。"
        ], 
        "title": "次倪元镇游虎邱", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "远寄玉山篇，来自故人庐。", 
            "竹萌且柔弱，荻笋亦丰瘦。", 
            "姜醯助芳辛，浊醪为前驱。", 
            "猪肝恐累人，我亦仲叔徒。", 
            "念此风雨中，江外致嘉蔬。", 
            "柬诗答幽意，老饕良可吁。"
        ], 
        "title": "答寄笋蔬", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": null, 
        "text": [
            "晴燠不可恃，一夕冬令变。", 
            "屡忘和煦恩，惟曰祈寒怨。", 
            "老屋雪没隙，广泽风肆便。", 
            "反覆鼓洪涛，扬簸塞荒堑。", 
            "隐然洞庭乐，勇盛阖闾战。", 
            "万物刍狗如，埋没加蹂践。", 
            "凌晨枉严冱，野日复葱茜。", 
            "仁哉天地心，观复斯可见。"
        ], 
        "title": "冬夜震泽风雪异常", 
        "type": "古风", 
        "yun": null
    }, 
    {
        "author": "张雨", 
        "era": "元", 
        "subtype": "五言排律", 
        "text": [
            "昭代千龄运，斯文一柱功。", 
            "初当延祐日，晚识广陵公。", 
            "朝士因推毂，先生猥击蒙。", 
            "暌乖遗廿载，寤寐接孤风。", 
            "太史山川彦，仙儒馆阁崇。", 
            "置身清切上，用志杳冥中。", 
            "句法黄初过，才名冀北空。", 
            "朔南驰使节，江汉借归篷。", 
            "酒问馀杭姥，泉寻六一翁。", 
            "境非秋水观，寺即紫微宫。", 
            "侍坐要王远，移家近葛洪。", 
            "于焉承咳唾，足以振罢癃。", 
            "卓尔身为贵，胡然老见攻。", 
            "战肥终道胜，德重岂途穷。", 
            "玉趾閒迂步，麻衣病鞠躬。", 
            "茶烟窗冉惹，墨沼树玲珑。", 
            "饥甚无瑶草，招来有桂丛。", 
            "输心何落落，把袂辄匆匆。", 
            "易进乘轩鹤，难追戏海鸿。", 
            "明朝去吴会，长笑为谁雄。"
        ], 
        "title": "书怀二十韵奉呈虞集贤", 
        "type": "排律", 
        "yun": "东"
    }, 
    {
        "author": "张雨", 
        "era": "元", 
        "subtype": "五言排律", 
        "text": [
            "才设中庭燎，俄看密霰飘。", 
            "岁开环甲纪，星动指寅杓。", 
            "凤集天门榜，珂鸣月殿桥。", 
            "卿云同四表，和气集三朝。", 
            "陛级肪初截，云层玉旋雕。", 
            "句陈分彩队，步辇簇青腰。", 
            "积屑承盘重，吹花到笏消。", 
            "逶迤光斧座，凌乱缀珠翘。", 
            "乐共垆烟合，班随翠袖招。", 
            "阆风游广汉，玉局道逍遥。", 
            "北戏鱼龙舞，中岩虎豹调。", 
            "旌旗攒赑屃，冠剑掠招摇。", 
            "穆酒曾觞母，洪崖及见尧。", 
            "万年临紫极，一白庆璇霄。", 
            "朝会仪如此，骞腾意颇饶。", 
            "身唯参寂寞，世岂绌纷嚣。", 
            "姑射消疵疠，蓬莱倚泬寥。", 
            "瑶华搀戴胜，珠树引回镳。", 
            "有术探鸿宝，何人识爨焦。", 
            "竟须穷海岱，直拟并松乔。", 
            "书就神床写，香从别室烧。", 
            "怜君守华省，琢句废春宵。"
        ], 
        "title": "元日雪霁早朝大明宫和辛良史省郎廿二韵", 
        "type": "排律", 
        "yun": "萧"
    }, 
    {
        "author": "张雨", 
        "era": "元", 
        "subtype": "五言排律", 
        "text": [
            "昔爱西城记，华易许遍窥。", 
            "醉持龙节舞，寒借鹿裘披。", 
            "秪忆山中乐，宁期世外悲。", 
            "及传南岳剑，难驻赤城师。", 
            "毕道能无待，玄科本有期。", 
            "紫宫新坐席，金箓古威仪。", 
            "菌石哀泉咽，松花泣露垂。", 
            "他年归白鹄，尚慰里民思。"
        ], 
        "title": "茅山四十四代宗师牧斋真人升仙谣", 
        "type": "排律", 
        "yun": "支"
    }, 
    {
        "author": "张雨", 
        "era": "元", 
        "subtype": "五言排律", 
        "text": [
            "星阁迎寒閟，霜钟动夜摐。", 
            "酒深燔朮火，漏下续兰釭。", 
            "寸草荧芝小，丹葩瑞带双。", 
            "金枝交婉娈，银粟乱鬃鬞。", 
            "蜡结飞蛾笑，膏融吐凤愯。", 
            "汞珠光透镜，火齐幻垂幢。", 
            "的的煇青琐，淫淫飐玉缸。", 
            "烛龙擎紫盖，翘燕缀红䝄。", 
            "邻眼书窥隙，仙眉墨晕窗。", 
            "狂吟心蕊发，喜听足音跫。", 
            "折堲，钩帘月堕江。", 
            "青藜如见遇，挥手出纷厖。"
        ], 
        "title": "灯花联句", 
        "type": "排律", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "曾侍赤墀东，天池看浴龙。", 
            "晚凉湖上梦，犹立柳阴中。"
        ], 
        "title": "奚官洗马图", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "髯伶识乐句，我信曲有误。", 
            "月白商声多，尘起渔阳戍。"
        ], 
        "title": "明皇按乐图", 
        "type": "绝句", 
        "yun": "遇"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "子相足周旋，破此家产丰。", 
            "阴功谁为书，得来华阳中。"
        ], 
        "title": "东汉高士咏十四首 其一 刘翊", 
        "type": "绝句", 
        "yun": "东"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "入山服黄连，还乡骑青牛。", 
            "借得五岳图，□去三千秋。"
        ], 
        "title": "东汉高士咏十四首 其二 封君达", 
        "type": "绝句", 
        "yun": "尤"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "侯光与德耀，布衣心耿耿。", 
            "长夜五噫歌，谁念空山冷。"
        ], 
        "title": "东汉高士咏十四首 其三 梁鸿", 
        "type": "绝句", 
        "yun": "梗"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "难与助为理，聊复共偃卧。", 
            "文叔迫我甚，客星犯帝座。"
        ], 
        "title": "东汉高士咏十四首 其四 严光", 
        "type": "绝句", 
        "yun": "个"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "老瞒实雄猜，乃忌仙者徒。", 
            "鲈鱼既可鲙，蜀姜不可无。"
        ], 
        "title": "东汉高士咏十四首 其五 左慈", 
        "type": "绝句", 
        "yun": "虞"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "贵诚不如贱，富诚不如贫。", 
            "自无子平易，孰悟损益因。"
        ], 
        "title": "东汉高士咏十四首 其六 向长", 
        "type": "绝句", 
        "yun": "真"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "赠行青竹杖，壶中有馀地。", 
            "如何一升酒，尽日登楼醉。"
        ], 
        "title": "东汉高士咏十四首 其七 费长房", 
        "type": "绝句", 
        "yun": "寘"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "破甑久生尘，短衣不掩骭。", 
            "还渠一斛麦，所拾已杂半。"
        ], 
        "title": "东汉高士咏十四首 其八 范丹", 
        "type": "绝句", 
        "yun": "翰"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "卧龙拜床下，刘表安能屈。", 
            "照见采药踪，犹遗鹿门月。"
        ], 
        "title": "东汉高士咏十四首 其九 庞德公", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "欲追蓟先生，白云迷其方。", 
            "驴鞭不可执，寿与铜狄长。"
        ], 
        "title": "东汉高士咏十四首 其十 蓟子训", 
        "type": "绝句", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "吹笙古仙人，政要玉棺埋。", 
            "借问双飞凫，何时离县斋。"
        ], 
        "title": "东汉高士咏十四首 其十一 王乔", 
        "type": "绝句", 
        "yun": "佳"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "公是伯休那，卖药价不二。", 
            "却问夺牛翁，徵君当过未。"
        ], 
        "title": "东汉高士咏十四首 其十二 韩康", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "养寿慕松乔，洁已配箕颍。", 
            "穴居七十年，娶妻终不肯。"
        ], 
        "title": "东汉高士咏十四首 其十三 矫慎", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "逃名名我随，避名名我追。", 
            "去去南北山，与世从此辞。"
        ], 
        "title": "东汉高士咏十四首 其十四 法真", 
        "type": "绝句", 
        "yun": "支"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "吴绫光纚纚，织成鲸掉尾。", 
            "美人不敢裁，恐触波浪起。"
        ], 
        "title": "古意", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "空山嘈夜雨，幽人坐惆怅。", 
            "今夕楚涧泉，明日秦淮浪。"
        ], 
        "title": "夜思", 
        "type": "绝句", 
        "yun": "漾"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "灵邱状三秀，紫云覆其颠。", 
            "易我朝生质，阅彼大椿年。"
        ], 
        "title": "玄洲倡和十首 其一 菌山", 
        "type": "绝句", 
        "yun": "先"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "九疑得道女，受事易迁家。", 
            "诗赠金条脱，人逢萼绿华。"
        ], 
        "title": "玄洲倡和十首 其二 罗姑洞", 
        "type": "绝句", 
        "yun": "麻"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "日芒界金色，虹梁饮凤阿。", 
            "直把天孙袂，乌鹊讵填河。"
        ], 
        "title": "玄洲倡和十首 其三 霞架海", 
        "type": "绝句", 
        "yun": "歌"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "静夜飒灵风，神君语帐中。", 
            "至今双白鹄，时下五云峰。"
        ], 
        "title": "玄洲倡和十首 其四 鹤台", 
        "type": "绝句", 
        "yun": null
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "华林清散景，丹水碧凝脂。", 
            "落叶秋无数，玄都懒寄诗。"
        ], 
        "title": "玄洲倡和十首 其五 桐华源", 
        "type": "绝句", 
        "yun": "支"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "李基遗故鼎，赵啸绝风云。", 
            "悠悠千载下，更复属夫君。"
        ], 
        "title": "玄洲倡和十首 其六 玄洲精舍", 
        "type": "绝句", 
        "yun": "文"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "玄窗太霞气，赤书洞古文。", 
            "借问轩中主，莫是紫阳君。"
        ], 
        "title": "玄洲倡和十首 其七 紫轩", 
        "type": "绝句", 
        "yun": "文"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "真火本无候，真人自出现。", 
            "问埽劫灰馀，几见红莲变。"
        ], 
        "title": "玄洲倡和十首 其八 火浣坛", 
        "type": "绝句", 
        "yun": "霰"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "露坛栖妙荫，仙籁降灵芬。", 
            "何时三易帔，重拂两梢云。"
        ], 
        "title": "玄洲倡和十首 其九 隐居松", 
        "type": "绝句", 
        "yun": "文"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "瑞仪温比玉，宝帔曲流光。", 
            "稽首大司命，料理住金乡。"
        ], 
        "title": "玄洲倡和十首 其十 玉像龛", 
        "type": "绝句", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "苍梧眇天末，闻有绿毛仙。", 
            "却过华阳路，人间九百年。"
        ], 
        "title": "罗姑洞（事见真诰）", 
        "type": "绝句", 
        "yun": "先"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "山鹊语查查，惊飞白雪花。", 
            "清明人载酒，寒食客思家。"
        ], 
        "title": "王若水梨花山鹊", 
        "type": "绝句", 
        "yun": "麻"
    }, 
    {
        "author": "张雨", 
        "era": "元", 
        "subtype": "五言绝句", 
        "text": [
            "妥帖红云朵，迷离玉兔儿。", 
            "扬州行乐地，惆怅鬓成丝。"
        ], 
        "title": "芍药白兔图", 
        "type": "绝句", 
        "yun": "支"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "二山环合一水，中有老木参天。", 
            "不著幽人草阁，谁收无限云烟。"
        ], 
        "title": "绝句", 
        "type": "绝句", 
        "yun": "先"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "目送三峰鸾鹄群，更凭谷口唤夫君。", 
            "莫嫌病卧墙东叟，留得长镵管白云。"
        ], 
        "title": "龙虎山郑良楚来从宗师入京", 
        "type": "绝句", 
        "yun": "文"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "归来不为督邮轻，自为松根长茯苓。", 
            "博浪金椎拈不起，倚锄却读相牛经。"
        ], 
        "title": "松下渊明为郑明德作", 
        "type": "绝句", 
        "yun": "青"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "推敲指点据吟鞍，苦为搜诗梦不閒。", 
            "谁会凤凰台上意，手挼黄菊看钟山。"
        ], 
        "title": "次韵答萨天锡见寄", 
        "type": "绝句", 
        "yun": "删"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "长沙老笔混狂澜，刮耳鸥波点素纨。", 
            "翰墨风流作三笑，最怜白纻一生酸。"
        ], 
        "title": "海粟松雪酸斋杂书一卷戏题于左", 
        "type": "绝句", 
        "yun": "寒"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "楼外鸦啼莫雨微，归鞭忙趁落花飞。", 
            "若教秃鬓翁能饮，肯羡山人倒载归。"
        ], 
        "title": "湖上莫归答吴养浩修撰（吴时止酒）", 
        "type": "绝句", 
        "yun": "微"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "西祀曾寻箭筈天，云台石室故依然。", 
            "雪驴嗅地鞭不起，一笑太平三百年。"
        ], 
        "title": "寄题陈生华山图二首 其一", 
        "type": "绝句", 
        "yun": "先"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "华岳秋高不受寒，虎头粉墨意萧閒。", 
            "赤城别有思仙梦，长在明星玉女间。"
        ], 
        "title": "寄题陈生华山图二首 其二", 
        "type": "绝句", 
        "yun": "删"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "春云如水碧粼粼，谁见凌波袜上尘。", 
            "洛浦湘皋都是梦，手中花是卷中人。"
        ], 
        "title": "凌波仙", 
        "type": "绝句", 
        "yun": "真"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "墨君石友是同参，几叶光风染碧岚。", 
            "怅望王孙杳何许，年年芳草满江南。"
        ], 
        "title": "吴兴墨兰", 
        "type": "绝句", 
        "yun": "覃"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "谁写江南雨后岑，清寒空阔扑云林。", 
            "何当载我图书去，共试野航春水深。"
        ], 
        "title": "李遵道溪山春晓图", 
        "type": "绝句", 
        "yun": "侵"
    }, 
    {
        "author": "张雨", 
        "era": "元", 
        "subtype": "七言绝句", 
        "text": [
            "一局棋残烂斧柯，山中日月竟如何。", 
            "归来记得神仙着，不比人间局面多。"
        ], 
        "title": "烂柯图", 
        "type": "绝句", 
        "yun": "歌"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "凿涧盛春雨，新流绕舍前。", 
            "何当留太白，相与学思玄。", 
            "碧洞无人扫，丹梯有路缘。", 
            "催诗苦云迫，莫笑竦鸢肩。"
        ], 
        "title": "晋彦博士以诗索和甚愧率然观者勿笑其窘步", 
        "type": "律诗", 
        "yun": "先"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "青牛谢车御，白鹤叹人民。", 
            "阁有凌烟像，桥无进履身。", 
            "平生玉櫑具，此地石麒麟。", 
            "荡荡传宗业，中朝倚外臣。"
        ], 
        "title": "辅成观张上卿墓庐", 
        "type": "律诗", 
        "yun": "真"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "十三科取士，救世岂无方。", 
            "倏送孤鸿举，难追八骏骧。", 
            "金坛犹著号，碧落旧为郎。", 
            "剑化丹垆在，山寒井水香。"
        ], 
        "title": "天谷庵", 
        "type": "律诗", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "廿四岩前客，能忘贺监居。", 
            "乖龙嗔草檄，古象泣遗书。", 
            "把袂风尘表，近公冰雪如。", 
            "时来青琐闼，晚节要蘧庐。"
        ], 
        "title": "碧玉庵（四明袁氏）", 
        "type": "律诗", 
        "yun": "鱼"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "雪作众禽惊，窗幽乱霰鸣。", 
            "愕然身濩落，暮矣岁峥嵘。", 
            "松竹聊娱拙，乾坤苦忌名。", 
            "故人不相贷，书札到柴荆。"
        ], 
        "title": "风雪中得金陵诸公书二首 其一", 
        "type": "律诗", 
        "yun": "庚"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "落木从风靡，支流趁谷斜。", 
            "山空不须说，岁去若为遮。", 
            "饥鹤挦窗纸，寒鱼嚼雪花。", 
            "推书更清坐，席暖到昏鸦。"
        ], 
        "title": "风雪中得金陵诸公书二首 其二", 
        "type": "律诗", 
        "yun": "麻"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "喧寂一尘隔，湖滨出宝坊。", 
            "荷阴分补衲，水气杂烧香。", 
            "书勘乌皮几，茵敷白𣱃床。", 
            "从来已公屋，诗客许徜徉。"
        ], 
        "title": "湖寺拥碧轩", 
        "type": "律诗", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "数里平冈路，仙山迹渐分。", 
            "柴荆来鹊语，村落去人群。", 
            "粉阵松崩雪，涛头日濯云。", 
            "不缘停仆御，直以候夫君。"
        ], 
        "title": "万致柔还省亲舍仆闻而往候道中得此", 
        "type": "律诗", 
        "yun": "文"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "洞庭山似簇，银阙翠芙蓉。", 
            "安得沧浪子，同寻缥缈峰。", 
            "鱼龙随水落，橘柚待霜浓。", 
            "未必桃源似，云帆蹑去踪。"
        ], 
        "title": "寄洞庭王子正", 
        "type": "律诗", 
        "yun": "冬"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "何年种松子，此地听松声。", 
            "涛响风还作，山空夜自明。", 
            "一瓢嫌物累，九奏感时清。", 
            "得似苍髯叟，长依白玉生。"
        ], 
        "title": "奉和揭学士听松轩", 
        "type": "律诗", 
        "yun": "庚"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "玛瑙坡前立，荒陂接葑田。", 
            "试从樵子径，往觅仆夫泉。", 
            "众草寒犹短，群峰晚更妍。", 
            "谁欤结真隐，共老太平年。"
        ], 
        "title": "孤山晚步寄和靖掌祠怀中庸子", 
        "type": "律诗", 
        "yun": "先"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "快雪真无价，丰年定有期。", 
            "腊前才一白，至后已多时。", 
            "玉展琳琅步，花团蛱蝶枝。", 
            "春风在天上，飘入万年池。"
        ], 
        "title": "十二月三日雪", 
        "type": "律诗", 
        "yun": "支"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "仙人白石子，服食受奇方。", 
            "王烈犹餐髓，初平枉叱羊。", 
            "砂床收箭镞，玉屑备糇粮。", 
            "借尔弥明鼎，行窝到处将。"
        ], 
        "title": "煮石窝", 
        "type": "律诗", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "邻近方隅洞，良常别有天。", 
            "草堂朝看雨，药圃夜舂泉。", 
            "邈矣卢鸿乙，奇哉鲁仲连。", 
            "君看遗世者，若个是神仙。"
        ], 
        "title": "良常草堂图", 
        "type": "律诗", 
        "yun": "先"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "绝涧多灵石，中开小洞房。", 
            "醉醒依竹素，晴雨看梅黄。", 
            "树暗莺声涩，岩虚水韵长。", 
            "未能超贾马，自足上羲皇。"
        ], 
        "title": "斋居偶兴", 
        "type": "律诗", 
        "yun": "阳"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "客有拥琴至，吾宁折简招。", 
            "足音垂谷口，雨气截山腰。", 
            "酒倩红泉泻，花为绛节朝。", 
            "不嫌泥泞极，一舸段家桥。"
        ], 
        "title": "午日柬杨廉夫", 
        "type": "律诗", 
        "yun": "萧"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "推枕蘧然觉，高斋人迹稀。", 
            "卷帘芳草短，看雨杏花肥。", 
            "薄暮寒仍在，中林愿稍违。", 
            "一迁随谷鸟，乔木是耶非。"
        ], 
        "title": "雨中", 
        "type": "律诗", 
        "yun": "微"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "忽忽岁云暮，徒兴白首嗟。", 
            "山留待伴雪，春禁隔年花。", 
            "把卷因遮眼，分饧且胶牙。", 
            "自缘身懒惰，莫遣送穷车。"
        ], 
        "title": "除夜", 
        "type": "律诗", 
        "yun": "麻"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "阴涧残梅蘖，临流一向欹。", 
            "但存孤注在，敢恨一生迟。", 
            "冻雨如相喣，春寒不受吹。", 
            "后时翻见独，宰物遂成私。"
        ], 
        "title": "涧北梅□三月始华", 
        "type": "律诗", 
        "yun": "支"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "山中古仙子，无言春寂寥。", 
            "玉容澹朝雨，翠气湿微霄。", 
            "临风怯玩影，弄雪妒攀条。", 
            "拟觅何郎句，还凭翠袖招。"
        ], 
        "title": "萼绿梅", 
        "type": "律诗", 
        "yun": "萧"
    }, 
    {
        "author": "张雨", 
        "era": "元", 
        "subtype": "五言律诗", 
        "text": [
            "箧笥秋非远，尘埃暑实烦。", 
            "遂游千里目，稍待一凉恩。", 
            "僧阁依旁岭，渔梁跨别村。", 
            "谁能从象外，试觅武陵源。"
        ], 
        "title": "山水便面为柳道传作", 
        "type": "律诗", 
        "yun": "元"
    }, 
    {
        "author": "张鸣善", 
        "era": "元", 
        "subtype": null, 
        "text": [
            "漫天坠，扑地飞，白占许多田地。", 
            "冻杀吴民都是你！", 
            "难道是国家祥瑞？"
        ], 
        "title": "咏雪", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "于维我祖，肇基青阳。", 
            "挥为弓正，爰氏以张。", 
            "厥族孔殷，奕叶振芳。", 
            "周仲孝显，汉良智彰。", 
            "释之平决，博望远扬。", 
            "折辕有湛，埋轮有纲。", 
            "吴惮昭直，蜀贤飞刚。", 
            "五龙佐宋，九龄辅唐。", 
            "睢阳之节，山斗与昂。", 
            "燕公之文，江汉叵量。", 
            "玄素遗直，志和真藏。", 
            "下迨五季，全义循良。", 
            "天水之兴，齐贤慨慷。", 
            "乖崖崛起，西土是康。", 
            "横渠道学，于圣有光。", 
            "南轩继之，益炽益昌。", 
            "天开皇元，有公有卿。", 
            "凡吾之冑，皆时之望。", 
            "繄我王父，更世多故。", 
            "服戎前茅，艰险伊屡。", 
            "其周人急，空橐弗顾。", 
            "垂百其龄，可灼平素。", 
            "父年十八，独任家务。", 
            "于江于淮，是乱是溯。", 
            "以隐于贾，以晦其著。", 
            "以俭其出，以阜其聚。", 
            "以开我人，以笃我祜。", 
            "余时昉冠，儒雅是慕。", 
            "维诗维书，靡旦靡暮。", 
            "其业未竟，乃仕乃骛。", 
            "亲实命之，弗荷恒惧。", 
            "幸无失坠，以永终誉。", 
            "岂曰能官，菽水攸助。", 
            "甫出五旬，遂引而去。", 
            "二子丧一，今惟汝独。", 
            "汝兄使存，吾岂汝督。", 
            "兹因诞辰，略汝之告。", 
            "彼圣与贤，非四耳目。", 
            "第性湛然，不汨于欲。", 
            "夫道非远，在志之笃。", 
            "维志之笃，无坚不窟，无远不躅。", 
            "无高不升，无深不瞩。", 
            "其弱可强，其暗可煜。", 
            "铁焉可金，石焉可玉。", 
            "毋小成是梏，毋细娱是逐。", 
            "毋师友是拂，毋祖宗是辱。", 
            "维人之心，匪恶伊善。", 
            "由弗修养，道乃违叛。", 
            "处彼下流，只将孰怨。", 
            "粤天地分，岁月无算。", 
            "此身始有，胡忍涂炭。", 
            "古人遗训，方册具见。", 
            "吾指其南，汝进毋惮。"
        ], 
        "title": "寿子（示引也）", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "有客附书至，封识墨尚新。", 
            "展读笑良久，劝我归及辰。", 
            "我岂不汝怀，爱此泉石邻。", 
            "官事亦既简，又多素心人。", 
            "刘生书满家，扬叟酒味醇。", 
            "而况俱好客，有假眉不颦。", 
            "缅思霄壤间，实与逆旅均。", 
            "焉往非寄寓，奚必家园亲。", 
            "置书桃笙底，且复乐我真。"
        ], 
        "title": "得子强也书诗以答之", 
        "type": "古风", 
        "yun": "真"
    }, 
    {
        "author": "张养浩", 
        "era": "元", 
        "subtype": null, 
        "text": [
            "隆隆暑威歇，稍稍秋意深。", 
            "丰草渐改色，穹林亦萧森。", 
            "况兹风雨夕，微灯翳寒阴。", 
            "潜蛩泄幽语，徂雁遗哀音。", 
            "以我耿耿怀，知子难为心。", 
            "含情睇层昊，咫尺犹商参。", 
            "裹饭孰子遗，载酒孰子斟。", 
            "岂不欲一往，畏彼泥潦侵。", 
            "古人道义交，非惟让分金。", 
            "斯事久索莫，念之恨弥襟。", 
            "愿言轨前躅，尚期勖来今。"
        ], 
        "title": "夜雨寄吕叔泰", 
        "type": "古风", 
        "yun": "侵"
    }, 
    {
        "author": "张养浩", 
        "era": "元", 
        "subtype": null, 
        "text": [
            "湫居厌纷厖，升高百忧失。", 
            "河流耿微明，野烧还故碧。", 
            "太行望中低，断处仍雪色。", 
            "翠华天尺五，金城年万亿。", 
            "美哉山河固，两有险与德。", 
            "区区辽与金，铜驼几荆棘。", 
            "开阖看烟云，兴废感今昔。", 
            "所恨难久留，悲风晚来急。"
        ], 
        "title": "登司天台同李景山元复初分韵得色字", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "物平莫如水，堙阻乃有声。", 
            "云胡在坦夷，起立若纷争。", 
            "无乃沧溟穴，漏泄元气精。", 
            "不然定鬼物，搏激风涛惊。", 
            "奇观天下无，每过烦襟清。", 
            "茫茫彼区域，载物良不轻。", 
            "微水坤焉浮，非天水奚生。", 
            "孰知一脉许，而与天地并。", 
            "因之有真悟，日晏忘濯缨。"
        ], 
        "title": "趵突泉", 
        "type": "古风", 
        "yun": "庚"
    }, 
    {
        "author": "张养浩", 
        "era": "元", 
        "subtype": null, 
        "text": [
            "日月底天庙，阳瘅土脉生。", 
            "习习协风来，颙颙众蛰惊。", 
            "农人服厥亩，薄言事春耕。", 
            "缺堤流㶁㶁，灌木鸣嘤嘤。", 
            "白扉飐青帘，绿野明丹英。", 
            "蚕妇喜形色，牧竖歌传声。", 
            "天随野色遥，山与吟怀清。", 
            "向来悭一际，今者幸四并。", 
            "徜徉子真谷，万事秋毫轻。"
        ], 
        "title": "拟四季归田乐四首 其一 春", 
        "type": "古风", 
        "yun": "庚"
    }, 
    {
        "author": "张养浩", 
        "era": "元", 
        "subtype": null, 
        "text": [
            "北陆展修晷，薰风荐微凉。", 
            "麦波浩无津，细路如桥梁。", 
            "溪光林樾润，雨气桑麻香。", 
            "舂声破幽寂，人影来微茫。", 
            "缺垣谁所居？红碧相低昂。", 
            "翁媪老瓦盆，儿女前捧觞。", 
            "我行适见之，亦觉心乐康。", 
            "昔闻太古俗，今历华胥乡。", 
            "向令早知此，讵使田园荒。", 
            "迷途谅非远，淑景良未央。", 
            "于焉遂平昔，孤陋庸何伤。"
        ], 
        "title": "拟四季归田乐四首 其二 夏", 
        "type": "古风", 
        "yun": "阳"
    }, 
    {
        "author": "张养浩", 
        "era": "元", 
        "subtype": null, 
        "text": [
            "黄云亘郊野，农力今有功。", 
            "兹乃民之天，治理根其中。", 
            "我虽未及粒，已觉饥肠充。", 
            "田头父老过，击壤今岁丰。", 
            "自愧无寸积，坐享雍熙风。", 
            "秋成既如彼，况对菊与枫。", 
            "气澄天宇高，心寂尘累空。", 
            "木落山献体，波缩沙留踪。", 
            "遐兴何悠悠，迅景何匆匆。", 
            "俯仰田舍底，或能保初终。"
        ], 
        "title": "拟四季归田乐四首 其三 秋", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "岁晏日南至，场圃靡所劳。", 
            "告成三务功，盈耳康衢谣。", 
            "鸦飞岭外陂，虹断林边桥。", 
            "将期养疏拙，讵厌居寂寥。", 
            "负暄坐晴檐，煦煦春满袍。", 
            "对山阅吾书，怀古酌彼醪。", 
            "此乐天所靳，何幸及草茅。", 
            "虽非鹿门庞，或庶彭泽陶。", 
            "为诗写幽尚，刊落华与豪。", 
            "集以贻知音，怅望心摇摇。"
        ], 
        "title": "拟四季归田乐四首 其四 冬", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "远山如遁藏，近山如见逼。", 
            "老夫缓策行，超遥历阡陌。", 
            "清风动林木，浮岚上巾帻。", 
            "云雾自远来，忽觉川陆黑。", 
            "霏微数点雨，顾视衣不湿。", 
            "野色含苍茫，如游化人国。", 
            "平生喜清景，揽之欲杯吸。", 
            "讵惟可乐饥，亦足已沈疾。", 
            "幽閒自能年，直恐人未识。", 
            "千载桃源春，莫谓访无迹。"
        ], 
        "title": "郊行", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "野处欲忘世，况乃平昔友。", 
            "寥寥数亩园，甘此养衰朽。", 
            "兹晨君见过，童稚骇而走。", 
            "牙纛明郊原，骑从隘岩薮。", 
            "辉光生泉石，意气排户牖。", 
            "握手论夙心，相看各白首。", 
            "亹亹及经术，眷眷接杯酒。", 
            "嘉我高尚怀，一卧七年久。", 
            "自言微亲老，亦欲谢纷纠。", 
            "从仕非不佳，其奈多掣肘。", 
            "所以明哲人，往往去之陡。", 
            "此言公近谀，彼节余何有？", 
            "本期野老俱，孰敢达者偶。", 
            "渺渺烟林合，浩浩风隧吼。", 
            "涓涓水穿竹，忽忽日低柳。", 
            "出门俱黯然，人影乱田亩。"
        ], 
        "title": "郊居许敬臣廉使见过", 
        "type": "古风", 
        "yun": "有"
    }, 
    {
        "author": "张养浩", 
        "era": "元", 
        "subtype": null, 
        "text": [
            "天历元二载，西土罹荐饥。", 
            "愚时拜中丞，帝曰汝往釐。", 
            "嗷嗷三辅间，十室九困疲。", 
            "行者总沟瘠，居者恒馁而。", 
            "亲戚自鱼肉，遑恤父子离。", 
            "鄠县民有贾，竭力奉母慈。", 
            "阖门为口四，一妻仍一儿。", 
            "操瓢日行丐，有得归母贻。", 
            "不幸值虚往，见母颜忸怩。", 
            "退省百无有，满屋风凄其。", 
            "以汤和糠籺，进母母不怡。", 
            "曰我幼汝饲，非珍即甘饴。", 
            "而汝今我哺，以我犬豕为。", 
            "况我老且病，累汝无几时。", 
            "子惧白其妻，无言第头垂。", 
            "妻曰携此子，从鬻无问谁。", 
            "市呼不见售，复归泣涟洏。", 
            "子心救火急，儿命累卵危。", 
            "阴携至他所，恩爱从此辞。", 
            "解衣缢不殊，反为子禁持。", 
            "取盆拔佩刀，手足随纷披。", 
            "绐云黄犬炙，雅于补衰宜。", 
            "母知口腹美，不悟骨肉亏。", 
            "子幸母解颜，不计妻攒眉。", 
            "余闻惊此言，怒诘官失治。", 
            "使民至如此，赈贷犹迟疑。", 
            "即引造行省，使细陈毫釐。", 
            "且命出儿肉，阖府遍示之。", 
            "饤诸相坐前，余为失声悲。", 
            "促掾状其故，闻上星夜驰。", 
            "或将复徭役，或将表门楣。", 
            "或斥兼金赐，或选好爵縻。", 
            "上以劝臣子，下以安期颐。", 
            "廷议必不爽，命下会有时。", 
            "昔人有埋子，天怜以金遗。", 
            "复有货视者，哀鸣走通逵。", 
            "亦有弃半途，完侄与相随。", 
            "未闻刃所爱，万古犹绝奇。", 
            "嗟哉贾生心，世俗彼乌知。", 
            "毋以贾为忍，毋以贾为痴。", 
            "子失或再有，母失庸可追。", 
            "孰能庭桂惜，使我堂萱萎。", 
            "惟其持是心，屠子如屠狸。", 
            "粤从王政圮，风靡俗亦漓。", 
            "子囊钱贯朽，母箧无针锥。", 
            "子妾曳绮罗，母裙露肤肌。", 
            "不虑亲犹天，以利为根基。", 
            "不究身何来，以货为宗枝。", 
            "于物尚尔靳，矧乃襁褓私。", 
            "嗟哉贾生心，堪为世俗规。", 
            "尝闻前哲言，一孝盖万疵。", 
            "孝可包众善，孝可动两仪。", 
            "孝可神鬼格，孝可贤圣期。", 
            "能孝斯能忠，厥心自亲移。", 
            "愿彼为人子，终身诵吾词。"
        ], 
        "title": "长安孝子贾海诗", 
        "type": "古风", 
        "yun": "支"
    }, 
    {
        "author": "张养浩", 
        "era": "元", 
        "subtype": null, 
        "text": [
            "三年野处云水俱，逢春未始襟颜舒。", 
            "故人持赠木芍药，慰我意重明月珠。", 
            "入门神彩射人倒，荒村争看倾城姝。", 
            "急呼瓶水浴红翠，明窗净几相依于。", 
            "自言私第惟此本，每开蹄毂穷朝晡。", 
            "树高丈许花数十，紫云满院春扶疏。", 
            "栽培直讶天上种，熏染不类人间株。", 
            "有时风荡香四出，举国皆若兰为裾。", 
            "贫家蔀屋仅数椽，照耀无异华堂居。", 
            "天葩如此忍轻负，转首梦断巫山孤。", 
            "明当洒扫迟凫舄，未审肯踵荒寒无。", 
            "余闻感德良勤劬，久习懒散倦世途。", 
            "深藏非是德公傲，索居莫哂仪曹愚。", 
            "禁厨一脔味已得，类推固可知其馀。", 
            "君持诗去为花诵，蜂蝶应亦相欢娱。"
        ], 
        "title": "毛良卿送牡丹", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "山行弥日山益奇，乱峰挟翠如吾随。", 
            "游人联蚁度林杪，细路一线云间垂。", 
            "茫然四顾动心魄，岚光荡秀浮双眉。", 
            "路回宝刹忽风堕，大鹏九万离天池。", 
            "林烟媚景翳复吐，欲见不见神护持。", 
            "松藏雷雨太阴黑，泉迸岩薮银虹驰。", 
            "我来青帝已回驭，太古残雪犹离离。", 
            "一声啼鴂百花落，两崖红雨春淋漓。", 
            "笑驱虎豹坐盘礴，悠悠万古归支颐。", 
            "须臾兴尽下寥廓，长风又送云边诗。", 
            "蓬莱兜率杳何处，无乃造物移于斯。", 
            "往年梦里记曾到，先声已为猿鹤知。", 
            "惜无奇语勒丹壁，坐令清赏成绝痴。", 
            "斜阳忽将瞑色至，山灵应怪归鞍迟。", 
            "人间胜事忌多取，毋使乐极还生悲。"
        ], 
        "title": "游香山", 
        "type": "古风", 
        "yun": "支"
    }, 
    {
        "author": "张养浩", 
        "era": "元", 
        "subtype": null, 
        "text": [
            "庙堂鼎食穷水陆，风纪惠文寒耸玉。", 
            "而君名位不省台，常见私忧结眉目。", 
            "朅来我过白所怀，如枉末伸功未录。", 
            "谆谆三代治安本，修水火金并土木。", 
            "烝民既粒教乃敷，和气春风生比屋。", 
            "自从秦鞅废井田，王政丝棼民湿束。", 
            "利归兼并富齧贫，万世祸基从此筑。", 
            "汉兴文帝殊有为，瓦砾黄金金玉粟。", 
            "蠹农一切悉禁绝，千耦如云四郊绿。", 
            "下及魏晋隋若唐，或耀武功或货黩。", 
            "尽刳民力供上需，何异养身还饵毒。", 
            "间时偶尔值小登，悔祸元出天公独。", 
            "劝农使者徒上功，虚丽祇堪文案牍。", 
            "绎骚后迨五季间，竞投钱镈悬刀镯。", 
            "民间十室九呰窊，父子几何不沟渎。", 
            "吾元有国天所资，世祖躬历艰难熟。", 
            "未遑礼乐刑政颁，首辟司农惟穑督。", 
            "至今在在著作林，枝干排云叶犹沃。", 
            "当时治效概可知，行不赍粮居露宿。", 
            "兹非前圣后圣规，岂特千年万年福。", 
            "统元欲复今何难，政坐因仍弗加勖。", 
            "骏奔期会誇独贤，深竟根株衒能狱。", 
            "毁方求媚为通融，涤垢搜瘢称干局。", 
            "呜呼是岂经远图，刑剭谁虞覆公餗。", 
            "孟氏古称王佐才，照世格言星日煜。", 
            "论治略无奇异闻，唯说耕桑与鸡畜。", 
            "使当此日出此言，可必诸公尽颦蹙。", 
            "圣贤于彼非不知，但恐违天拂民欲。", 
            "窃尝窥管得一斑，端本澄源在当轴。", 
            "仍择师帅专抚绥，且谕臬司精考鞠。", 
            "的行黜陟表惰勤，重立赏罚旌慝淑。", 
            "如斯上下不裕宁，伏锧市朝甘显戮。", 
            "我闻其语汗雨如，始也解颐终项缩。", 
            "半生醉梦郑卫音，一旦醒心韶濩曲。", 
            "刘君刘君策固佳，俯仰悠悠知者孰？", 
            "传存拾沈示永箴，书著兴戎昭往躅。", 
            "君不见东家求官交近侍，西家豪富相徵逐。", 
            "奈何温饱不自谋，日为黎黔欲长哭！", 
            "我知君心如古人，我知君才非世俗。", 
            "子牟身远志在廷，梁父调高音振谷。", 
            "贾生流涕叫虎关，屈叟甘心葬鱼腹。", 
            "旧闻造物辅善良，比岁看来亦翻覆。", 
            "纷纷已往姑莫论，目击试将吾友卜。", 
            "承家千里止一男，半夜麒麟去何速。", 
            "泪巾又燥女又殇，兰玉埋香见无复。", 
            "士夫固以贫为常，门户那堪祸相属。", 
            "我尝送米犹见却，一芥他人肯轻触。", 
            "处勤节义愈凛然，风雪倒山松柏矗。", 
            "迩来踪迹尤可嗟，十倍戒途舆脱辐。", 
            "劳劳簿领头斑白，承务酬官在昏夙。", 
            "否极或者泰运还，有诏吏止七品服。", 
            "君由弱冠冠儒冠，一概谁分鸾与鹏？", 
            "世间屯难表里攻，阮籍途穷未为促。", 
            "昨朝跋马过所居，圭荜荒凉雀堪扑。", 
            "座无裀褥甑生尘，庋有诗书盘苜蓿。", 
            "归来叹羡原宪贫，却顾轻肥还自恧。", 
            "蹇余亦本山野民，仕路强趋终蹐局。", 
            "向非亲命须官为，定买烟霞事耕斸。", 
            "书生所见然颇同，欲奋不能宁韫椟。", 
            "因知世事如意少，讵止君家为不足。", 
            "子孙笋列多冥顽，玉帛山堆足忧辱。", 
            "国忠贵显奴隶憎，黄宪清贫古今伏。", 
            "人生果在官有无，可与智言难众告。", 
            "今晨霁色雨洗新，群木疏明丽朝旭。", 
            "一杯陶写千古情，我起踏筵君击筑。", 
            "天开罗幌云千叠，地展锦屏山四簇。", 
            "不须华俎饤薧鲜，政要露杯羞杞菊。", 
            "须臾酩酊彼此忘，哀玉满庭风动竹。"
        ], 
        "title": "赠刘仲宪", 
        "type": "古风", 
        "yun": null
    }, 
    {
        "author": "张养浩", 
        "era": "元", 
        "subtype": null, 
        "text": [
            "往年尝梦蓬莱宫，三山鳌背谣虚空。", 
            "沧溟俯视一衣带，银河鼓浪来天风。", 
            "兹游良不异畴昔，半日惝恍迷西东。", 
            "平生颇似有仙分，足迹未到神先通。", 
            "层楼复观此谁构，只疑天巧非人工。", 
            "绕檐松影黑于海，步惊栖鹤翔云中。", 
            "西山亦喜得佳客，巍峨相向如争功。", 
            "辽金兴废渺何许？今人一笑怜鸡虫。", 
            "须臾遍历至方丈，壶酒盘果罗青红。", 
            "心清已觉破烦暑，左右况复扇两童。", 
            "道人见我乐幽胜，故为留恋谈无穷。", 
            "鼎铛百沸失膏火，风水万里忘萍蓬。", 
            "默求诗句为相答，半醉挥出毫端虹。", 
            "烟云满室动鬼神，不但为彼开盲聋。", 
            "笑谈人境两相称，此会讵与寻常同。", 
            "却愁归去到尘世，又随俗迹堕樊笼。"
        ], 
        "title": "过长春宫", 
        "type": "古风", 
        "yun": "东"
    }, 
    {
        "author": "张养浩", 
        "era": "元", 
        "subtype": null, 
        "text": [
            "兴来放步白云岭，海阔天高异人境。", 
            "乱山万马东南驰，只恐郊原碎俄顷。", 
            "乾坤谁管白鸟閒，今古空馀野烟冷。", 
            "何当结屋最上头，摆脱尘纷事幽屏。"
        ], 
        "title": "西岩醉笔", 
        "type": "古风", 
        "yun": "梗"
    }, 
    {
        "author": "张养浩", 
        "era": "元", 
        "subtype": "五言绝句", 
        "text": [
            "昨朝醉田间，欲借山为枕。", 
            "青山不肯前，却枕白云寝。"
        ], 
        "title": "郊饮醉归", 
        "type": "绝句", 
        "yun": "寝"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "县斋公退炷炉熏，聊为尘烦一解纷。", 
            "开户不教香远去，簟纹浮动半窗云。"
        ], 
        "title": "堂邑宣化堂退食", 
        "type": "绝句", 
        "yun": "文"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "云驳疏阴漏日华，昽昽晨色散林鸦。", 
            "马前怪底犹明月，路转满川荞麦花。"
        ], 
        "title": "行水灾郊外", 
        "type": "绝句", 
        "yun": "麻"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "十年坚卧玉溪东，多谢山灵肯我容。", 
            "为问赏心谁是伴？抱云挂月两奇峰。"
        ], 
        "title": "绰然亭口号", 
        "type": "绝句", 
        "yun": "冬"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "放眼乾坤独倚阑，古今如梦水云閒。", 
            "南山也解留连客，直送岚光到坐间。"
        ], 
        "title": "过李溉之天心亭", 
        "type": "绝句", 
        "yun": "删"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "封章曾拜殿廷间，凛凛丰仪肃九关。", 
            "回首桥山泪成血，逢君不忍问龙颜。"
        ], 
        "title": "赠李秘监（至治间曾画御容）", 
        "type": "绝句", 
        "yun": "删"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "为臣惟命敢辞难，脱遇艰难亦自安。", 
            "试看子卿持节处，雪花如席不知寒。"
        ], 
        "title": "咏史（录四） 其一 苏武", 
        "type": "绝句", 
        "yun": "寒"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "解印归来老分甘，素衣不受一尘沾。", 
            "忽惊有诏从天下，顿觉衰癃十倍添。"
        ], 
        "title": "咏史（录四） 其二 龚胜", 
        "type": "绝句", 
        "yun": "盐"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "交道衰微数百年，死亡谁肯与周全。", 
            "如何当日陈蕃榻，止为南州孺子悬。"
        ], 
        "title": "咏史（录四） 其三 朱震", 
        "type": "绝句", 
        "yun": "先"
    }, 
    {
        "author": "张养浩", 
        "era": "元", 
        "subtype": "七言绝句", 
        "text": [
            "鹿门佳处恣游遨，谁识沈冥一世豪。", 
            "莫把功名论出处，卧龙终让德公高。"
        ], 
        "title": "咏史（录四） 其四 庞德公", 
        "type": "绝句", 
        "yun": "豪"
    }, 
    {
        "author": "张伯淳", 
        "era": "元", 
        "subtype": null, 
        "text": [
            "七日新秋，还又记、生申初度。", 
            "清梦到、小桥流水，翔蓬深处。", 
            "去岁滦京犹望远，今年谈宴知谁与。", 
            "想荷翻、翠盖饱凉飔，时掀舞。", 
            "何时吸，惊盘露。", 
            "何必颂，长明炬。", 
            "更何须伊召，何须巢许。", 
            "但有金丹消息在，待将铜狄摩挲去。", 
            "尽西湖、山水四时佳，宜晴雨。"
        ], 
        "title": "满江红 次韵寿雪涧兄", 
        "type": "词", 
        "yun": null
    }, 
    {
        "author": "张伯淳", 
        "era": "元", 
        "subtype": null, 
        "text": [
            "省闼丝纶，早传到、和羹消息。", 
            "无限事、但从纲领，认教端的。", 
            "回省平生游宦处，那曾些个由人力。", 
            "算知心、惟有好湖山，秋澄碧。", 
            "从此去，开寿域。", 
            "缘底事，催行色。", 
            "傍重阳时候，且排瑶席。", 
            "何待殷勤斟菊水，底须托兴青松柏。", 
            "愿年年、浓蘸绣江波，供词笔。"
        ], 
        "title": "满江红 寿张绣江", 
        "type": "词", 
        "yun": null
    }, 
    {
        "author": "张养浩", 
        "era": "元", 
        "subtype": "五言律诗", 
        "text": [
            "一懒将成性，春游尚尔勤。", 
            "花攲知雨力，水皱见风文。", 
            "碧落一明月，青山半白云。", 
            "却愁从此去，尘冗又纷纷。"
        ], 
        "title": "山行", 
        "type": "律诗", 
        "yun": "文"
    }, 
    {
        "author": "张养浩", 
        "era": "元", 
        "subtype": "五言律诗", 
        "text": [
            "我爱云庄好，溪流转玉虹。", 
            "惊飙荷背白，残照鸟身红。", 
            "远意微茫外，真欢放浪中。", 
            "终身能若此，甘作灌园翁。"
        ], 
        "title": "我爱云庄好四首 其一", 
        "type": "律诗", 
        "yun": "东"
    }, 
    {
        "author": "张养浩", 
        "era": "元", 
        "subtype": "五言律诗", 
        "text": [
            "我爱云庄好，柴门俗客稀。", 
            "行田虫扑帽，坐树蚁缘衣。", 
            "云水一铜镜，霜林万锦机。", 
            "东冈陂故在，辞聘未全非。"
        ], 
        "title": "我爱云庄好四首 其二", 
        "type": "律诗", 
        "yun": "微"
    }
]