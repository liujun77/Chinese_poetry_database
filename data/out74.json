[
    {
        "author": "陈蔚昌", 
        "era": "清", 
        "subtype": "七言绝句", 
        "text": [
            "为君破例敞紫荆，涤罢茶罂又酒罂。", 
            "满径落花忙未扫，郊迎聊借楮先生。"
        ], 
        "title": "闻刘八丈过访戏书一纸迎之", 
        "type": "绝句", 
        "yun": "庚"
    }, 
    {
        "author": "陈肇昌", 
        "era": "清", 
        "subtype": null, 
        "text": [
            "八尺昂藏一老子，短棹苍江弄烟水。", 
            "占尽风流卖尽痴，手挽颓波追正始。", 
            "倚马曾飞羽檄文，英雄原上悲残垒。", 
            "千载遭逢吏隐间，转瞬浮云皆敝屣。", 
            "兰芷由来楚泽多，朝朝采撷行还止。", 
            "海内声华久识君，相逢却在武昌市。", 
            "晴川黄鹤几招邀，载月传笺兴无比。", 
            "相如善病复多情，白头红粉同欢倚。", 
            "四壁萧然不厌贫，千金散去浑闲事。", 
            "朝来束书忽告归，吴头楚尾知何处。", 
            "笑指郢中是故乡，十幅蒲帆去若咫。", 
            "听雪楼中景物清，锦瑟湘帘如画里。", 
            "只今赤日拂江长，芳草王孙行未已。", 
            "劝君缓棹待秋风，一片青山何彼此。"
        ], 
        "title": "望是故乡行次韵送毛子霞隐君归郢", 
        "type": "古风", 
        "yun": null
    }, 
    {
        "author": "陈翡翠", 
        "era": "清", 
        "subtype": null, 
        "text": [
            "桃叶。桃叶。", 
            "渡口双双绣屧。霞明日暮城西。", 
            "几阵东风絮飞。飞絮。", 
            "飞絮。归去独眠情绪。"
        ], 
        "title": "转应曲（见《众香词》）", 
        "type": "词", 
        "yun": null
    }, 
    {
        "author": "陈翡翠", 
        "era": "清", 
        "subtype": null, 
        "text": [
            "阵阵金风吹未歇。", 
            "雨扑风斜，渐近题糕节。", 
            "欲采黄花盈袖折。", 
            "隔墙啼鸟偏饶舌。", 
            "檐马叮咚随打叶。", 
            "强慰加餐，无奈愁肠结。", 
            "罗袂飘摇愁病怯。", 
            "篱边莫说囊萸日。"
        ], 
        "title": "蝶恋花 秋思", 
        "type": "词", 
        "yun": null
    }, 
    {
        "author": "陈翡翠", 
        "era": "清", 
        "subtype": null, 
        "text": [
            "谁能忘得。", 
            "是前夜灯光，去年春色。", 
            "月小时来，月高时去，梦里还呼堪惜。", 
            "半吐半吞心事，难住难留踪迹。", 
            "飘摇似、纥干冻雀，未成羽翼。", 
            "相忆。", 
            "分离处，换来骏马，纵好如何值。", 
            "叶上荷珠，风前残蜡，能度几番朝夕。", 
            "绝怪阿苏短倖，耳畔东东忘忆。", 
            "含凄妒、燕脂赵粉，成双成匹。"
        ], 
        "title": "喜迁莺 有怀", 
        "type": "词", 
        "yun": null
    }, 
    {
        "author": "陈睿思", 
        "era": "清", 
        "subtype": null, 
        "text": [
            "卢仝家贫无长物，一婢一奴屋数间。", 
            "先生之贫异于是，破灶颓堕寒无烟。", 
            "途穷厌见俗眼白，饿死不食嗟来食。", 
            "骄儿不袜脚冻皴，老妻无食面黧黑。", 
            "一间茅屋四壁空，雨淋日炙号长风。", 
            "蟏蛸入户苍鼠立，夜寒僵卧牛衣中。", 
            "屯蹶否塞贫且病，忧思感愤明其衷。", 
            "险语突兀泣神鬼，奇气磊落撑苍穹。", 
            "豪家婢仆何昌丰，睢盱俳笑老秃翁。", 
            "白日晦昧吾道穷，此辈何足填心胸。", 
            "喘月之牛负涂豕，纷纷轻薄应如此。", 
            "君不见季次原宪留清名，斯人今日常不死。"
        ], 
        "title": "赠张永夫", 
        "type": "古风", 
        "yun": null
    }, 
    {
        "author": "陈睿思", 
        "era": "清", 
        "subtype": null, 
        "text": [
            "明熹宗时朋党盛，君子小人互争竞。", 
            "小人道长君子消，宦官乘时盗国柄。", 
            "委鬼茄花互连结，睗睒跳踉意气横。", 
            "朝拜假父夕拜官，山鬼昼出白日暝。", 
            "顾命元臣愤不平，群贤交章以死诤。", 
            "宫中府中羽翼成，涕泣青蒲血空迸。", 
            "深居九关啄天下，收缚清流纳诸阱。", 
            "狂澜已将砥柱摧，疾风那怕秋草劲。", 
            "红丸梃击连移宫，三案手翻乱廷平去。", 
            "公然撰刻示天下，正者曰邪邪曰正。", 
            "吁嗟朝士蒙恶声，杨左诸臣一网尽。", 
            "转瞬烈帝登明堂，黑白分明是非定。", 
            "小人束手空怨嗟，君子弹冠更相庆。", 
            "所怜奸慝暂退藏，天下纷纷终不靖。", 
            "譬如痈疽生腹心，毒气烁体亡身命。", 
            "药石虽能溃腐肉，瞑眩不救膏肓病。", 
            "我思其殃谁所致，终之者魏始者郑。", 
            "谋危太子心计深，挟狡矜凶口语佞。", 
            "光宗即位不永年，太平天子生难更。", 
            "后来邦国日殄瘁，蛾贼纵横遍枭獍。", 
            "《要典》虽焚事已迟，庙堂空见忧心怲。", 
            "九州龙战血玄黄，其先履霜阴始凝。", 
            "后世人君其戒之，莫使女子奄人与国政！"
        ], 
        "title": "阅三朝要典", 
        "type": "古风", 
        "yun": null
    }, 
    {
        "author": "陈睿思", 
        "era": "清", 
        "subtype": null, 
        "text": [
            "丁公小永孙子棻，崎嵚厉落非庸人。", 
            "兴酣对客拔剑舞，飞电睒睒风轩轩。", 
            "坐客观者喜且愕，丁生材武超人群。", 
            "生云小子何足算，公等未见先将军。", 
            "将军自少性敢决，翘关负来空千钧。", 
            "生平武事略可数，钩戟剑槊刀枪弴。", 
            "就中剑舞尤第一，上马下马皆如神。", 
            "白猿遁逃不敢进，青龙仿佛缠其身。", 
            "余闻自恨生已晚，不得身与将军亲。", 
            "将军更有遗事否，余为倾耳君具陈。", 
            "生云昔时有草窃，啸聚海岛如云屯。", 
            "醢人之骨食人肉，元戎束手徒逡巡。", 
            "吾祖仗剑往杀贼，髑髅带血枭辕门。", 
            "贼中岂少强健者，直前捕斩犹孤㹠。", 
            "后来贼平受上赏，皆由一剑成功勋。", 
            "只今吾祖已没世，英风猛气犹生存。", 
            "此剑时时吐光怪，匣里龙啸清宵闻。", 
            "同人拔鞘决眼觑，殷红战血痕疑新。", 
            "昔闻陇西世受射，将军之后应生君。", 
            "君今好文不好武，性嗜奇古师皇坟。", 
            "自言今者特偶耳，儿戏恐使他人嗔。", 
            "劝君只合绳祖武，毋徒健笔扛龙文。", 
            "古来武人画麟阁，文士老死荒江滨。", 
            "君不见贱子学书不学剑，途穷恸哭空酸辛。"
        ], 
        "title": "观丁将军故剑", 
        "type": "古风", 
        "yun": null
    }, 
    {
        "author": "陈睿声", 
        "era": "清", 
        "subtype": "五言律诗", 
        "text": [
            "地僻尘嚣远，庭荒草木闲。", 
            "鸣雏过竹里，放鹤起柴关。", 
            "爇菊分深浅，看花成往还。", 
            "不愁红烛跋，霜月照池湾。"
        ], 
        "title": "同学诸公邀汝阴刘公雍嘉禾朱子葆句章姜西溟鹿城徐爇初过黛影园看菊即席分得湾字", 
        "type": "律诗", 
        "yun": "删"
    }, 
    {
        "author": "陈瑸", 
        "era": "清", 
        "subtype": "五言绝句", 
        "text": [
            "天下崎岖路，无如越巂西。", 
            "重山复重壑，但有杜鹃啼。"
        ], 
        "title": "行越巂道中", 
        "type": "绝句", 
        "yun": "齐"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "江流亘金焦，帆樯密无数。", 
            "千艘万艘中，扁舟竞飞渡。", 
            "回头瞰中流，茫茫起烟雾。", 
            "急雨爽然来，翘肩客如鹭。", 
            "欲宿投何方，停桡问前渡。", 
            "灯火两三星，微茫辨瓜步。"
        ], 
        "title": "自七濠口放舟至瓜步遇雨", 
        "type": "古风", 
        "yun": "遇"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "谢公已去谪仙死，地底诗魂呼不起。", 
            "人世迢迢千百年，玆山苍翠犹如此。", 
            "朅来江水孤帆过，山光水光相荡摩。", 
            "此行翻恨风太利，未能舣棹穷搜罗。", 
            "停杯遥向山灵语，山与诗人共今古。", 
            "诗人一去不复留，山中灵气谁为主。", 
            "我欲题诗最上头，挥毫谡谡风生秋。", 
            "腕中仿佛作云气，如有山灵来语愁。"
        ], 
        "title": "舟中望敬亭山", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "枢垣寂无事，红药当阶翻。", 
            "舍人儤直归，长揖忘寒暄。", 
            "文体厌卑靡，导河寻其源。", 
            "空山调玉琴，一洗筝琶暄。"
        ], 
        "title": "赠友七首 其一 曾印若", 
        "type": "古风", 
        "yun": "元"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "我闻戴安道，对使能破琴。", 
            "奴隶视王侯，豁达开胸襟。", 
            "天寒雪欲落，浮云常阴阴。", 
            "安得剡溪舟，与之谈素心。"
        ], 
        "title": "赠友七首 其二 戴子辉", 
        "type": "古风", 
        "yun": "侵"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "忆昔初入都，有客衣冠随。", 
            "吾师为我言，汝当师视之。", 
            "暇日通一刺，饫我言如饴。", 
            "不怨别君速，徒嗟识君迟。"
        ], 
        "title": "赠友七首 其三 唐景星", 
        "type": "古风", 
        "yun": "支"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "留侯方少年，状貌何魁梧。", 
            "慷慨思见用，一击中副车。", 
            "骐骥不受柙，威凤岂在笯。", 
            "功成访赤松，行将与子俱。"
        ], 
        "title": "赠友七首 其四 陈聘臣", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "次公颇好饮，终日常醺醺。", 
            "还将问字酒，觞之草玄亭。", 
            "世情鲁酒薄，君独醇醪醇。", 
            "知君醉非醉，众中还独醒。"
        ], 
        "title": "赠友七首 其五 陈幼诜", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "太阿初出匣，光景难逼视。", 
            "入水刳蛟龙，在陆剸犀兕。", 
            "世无雷焕知，空向丰城委。", 
            "姑为什袭藏，留待及锋试。"
        ], 
        "title": "赠友七首 其六 陈梦陶", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "丹山两灵鸟，同游凤池头。", 
            "秋风飒然来，一去复一留。", 
            "留者鸣虞廷，去者安所求。", 
            "天渊何足论，咫呎判沈浮。"
        ], 
        "title": "赠友七首 其七 徐挹泉", 
        "type": "古风", 
        "yun": "尤"
    }, 
    {
        "author": "陈熙治", 
        "era": "清", 
        "subtype": null, 
        "text": [
            "碧玉小家女，生年十三五。", 
            "阿父为农阿兄贾，阿娘札札鸣机杼。", 
            "自幼生来不解愁，练裳椎髻妙无俦。", 
            "问名偶有邻家子，倚槛无言空自羞。", 
            "地底腾腾喧战鼓，剧贼蜂屯遍吴楚。", 
            "强随父母出兵间，故乡回首成焦土。", 
            "凤泊鸾飘年复年，啼痕零落有谁怜。", 
            "一朝天半罡风起，吹入青楼大道边。", 
            "高楼巀嶪临黄浦，万斛明珠一歌舞。", 
            "辛苦空怜鸩作媒，浮沈难共鸳为侣。", 
            "妾身虽逐路旁花，妾心不作沾泥絮。", 
            "传来消息满江乡，一棹迎归下渡航。", 
            "点臂宫砂红彻骨，缝衣针脚密成行。", 
            "银汉无波愁似洗，乐昌破镜重圆矣。", 
            "梦里犹闻错愕声，灯前善保葳蕤体。", 
            "愿随厮养守田园，不同姊妹娇罗绮。", 
            "繁华篻箨义蒿衡，农家有女犹如此。", 
            "吁嗟乎，农家有女犹如此。"
        ], 
        "title": "碧玉篇", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "去年看月秦淮上，两岸笙歌催画桨。", 
            "今年置酒熙春堂，两枝桦烛摇秋光。", 
            "去年今年一弹指，客程已隔三千里，圃圞明月犹如此。", 
            "两年游历偕谁同，座中惟有曾南丰。", 
            "其馀数子各天末，想见秋闱落笔如长虹。", 
            "吁嗟乎，旧雨去，今雨来，眼前落落皆仙才。", 
            "人生离合偶然耳，不如一饮三百杯。", 
            "六街无尘官析静，哀丝豪竹声交迸。", 
            "当筵一曲紫云回，疑向广寒宫里听。", 
            "冰轮已侧清宵分，碧空无际流银云。", 
            "主人爱客不辞醉，豪气如揖平原君。", 
            "轩窗四敞雕轮驻，如此良宵肯虚度。", 
            "举杯欲饮心茫然，明年今日在何处。"
        ], 
        "title": "中秋日赵仲固前辈招同曾君表比部祝吏香太守饮熙春堂，即席赋赠并呈君表", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "七年以长为昆弟，古有元白今孙洪。", 
            "四人交谊各千古，惟君与我将毋同。", 
            "君之生日先子瞻，我之生日同剑南。", 
            "两人才名满天下，惟君无愧我独惭。", 
            "吁嗟乎，古人不可作，今人胡可薄。", 
            "吾人立身各有真，何必侈口论古人。", 
            "虞山山麓饮君酒，新诗一篇酒一斗。", 
            "一杯入手两无言，醉眼瞢腾看苍狗。"
        ], 
        "title": "与君表饮虞山酒肆，醉后赋呈，即邀同作", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "不刍不秣力不疲，人待汝饱汝则饥。", 
            "一日千里行如驰，随其后者毋鞭笞。", 
            "西邻老农苦胼胝，霪雨沐首日灼肌。", 
            "朝分一陇夕不治，协力已殆空嗟咨。", 
            "东邻老农哑然嗤，我有桐马无靮羁。", 
            "以代耕作用颇宜，背如覆瓦使两髀。", 
            "腹如小舟亦可维，系以束藁引以縻。", 
            "耸涌滑汰任所之，往往踏破青琉璃。", 
            "春云阴阴雨丝丝，新秧淬水针参差。", 
            "与汝朝夕相扶持，安用物色骊黄为。", 
            "金鞍玉勒谁家儿，长堤短陌供娱嬉。", 
            "朅来陇畔行迟迟，顾影顿失空群姿。", 
            "吁嗟乎，伏波铜马不可骑，诸葛木马制已遗。", 
            "悯汝力作赠汝诗，不有伯乐其谁知。"
        ], 
        "title": "东坡年五十九南迁过泰和县，作秧马歌赠曾移忠。观其体物浏亮，托思深远，心声心画，绘影绘声，洵乎合水车之咏，并入农书，而嗣泥橇之风，垂为器谱。粤以首夏农事方兴，黄云乍收，碧毯如织。谨次其体，以俟采风者览云", 
        "type": "古风", 
        "yun": null
    }, 
    {
        "author": "陈熙治", 
        "era": "清", 
        "subtype": null, 
        "text": [
            "水为佩，风为裳，徘徊白凤随君王。", 
            "剑光照空天自碧，芙蓉凝红得秋色，天遣裁诗花作骨。", 
            "长歌破衣襟，短歌断白发，元气茫茫收不得。", 
            "鸢肩公子二十馀，碧峰海面藏灵书。", 
            "短策齐裁如梵夹，漏吹水咽玉蟾蜍。", 
            "欲说春心无所似，忆君清泪如铅水。", 
            "纱帷昼暖墨花香，莫忘作歌人姓李。"
        ], 
        "title": "新吾同年手写昌谷集，并摹其小像于简端，谨缀其中语以为之赞", 
        "type": "古风", 
        "yun": null
    }, 
    {
        "author": "陈毓秀", 
        "era": "清", 
        "subtype": null, 
        "text": [
            "斋头十日坐，兀兀倦腰足。", 
            "携筇问东皋，村路渐能熟。", 
            "回溪抱柴门，水色净于沐。", 
            "缘崖翳丛筱，一径出寒绿。", 
            "颓阳忽西匿，朔吹振林木。", 
            "稍见烟中人，行行带归犊。"
        ], 
        "title": "秋原晚眺", 
        "type": "古风", 
        "yun": null
    }, 
    {
        "author": "陈毓秀", 
        "era": "清", 
        "subtype": null, 
        "text": [
            "孝子顺孙人当为，斯理至庸无少畸。", 
            "殷殷返哺鸟之私，不闻以惨行其慈。", 
            "老人抱孙情至怡，旨甘分给恒有之。", 
            "即虑儿饱母或饥，瓶罄罍耻宜责谁。", 
            "埋儿勿论儿无知，有嗣乏嗣亲其悲。"
        ], 
        "title": "郭巨庙", 
        "type": "古风", 
        "yun": "支"
    }, 
    {
        "author": "陈嘉宣", 
        "era": "清", 
        "subtype": "七言绝句", 
        "text": [
            "黄木为冠葛作衣，淡然无欲是玄机。", 
            "茂林深处人来少，独掩柴关坐翠微。"
        ], 
        "title": "山居", 
        "type": "绝句", 
        "yun": "微"
    }, 
    {
        "author": "陈嘉", 
        "era": "清", 
        "subtype": null, 
        "text": [
            "春到孤山，满山密糁胭脂颗。", 
            "翠禽啼过。", 
            "只恐繁英堕。", 
            "细萼如椒，鬓角簪应可。", 
            "东风裹。", 
            "圆苞紧锁。", 
            "不许芳心破。"
        ], 
        "title": "点绛唇 咏梅蕊", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "望里魂销。", 
            "和烟和雨，绿遍亭皋。", 
            "半拂征尘，半牵离恨，乱逐风飘。", 
            "踏青才过花朝。", 
            "听一路、莺声画桥。", 
            "浅蹙颦眉，微开倦眼，低舞纤腰。"
        ], 
        "title": "柳梢青 新柳", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "冰簟银床暑不侵。", 
            "绿阴满地一蝉吟。", 
            "帘栊如水昼愔愔。", 
            "紫蕙初开堪作佩，红莲虽好未宜簪。", 
            "闲评花谱惯停针。"
        ], 
        "title": "浣溪沙 夏日闺思", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "借病常耽睡，贪闲易惹愁。", 
            "旧时影事到心头。", 
            "叹息韶华如水、付东流。", 
            "香烬还重炷，帘垂不上钩。", 
            "一星灯火黯妆楼。", 
            "偏是风风雨雨、作深秋。"
        ], 
        "title": "南柯子 秋夜遣怀，和陆芝仙", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "停针无语倚妆台。", 
            "花信费疑猜。", 
            "山桃未破，海棠犹睡，林杏初开。", 
            "今年毕竟春寒重，梁燕不曾来。", 
            "清明时节，阴晴气候，懊恼情怀。"
        ], 
        "title": "眼儿媚 清明时节馀寒殢人，燕子不来，悄然有感", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "银汉无声珠露湿。", 
            "一抹秋痕，沁透诗人骨。", 
            "冰簟凉生清梦惬。", 
            "枕边茉莉花如雪。", 
            "风飏罗帷灯欲灭。", 
            "切切凄凄，向曙啼蛩急。", 
            "远寺钟鸣催落月。", 
            "纱窗微透东方白。"
        ], 
        "title": "蝶恋花 秋夜不寐，枕上口占", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "芳事倏将残。", 
            "新愁镜里看。", 
            "薄罗衣、尚怯馀寒。", 
            "不为伤春非中酒，将一味、病阑珊。", 
            "咫尺阻云山。", 
            "音书寄便难。", 
            "报高堂、两字平安。", 
            "琐屑家常君莫问，须努力、劝加餐。"
        ], 
        "title": "唐多令 外子客海昌，以词见寄，谱小令答之", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "芳草侵阶，落花辞树。", 
            "韶光一半随流去。", 
            "杏饧门巷又清明，踏青试约邻家女。", 
            "旅燕初归，流莺欲语。", 
            "垂杨绿遍闲庭宇。", 
            "二分春色一分阴，一分不定晴和雨。"
        ], 
        "title": "踏莎行 花朝", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "宵深倦绣。", 
            "细数铜壶漏。", 
            "剔尽釭花红似豆。", 
            "人比影儿还瘦。", 
            "窗前悔种梧桐。", 
            "飘摇易感秋风。", 
            "欲写音书寄远，天边盼断飞鸿。"
        ], 
        "title": "清平乐 题家书后寄外", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "幕底层阴黯绮栊。", 
            "柳枝摇曳怨东风。", 
            "鹧鸪声里春将晚，满地苍苔糁落红。", 
            "情默默，恨重重。", 
            "一年芳事惜匆匆。", 
            "縻芜远道无消息，肠断零烟剩雨中。"
        ], 
        "title": "鹧鸪天 春晚", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "饧箫声里逢寒食，花映重帘。", 
            "柳插高檐。", 
            "芳草萋萋绿似烟。", 
            "踏青怕上西湖路，莺语堤边。", 
            "鹃泣山前。", 
            "麦饭家家扫墓田。"
        ], 
        "title": "采桑子 丁已寒食", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "弓刀结束。戎装貌出人如玉。", 
            "单骑从征。也学男儿愿请缨。", 
            "嗟嗟奇事。深闺姓氏垂青史。", 
            "绝塞冰天。只比看羊少七年。"
        ], 
        "title": "减字木兰花 题孙蘋桥画木兰从军图", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "彩笔炫风神。", 
            "谱入金荃认不真。", 
            "如此才华谁比拟，前身。", 
            "应是钟陵写韵人。", 
            "题遍镜湖春。", 
            "缕雪裁冰句崭新。", 
            "除却花帘称敌手，纷纷。", 
            "巾帼论词合让君。"
        ], 
        "title": "南乡子 题赵君兰碧桃仙馆词", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "铁马颤楼阴。", 
            "风撼疏林。", 
            "荒烟满地乱蛩吟。", 
            "街鼓迢迢更漏转，月色将沉。", 
            "何处捣寒砧。", 
            "捣碎秋心。", 
            "天边孤雁递哀音。", 
            "啼彻城乌鸡动野，好梦难成。"
        ], 
        "title": "浪淘沙 枕上杂闻秋声，谱成此解", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "苏堤长。白堤长。", 
            "百卉齐开斗艳阳。莺莺燕燕忙。", 
            "桃花香。柳花香。", 
            "画舫笙歌满岸傍。销金锅未荒。"
        ], 
        "title": "长相思 春日湖上", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "云鬟装就娇模样。罗带风前飏。", 
            "手拈花朵下瑶阶。引得一双蝴蝶、过墙来。", 
            "寻香摘艳来还去。欲住何曾住。", 
            "飞飞飞傍玉搔头。好把轻罗小扇、向前兜。"
        ], 
        "title": "虞美人 题美人扑蝶图", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "试问春归何处。", 
            "几度欲留不住。", 
            "楼上子规啼，似向东风说与。", 
            "归去。", 
            "归去。", 
            "满院落红如雨。"
        ], 
        "title": "如梦令 春尽日闻杜宇声有感", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "菊瘦黄荒秋意老。", 
            "记得临行，曾说归期早。", 
            "转眼重阳都过了。", 
            "刀环数遍愁怀悄。", 
            "别后双娥慵不扫。", 
            "盼煞音书，喜听□尼报。", 
            "况说他乡知己少。", 
            "远游争似家居好。"
        ], 
        "title": "蝶恋花 戊午秋晚寄外沪城", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "风雪近残年。", 
            "恁受别离滋味⑴。", 
            "梦中倘许相随，奈关山迢递。", 
            "亏它征雁带书来，珍重万金抵。", 
            "料得羁愁难遣，早商量归计。"
        ], 
        "title": "好事近 己未冬月得外子崇川见寄词，知有归意，即用原韵为答", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "钱江东去，荡一枝柔橹。", 
            "大好溪山快重睹。", 
            "算全家数口、同上租船，凝眺处，隔岸峰青无数。", 
            "桃源今尚在，黄发垂髫，不识人间战争苦。", 
            "即此是仙乡，千百年来，看鸡犬、桑麻如故。", 
            "问何日、扁舟赋归欤，待扫尽欃枪、片帆重度。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "陈毓秀", 
        "era": "清", 
        "subtype": "七言绝句", 
        "text": [
            "雨歇秋空散晚霞，清泉激激响溪沙。", 
            "荒原落日行人少，白遍野田荞麦花。"
        ], 
        "title": "即目", 
        "type": "绝句", 
        "yun": "麻"
    }, 
    {
        "author": "陈毓秀", 
        "era": "清", 
        "subtype": "七言绝句", 
        "text": [
            "雨后新凉嫩似秋，平原万绿豁吟眸。", 
            "依依最是西山色，直送封轺过涿州。"
        ], 
        "title": "良乡道中", 
        "type": "绝句", 
        "yun": "尤"
    }, 
    {
        "author": "陈毓秀", 
        "era": "清", 
        "subtype": "七言绝句", 
        "text": [
            "几行松栎簇山家，一带蒹葭护水涯。", 
            "夹道清渠三十里，晚凉红藕乱开花。"
        ], 
        "title": "磁州道中", 
        "type": "绝句", 
        "yun": "麻"
    }, 
    {
        "author": "陈毓秀", 
        "era": "清", 
        "subtype": "七言绝句", 
        "text": [
            "仙佩双垂俨帝姝，九疑云气望模糊。", 
            "落花谁写春归怨，斑竹丛深响鹧鸪。"
        ], 
        "title": "黄陵庙", 
        "type": "绝句", 
        "yun": "虞"
    }, 
    {
        "author": "陈毓秀", 
        "era": "清", 
        "subtype": "七言绝句", 
        "text": [
            "已是漫漫厌路长，坚冰忽阻大河黄。", 
            "山川未尽中原险，教历兴亡古战场。"
        ], 
        "title": "荥泽河冻绕行孟津西渡", 
        "type": "绝句", 
        "yun": "阳"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "一别四年久，始知相见难。", 
            "微闻怨漂泊，如我忆长安。", 
            "海国秋涛壮，江村暮雨寒。", 
            "滞留能几日，聊胜梦中看。"
        ], 
        "title": "喜晤子惠兄三日又别", 
        "type": "律诗", 
        "yun": "寒"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "立秋才七日，习习嫩凉生。", 
            "赤日午时淡，青山云外明。", 
            "居人杂回汉，土语近蛮荆。", 
            "更喜平原阔，风来尘不惊。"
        ], 
        "title": "遂平道中", 
        "type": "律诗", 
        "yun": "庚"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "汝南名士窟，淮右武功州。", 
            "青史各千古，黄埃同一邱。", 
            "荒原噪鸟雀，废陇下羊牛。", 
            "遗迹知何是，苍茫夕照收。"
        ], 
        "title": "汝宁怀古", 
        "type": "律诗", 
        "yun": "尤"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "陡绝忽夷旷，山农占几家。", 
            "远峰青露髻，晚稻白开花。", 
            "沙软牛羊卧，溪深鹅鸭哗。", 
            "亭能宽著我，坐此揽烟霞。"
        ], 
        "title": "山家", 
        "type": "律诗", 
        "yun": "麻"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "锁闱山翠满，独仰此峰尊。", 
            "削壁陡无径，缘崖危有门。", 
            "极天摩斗宿，平地插云根。", 
            "济胜虽无具，还思箩薜扪。"
        ], 
        "title": "贡院北墙依独秀峰，初入闱中无事日日对之", 
        "type": "律诗", 
        "yun": "元"
    }, 
    {
        "author": "陈毓秀", 
        "era": "清", 
        "subtype": "五言律诗", 
        "text": [
            "丧乱丁中叶，艰危萃一身。", 
            "天令操史笔，世乃重诗人。", 
            "云气环嵩少，河流吼孟津。", 
            "墓门三尺碣，终古见精神。"
        ], 
        "title": "杜工部墓（在偃师）", 
        "type": "律诗", 
        "yun": "真"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "不住长安又几年，履綦重话总如烟。", 
            "身经沧海频添恨，风引蓬山未许仙。", 
            "老屋荒灯艰聚首，清尊檀板忆当筵。", 
            "干戈未息家何在，坐对争教不怃然。"
        ], 
        "title": "与沙小峰缪凡不两孝廉谭次有感，并呈佩绅", 
        "type": "律诗", 
        "yun": "先"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "马沙雉水镇飘零，自笑行踪比散萍。", 
            "八口难抛身外累，一编还抱祖遗经。", 
            "江湖秋老悲鸿雁，风雨原孤痛脊鸰。", 
            "日暮愁心寄何许，浮云遮断故山青。"
        ], 
        "title": "小鹤巢感赋", 
        "type": "律诗", 
        "yun": "青"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "胜国衣冠渺逝川，沧桑遗逸老江天。", 
            "四筵早割牛心炙，一网濒危燕子笺。", 
            "北海尊罍罗上客，东山丝竹杂哀弦。", 
            "小三吾畔空秋草，零落风徽二百年。"
        ], 
        "title": "书冒辟疆同人集后", 
        "type": "律诗", 
        "yun": "先"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "汝颖直下淮西偏，群山稠叠横翠巅。", 
            "红泉白石各清旷，长松瘦竹俱便娟。", 
            "槿花开放水田角，槲叶斜压山樵肩。", 
            "留亭倘得最佳处，殊胜归卧蓉江边。"
        ], 
        "title": "信阳以南山愈多，境亦愈胜，终日应接不暇，正不知较山阴何如耳", 
        "type": "律诗", 
        "yun": "先"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "凉秋朔风夜怒号，岭峤丛沓今尤高。", 
            "侧盘云磴螺旋壳，仰掠天宇鹰离绦。", 
            "岩头巧障赤日景，涧底乱吼青松涛。", 
            "由来衡永山水窟，此境自喜生平遭。"
        ], 
        "title": "度熊飞岭", 
        "type": "律诗", 
        "yun": "豪"
    }, 
    {
        "author": "陈毓秀", 
        "era": "清", 
        "subtype": "七言律诗", 
        "text": [
            "五夜严寒雪絮扬，平明积素已茫茫。", 
            "衬成天影四围黑，压倒尘头十丈黄。", 
            "马后负囊时有句，酒边挟瑟笑无倡。", 
            "窃符浪诩围能解，纵论千秋意慨慷。"
        ], 
        "title": "邯郸道上雪", 
        "type": "律诗", 
        "yun": "阳"
    }, 
    {
        "author": "陈熙治", 
        "era": "清", 
        "subtype": "七言绝句", 
        "text": [
            "洗车雨过月轮明，泼眼凉霄似水清。", 
            "明日双星渡河日，为卿私语祝长生。"
        ], 
        "title": "七夕前一日霞芬十五初度诗以祝之二首 其一", 
        "type": "绝句", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "七言绝句", 
        "text": [
            "病馀腰脚尚支离，骤暖轻寒好护持。", 
            "月自长圆花自好，莫辜三五少年时。"
        ], 
        "title": "七夕前一日霞芬十五初度诗以祝之二首 其二", 
        "type": "绝句", 
        "yun": "支"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "荆棘正当道，斯时胡远行。", 
            "远山横薄翠，初月弄微明。", 
            "隔岸花无赖，临风竹有声。", 
            "故乡虽可恋，争奈未休兵。"
        ], 
        "title": "如皋道中", 
        "type": "律诗", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "欲宿投何处，驱车任所之。", 
            "野花村女鬓，红杏酒家旗。", 
            "犬吠寒云外，人归暮雨时。", 
            "凄凉谁共诉，倚枕泪如丝。"
        ], 
        "title": "宿新升圩港", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "暂息征车瘁，尘途苦未终。", 
            "榻谁悬仲举，宅欲借兴公。", 
            "到耳乡音熟，相看避地同。", 
            "稻粱谋未足，应自愧飞鸿。"
        ], 
        "title": "至骥江宿孙礀东广文宅", 
        "type": "律诗", 
        "yun": "东"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "万里银涛险，千寻铁锁横。", 
            "雨抛飞沫溅，风急片帆轻。", 
            "破浪男儿志，思家旅客情。", 
            "故乡何处是，回首暮云平。"
        ], 
        "title": "渡江", 
        "type": "律诗", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "近乡情更怯，问讯苦难真。", 
            "门巷青山旧，高堂白发新。", 
            "荒凉馀古柏，身世等浮蘋。", 
            "愧乏涓埃报，鸡豚愿未伸。"
        ], 
        "title": "归家", 
        "type": "律诗", 
        "yun": "真"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "谪仙邈何往，遗冢在玆山。", 
            "人世自今古，白云空往还。", 
            "长星去天上，诗笔落人间。", 
            "我亦高吟者，归来且闭关。"
        ], 
        "title": "青山", 
        "type": "律诗", 
        "yun": "删"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "破晓雨声歇，客行齐束装。", 
            "山光侵鬓绿，云气逼衣凉。", 
            "曲涧争飞瀑，危峰锁石梁。", 
            "回看昨宿处，烟树隔苍苍。"
        ], 
        "title": "早发", 
        "type": "律诗", 
        "yun": "阳"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "古调不复作，清流空自清。", 
            "荒台馀藓迹，曲涧尚琴声。", 
            "谁是知音者，同深吊古情。", 
            "好凭双赤鲤，为我寄平生。"
        ], 
        "title": "琴溪", 
        "type": "律诗", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "空山鸣石鼓，圣水接茶溪。", 
            "涧曲众流集，云间一杵低。", 
            "风泉閒清听，邻火隔幽栖。", 
            "我本忘机者，寻幽一杖携。"
        ], 
        "title": "石鼓山观水碓", 
        "type": "律诗", 
        "yun": "齐"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "前身在何所，遮莫住蓬莱。", 
            "梳罢云侵髻，妆馀月作台。", 
            "斯人偏不偶，天意讵怜才。", 
            "枨触真难已，颓然醉酒杯。"
        ], 
        "title": "前身所见", 
        "type": "律诗", 
        "yun": "灰"
    }, 
    {
        "author": "陈熙治", 
        "era": "清", 
        "subtype": "五言律诗", 
        "text": [
            "岂是容才地，萧条盼一官。", 
            "诗因愁苦好，名到布衣难。", 
            "叫月猿声脆，惊霜雁影单。", 
            "扁舟当客里，读罢晓钟残。"
        ], 
        "title": "题两当轩集", 
        "type": "律诗", 
        "yun": "寒"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "无边落木响萧萧，石路崎岖马足骄。", 
            "有酒难浇胸垒块，多愁总是病根苗。", 
            "剧怜囊橐金都尽，此去轮蹄铁尽消。", 
            "往事不堪回首记，数声邻笛夜迢迢。"
        ], 
        "title": "泰安道中二首 其一", 
        "type": "律诗", 
        "yun": "萧"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "陶公归去更凄凉，松菊虽存径已荒。", 
            "袖底有云皆泰岱，眼中无事不沧桑。", 
            "燕巢历历惊危幕，驴背匆匆又夕阳。", 
            "且向江头吟白柰，遥凭六代溯兴亡。"
        ], 
        "title": "泰安道中二首 其二", 
        "type": "律诗", 
        "yun": "阳"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "万山如笏拥行旌，历尽崎岖路始平。", 
            "叠石难消龙虎气，惊沙都作海涛声。", 
            "地因割据分齐鲁，天为炎凉换雨晴。", 
            "新月一钩纤乍吐，好从圆日计归程。"
        ], 
        "title": "伴城", 
        "type": "律诗", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "柳枝门巷路迢迢，镜槛琲阑锁寂寥。", 
            "六曲屏风双角枕，二分明月一支萧。", 
            "閒愁宛转丁香结，密意缠绵甲煎烧。", 
            "银汉红墙都不隔，人间无此可怜宵。"
        ], 
        "title": "偶成二首为曾君表作 其一", 
        "type": "律诗", 
        "yun": "萧"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "名山从古属燕支，断雨零烟好护持。", 
            "眼底红绡工手语，书中黄绢是廋词。", 
            "曼卿一去花无主，杜牧重来鬓有丝。", 
            "不向春风种红豆，恐从南国惹相思。"
        ], 
        "title": "偶成二首为曾君表作 其二", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "临别犹馀一面缘，无言相对并凄然。", 
            "惯将心事瞒鹦鹉，怕有离愁说杜鹃。", 
            "秋以为期应不爽，月如无恨定重圆。", 
            "含情偷向旁人问，此处江南路几千。"
        ], 
        "title": "忆别", 
        "type": "律诗", 
        "yun": "先"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "唱到骊歌便黯然，客行况遇早秋天。", 
            "沿堤蔓草如争路，隔岸茭芦不碍船。", 
            "郑侠流民犹待绘，阿房焦土更堪怜。", 
            "停毫莫谱将离曲，怕有商声入管弦。"
        ], 
        "title": "客行", 
        "type": "律诗", 
        "yun": "先"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "高楼岌嶪耸云端，独倚危栏眼界宽。", 
            "四面峰峦相拥抱，连朝诗酒寄悲欢。", 
            "关山雁杳书难寄，客邸衾孤梦亦寒。", 
            "烟雨迷离休纵目，故乡何处路漫漫。"
        ], 
        "title": "九日登署楼看雨", 
        "type": "律诗", 
        "yun": "寒"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "一生能禁几回别，百岁已过三十年。", 
            "岂有乡书传驿使，倘无家累便神仙。", 
            "明明心事天边月，黯黯离愁雨后烟。", 
            "欹枕莫辞吟太苦，且凭幽愫结缠绵。"
        ], 
        "title": "客感", 
        "type": "律诗", 
        "yun": "先"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "胜地追陪乐不支，每逢佳处便题诗。", 
            "轺车更拟观风去，铅椠还欣镇日随。", 
            "衡静虚堂权燕雀，音怀泮水萃鸮鸱。", 
            "沿途桃李新栽遍，更有何人泣路歧。"
        ], 
        "title": "久香夫子出示宣郡留别诗依韵奉和", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "料峭西风瘦不支，无衣空自咏秦诗。", 
            "压装剩有琴书在，多病还须药裹随。", 
            "五夜篝灯催警蟀，一炉竽火赋蹲鸱。", 
            "关山刀尺深闺梦，犹是牵裾别路歧。"
        ], 
        "title": "将至新安检行李有感再叠前韵", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "病身佳节若相违，强近清尊对落晖。", 
            "风景不殊怀抱尽，人间何世笑啼非。", 
            "剧怜宇旷蝇钻纸，遥羡云空雁脱围。", 
            "暂得心降书远至，万方一概欲安归。"
        ], 
        "title": "九日寄诸弟上海", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年来全负菊花期，初浥寒香三两枝。", 
            "几叶残经摊坐次，一钩冷月入帘时。", 
            "凋晨严夜独宜我，妙色华光合似谁。", 
            "欲写精神惭笔力，沉吟空惜出尘姿。"
        ], 
        "title": "识先买白菊一盆甚佳", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "关天出处莫轻论，几度惊心入国门。", 
            "独望西山谁共语，晚来东道剩招魂。", 
            "嵯峨金碧都无恙，板荡苍黔仅有存。", 
            "地动天回愁偪处，身谋宁徇一楼尊。"
        ], 
        "title": "寄海藏旧京", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "啁啾百鸟凤孤鸣，蹀躞三挝气未平。", 
            "寒日馀姿染清泪，万方一概洗歌声。", 
            "慰君哀乐残生感，惜我苍凉绝塞行。", 
            "为报江南少年叔，柳枝怨断不胜情。"
        ], 
        "title": "同姜庵听歌并寄询先七弟上海 其一", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "恶声啼煞白门乌，法曲飘零慰胜无。", 
            "亡国何曾到商女，为邻应悔听吴歈。", 
            "难逢笼袖骄民世，再见当场出丑图。", 
            "愁念家山声入破，大千秋色上氍毹。"
        ], 
        "title": "同姜庵听歌并寄询先七弟上海 其二", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "与君相与在清虚，对榻经年一语无。", 
            "几日离居侵病恼，始知学道欠工夫。", 
            "长图大念心犹在，弱植劳生力已痡。", 
            "安得入山寻旧约，松篁清景寄须臾。"
        ], 
        "title": "病起寄强志长春", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "远书危地报平安，强抑惊心且作欢。", 
            "已有春声喧爆竹，聊寻好语对椒盘。", 
            "神焦鬼烂曾何诉，地辟天开有至难。", 
            "回斡彼苍谁得会，砚冰濡笔起微澜。"
        ], 
        "title": "丁丑除夕", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "惯住冰天与塞尘，无端缥渺忆千身。", 
            "深灯亭馆回初夜，细雨楼台湿暮春。", 
            "亦识肠回能害道，终怜泥塑似非人。", 
            "拈花解事成微笑，了了当前涕泪新。"
        ], 
        "title": "无端", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "点滴初闻春雨声，江南旧梦不胜情。", 
            "梅飘残粉湿幽径，柳暗娇黄啼好惊。", 
            "边地东来惟积雪，劫灰南忆剩空城。", 
            "冰畦寒漠聊回润，一溉何由洗甲兵。"
        ], 
        "title": "春雨", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "梵潮流转界三千，说法松风正炽然。", 
            "深禁偶看遗鸟影，寂光长自摄龙天。", 
            "微寒暗送神灵雨，飞翠遥迷淡沱烟。", 
            "穿径冲泥有馀兴，聊随佣作策衰年。"
        ], 
        "title": "三月奉命察视福陵昭陵界址山行有作", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "雪院冰庐久住持，春来春去不曾知。", 
            "偶经烟柳芊绵际，便有江湖浩渺思。", 
            "未信此乡能老我，竟成孤往欲逢谁。", 
            "流连一霎年芳影，已是天荒海涸时。"
        ], 
        "title": "春尽日游西公园", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "低迷柳眼倦忪惺，散漫閒苔欲满庭。", 
            "小雨梦回香未烬，薄寒花落酒微醒。", 
            "牵连出处都无赖，怅惘心情总未经。", 
            "自笑冬岩无暖气，剩看边树几回青。"
        ], 
        "title": "雨中偶作", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "逆流故步未曾离，水马安知力已疲。", 
            "毡毳自疑沦土著，江湖何处隐天随。", 
            "根摇频见三豪祟，柯烂难收一局棋。", 
            "暂得出游忧莫写，感君亲切慰行诗。"
        ], 
        "title": "将赴旧京苕雪以诗赠行次韵", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "萧寺凄风怆独来，德人泉下梦难回。", 
            "辞春老树留经院，过雨残英委绿苔。", 
            "小立便完仍岁迹，幽藏宁掩百年哀。", 
            "旧踪何限深明阁，刻骨前尘苦未灰。"
        ], 
        "title": "长椿寺拜散原先生殡所", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "投边岁月苦骎骎，相对惟看鬓雪深。", 
            "晚岁著书成噩梦，多生偿债剩伤心。", 
            "还山已分身无望，远世仍嗟祟易侵。", 
            "待与煎茶留夜话，鳏鳏羁绪再追寻。"
        ], 
        "title": "闻娟净丧妾寄问", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "昏灯老屋宣南集，旧味醰醰最不忘。", 
            "少日年华真一梦，兵尘天地永相望。", 
            "翻因高咏生离感，可笑寒灰守故香。", 
            "北烂南焦竟何世，与君何处话悲凉。"
        ], 
        "title": "子安同年自上海寄便面赠诗三首和寄", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "覆棋一局恨陈陈，又见神州涕泪新。", 
            "朱咮难招空感逝，白头相对更何人。", 
            "聊凭烟景消尊酒，渐密楼台掩塞尘。", 
            "郁郁久居仍寂寂，天回屈蠖倘能伸。"
        ], 
        "title": "五月十三日愔仲约酒集", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "人天苦乐已分途，邂逅何缘入梦俱。", 
            "诗事久应亡日下，酒痕忍更说西湖。", 
            "分明血泪同幽显，冥漠神交定有无。", 
            "历劫前悰消不尽，累君存殁再呜呼。"
        ], 
        "title": "子安同年见予旧京吊散原先生诗越夕梦与散原及予饮西湖上散原欢悦予忧悴作诗寄示因和", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "与君久别曾无梦，忽梦同君哭海藏。", 
            "违俗膏肓馀涕泪，弥天意气付悲凉。", 
            "廿年旧事痕俱扫，万里边声夜正长。", 
            "剩忆诵君诗句好，一街月色半林霜。"
        ], 
        "title": "梦与梅泉同哭苏堪醒记以诗即寄梅泉", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "当时岂意无来岁，刻意周旋到不才。", 
            "倍惜流光酬令节，强携衰病揽高台。", 
            "卧闻寒蟀凄凄语，仰数昏鸦一一回。", 
            "苔碧枫红秋色里，闭门岑寂更谁来。"
        ], 
        "title": "苕雪作感旧诗有「欲近霜风吹帽节可能无感白衣来」之句盖去岁九日余在病中苏堪强邀作登高之会也因次其韵", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "朝年江汉观新政，临老边关见朔风。", 
            "回首与君同一梦，索然相对各成翁。", 
            "事前结局谁能料，悟后初心渐已空。", 
            "得间息机归去好，古人高蹈岂能同。"
        ], 
        "title": "嵩儒辞官索诗为别", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "赵高持汝称为马，类马端应署马加。", 
            "许墓有灵诛触树，唐宫何罪恣衔花？", 
            "角之若个能生捕？脯此寻当付酒家。", 
            "万口赤祥方挺走，要知需血甚泥沙。"
        ], 
        "title": "咏鹿（丙寅，一九二六）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "投身汐社还相就，叠韵松陵日有加。", 
            "客裹光阴贤斗草，酒边顷刻抵看花。", 
            "苟陈星本兼诸子，元白春能合两家。", 
            "归去城南更联句，不须聚散感抟沙。"
        ], 
        "title": "咏怀（丙寅，一九二六）", 
        "type": "律诗", 
        "yun": "麻"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "临河循例会群贤，海上羁栖又一年。", 
            "积雪涉春都作水，连阴逢霁似关天。", 
            "相从携酒同登阁，有兴褰裳与刺船。", 
            "岁岁祓除兵未寝，可堪南望战氛缠。"
        ], 
        "title": "天津海光寺禊集得缠字丁卯（一九二七）", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "恨紫愁红又一时，开犹溅泪落滋悲。", 
            "世尘起灭优昙幻，风信蹉跎苦栋迟。", 
            "水面成文随处可，泥中多日自家知。", 
            "绿阴回首池塘换，忍覆长安乱后棋？"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "蓦地风来似虎狂，荃兰曾不改芬芳。", 
            "濛濛留坐香三日，草草辞枝梦一场。", 
            "含笑蜜脾从汝割，将离婪尾有谁觞？", 
            "无端更茹冬青恨，天上人间总断肠。"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其二", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "柳绵榆荚各漫空，轮转阎浮共一风。", 
            "啼晓相闻奈何鸟，抱香不死可怜虫。", 
            "东扶西倒浑如醉，北胜南强未有终。", 
            "为谢砑光赓舞曲，鬓丝秃尽净名翁。"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其三", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "底急韶华不我留，馀春惜取曲江头。", 
            "纵横满地谁能扫，高下随风那自由？", 
            "几树棠梨差可馆，旧时花萼岂无楼？", 
            "夜阑犹剔残灯照，心恋空林敢即休？"
        ], 
        "title": "荫坪叠落花前颌四首索和己未及今十年矣感而赋此（戊辰，一九二八） 其四", 
        "type": "律诗", 
        "yun": "尤"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "本意冲天待一飞，轻身如入白登围。", 
            "直成大错谁实铸，未远迷途应觉非。", 
            "荒漠尽烦蓝缕启，旧都犹盼翠华归。", 
            "同舟风急需心胆，不信阳春和者稀。"
        ], 
        "title": "愔仲馆丈寄示壬申除夕同复志作次韵以正（癸酉，一九三三）", 
        "type": "律诗", 
        "yun": "微"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "自扪此局称心无？劳苦昭琴与惠梧。", 
            "漫倚孤行擎北斗，倘收晚效补东隅。", 
            "善人至竟言能受，盛德何妨貌若愚。", 
            "忝长廿年及亲炙，兢兢求阙是真儒。"
        ], 
        "title": "次韵和夜起（甲戌，一九三四）", 
        "type": "律诗", 
        "yun": "虞"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "秀眉隆鼻面银光，英绝铨曹忆铁郎。", 
            "今日相望俱耄耋，此身还阅几沧桑？", 
            "閒吟送老观殊达，久宦能贫味自长。", 
            "犹集孙曾授经训，一楼四叶旧书香。"
        ], 
        "title": "平斋八秩里言博笑（乙亥，一九三五） 其一", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "匏庐诗卷巴园画，三寿惟君尚岿然。", 
            "每念赛灯京邸夜，能忘刻烛郡斋年？", 
            "同声例作霜钟应，雅戏疑犹博弈贤。", 
            "客里土风长主社，天留南北两顽仙。"
        ], 
        "title": "平斋八秩里言博笑（乙亥，一九三五） 其二", 
        "type": "律诗", 
        "yun": "先"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "飘发朝朝感匪风，流离谁念信天翁？", 
            "幸无机事防纯白，时复车尘恋软红。", 
            "多难偷生聊作达，馀年寡过敢希功？", 
            "喜君乐此犹无改，金石声遗出屡空。"
        ], 
        "title": "再叠平斋见示之作", 
        "type": "律诗", 
        "yun": "东"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "八表氛祲积不澄，海壖雾雨木生冰。", 
            "起楼无地规多景，磐石何年颂中兴？", 
            "谁遣淹留长作客，自怜老秃渐成僧。", 
            "闻君诗兴犹如旧，能忘宣南盛集灯？"
        ], 
        "title": "平斋有书枉存并视近作次韵奉和", 
        "type": "律诗", 
        "yun": "蒸"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "耄耋肩随羡健强，未须食乳学张苍。", 
            "山游笑我期常失，诗学输君老益昌。", 
            "酒保疑年怜旧史，历家书月感春王。", 
            "市朝换尽黄炉在，犹拟追陪百十场。"
        ], 
        "title": "次韵和樊山广和居即席作", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "浩气冲霄作作芒，廿年美荫忝门墙。", 
            "预徵休咎言无爽，长此追随道自光。", 
            "默拱庄严临左右，但聆淡永益徬徨。", 
            "流芳百世鸿篇在，明月清风意最长。"
        ], 
        "title": "钞呈娄大师一律", 
        "type": "律诗", 
        "yun": "阳"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "笑我顽疏百不宜，笼纱耻博俗僧知。", 
            "阴晴画意鸡鸣寺，三两人家麂眼篱。", 
            "试茗清谈聊自遣，入林把臂问何时。", 
            "迢迢诗梦湖亭月，辜负梅花又到期。"
        ], 
        "title": "登同泰寺秋朴有诗颇佳依韵酬之 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "闲来何事最相宜？重访山灵话旧知。", 
            "半日相陪携谢屐，一尊豫约醉陶篱。", 
            "阳春郢曲谁能和？沧海云帆会有时。", 
            "咄咄眉间英气爽，羡君真肖傅修期。"
        ], 
        "title": "登同泰寺秋朴有诗颇佳依韵酬之 其二", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "销金羔酒不相宜，冰水烹茶味颇知。", 
            "冷极犹呵吟絮笔，归欤待补种花篱。", 
            "江湖浪迹多愁思，沧海横流有已时。", 
            "霜霰虽严松柏翠，未应负却岁寒期。"
        ], 
        "title": "叠前韵柬宗白秋朴 其一", 
        "type": "律诗", 
        "yun": "支"
    }, 
    {
        "author": "陈宝琛", 
        "era": "清", 
        "subtype": "七言律诗", 
        "text": [
            "辞喧就寂与诗宜，此意宁为俗子知？", 
            "暂作芙蓉依绿水，会看花树拓南篱。", 
            "不教堕落淩云气，别有商量话语时。", 
            "世事如棋无定著，区区恐负故人期。"
        ], 
        "title": "叠前韵柬宗白秋朴 其二", 
        "type": "律诗", 
        "yun": "支"
    }, 
    {
        "author": "陈瑸", 
        "era": "清", 
        "subtype": "五言律诗", 
        "text": [
            "烟火绝人处，绿云摇翠阴。", 
            "微风啼鸟缓，细雨落花深。", 
            "径曲苔黏屐，潭空月印心。", 
            "市朝尘壒集，雅趣羡园林。"
        ], 
        "title": "游邓伟南园林", 
        "type": "律诗", 
        "yun": "侵"
    }, 
    {
        "author": "陈瑸", 
        "era": "清", 
        "subtype": "七言律诗", 
        "text": [
            "山堂说法锡先飞，一度南华久不归。", 
            "绝顶峰峦开法眼，嵌空蹊谷护禅扉。", 
            "木鱼声细留花雨，明月更深上钓矶。", 
            "可是攀援攀未得，清风竦竦动征衣。"
        ], 
        "title": "过飞来寺", 
        "type": "律诗", 
        "yun": "微"
    }, 
    {
        "author": "陈瑸", 
        "era": "清", 
        "subtype": "七言律诗", 
        "text": [
            "量移海外乍逢秋，凭眺依稀古戍楼。", 
            "烽火惊心成往事，清笳入耳散边愁。", 
            "盈盈带水孤帆杳，漠漠晴空白日悠。", 
            "更喜澄清雄镇畔，飞云歘忽渡江头。"
        ], 
        "title": "登红毛楼", 
        "type": "律诗", 
        "yun": "尤"
    }, 
    {
        "author": "陈瑸", 
        "era": "清", 
        "subtype": "七言律诗", 
        "text": [
            "赏遍花丛爱老梅，贤祠左右手新栽。", 
            "写真旧有广平赋，入妙谁如和靖才。", 
            "风送清香迷瀚海，月移孤影度澄台。", 
            "应知雨露春来厚，独向元正傲雪开。"
        ], 
        "title": "手植朱子祠梅花", 
        "type": "律诗", 
        "yun": "灰"
    }, 
    {
        "author": "陈瑸", 
        "era": "清", 
        "subtype": "七言律诗", 
        "text": [
            "雕甍画栋凤骞腾，遥盼神霄最上层。", 
            "台斗经天由北转，彩云捧日自东升。", 
            "参差烟户环璇闼，绣错山河引玉绳。", 
            "今夕奎光何四映，海陬文运卜方兴。"
        ], 
        "title": "文昌阁落成", 
        "type": "律诗", 
        "yun": "蒸"
    }, 
    {
        "author": "陈肇昌", 
        "era": "清", 
        "subtype": "七言律诗", 
        "text": [
            "后汉忠贞第一人，千秋名义赖犹新。", 
            "谁家混列梨园谱，我辈如临金阙身。", 
            "窃恐当场浑作假，致教流俗认为真。", 
            "惟君独惧伤风化，一举偏令畏圣神。"
        ], 
        "title": "赠握卿弟丙寅年1806呈禁扮妆武圣神像", 
        "type": "律诗", 
        "yun": "真"
    }, 
    {
        "author": "陈裴之", 
        "era": "清", 
        "subtype": "五言律诗", 
        "text": [
            "此是松壶画，全无笔墨痕。", 
            "秋林团雪盖，暝壁削云根。", 
            "日落猿啼树，僧归鹤守门。", 
            "最宜孙太白，花底酒盈尊。"
        ], 
        "title": "寺门小憩呈松壶子潇两丈", 
        "type": "律诗", 
        "yun": "元"
    }, 
    {
        "author": "陈裴之", 
        "era": "清", 
        "subtype": "七言律诗", 
        "text": [
            "林乌凄咽草虫酸，弹铗侯门贱李端。", 
            "七子声名重麟角，五湖烟水梦渔竿。", 
            "蓼莪朝陨门生涕，萝竹秋禁侍婢寒。", 
            "我比听歌桓子野，茶烟浊泪几回看。"
        ], 
        "title": "题朱酉生遗砚楼诗集", 
        "type": "律诗", 
        "yun": "寒"
    }, 
    {
        "author": "陈裴之", 
        "era": "清", 
        "subtype": "七言律诗", 
        "text": [
            "五台山色本清凉，种出金莲满上方。", 
            "宝相千层围法界，琼蕤四照散天香。", 
            "风裳水佩游仙引，月地云阶选佛场。", 
            "为问几枝开并蒂，瑶池长覆紫鸳鸯。"
        ], 
        "title": "五台山金莲花诗 其一", 
        "type": "律诗", 
        "yun": "阳"
    }, 
    {
        "author": "陈裴之", 
        "era": "清", 
        "subtype": "七言律诗", 
        "text": [
            "一花一叶一因缘，阿耨池边种几年。", 
            "喵德水涵众香国，华鬘云拥四禅天。", 
            "灵根漫佐伊蒲馔，嘉树应翻贝叶编。", 
            "旧是文殊留影地，折来还供法王前。"
        ], 
        "title": "五台山金莲花诗 其二", 
        "type": "律诗", 
        "yun": "先"
    }, 
    {
        "author": "陈裴之", 
        "era": "清", 
        "subtype": "七言律诗", 
        "text": [
            "映日流辉艳绮霞，山庄移自梵王家。", 
            "九天湛露凝仙掌，一路春风护属车。", 
            "照影绿环灵沼水，分看红出苑墙花。", 
            "宸游玩物非无意，定有遗芳望翠华。"
        ], 
        "title": "五台山金莲花诗 其四", 
        "type": "律诗", 
        "yun": "麻"
    }, 
    {
        "author": "陈豪", 
        "era": "清", 
        "subtype": "七言绝句", 
        "text": [
            "寻幽有约叩禅扃，风雪连朝未肯停。", 
            "昨夜梅花来导我，蹇驴驮梦过南屏。"
        ], 
        "title": "有约", 
        "type": "绝句", 
        "yun": "青"
    }, 
    {
        "author": "陈豪", 
        "era": "清", 
        "subtype": "七言绝句", 
        "text": [
            "得鱼易醉已微酡，泛宅浮家涉历多。", 
            "鸥鸟同眠江上稳，转疑朝市有风波。"
        ], 
        "title": "题画 其一", 
        "type": "绝句", 
        "yun": "歌"
    }, 
    {
        "author": "陈豪", 
        "era": "清", 
        "subtype": "七言绝句", 
        "text": [
            "芦花风起水天宽，午睡垂头正饱餐。", 
            "消受个中凉意味，此儿曾未梦长安。"
        ], 
        "title": "题画 其二", 
        "type": "绝句", 
        "yun": "寒"
    }, 
    {
        "author": "陈静英", 
        "era": "清", 
        "subtype": "五言绝句", 
        "text": [
            "扰扰干戈里，惊闻此好音。", 
            "不胜家国感，喜极反沾襟。"
        ], 
        "title": "癸丑四月得迪吉弟捷南宫报时避兵居乡", 
        "type": "绝句", 
        "yun": "侵"
    }, 
    {
        "author": "陈静英", 
        "era": "清", 
        "subtype": "七言绝句", 
        "text": [
            "萧墙祸起欲何之，正是蛾眉报主时。", 
            "一死莫言容易事，误他多少弱男儿。"
        ], 
        "title": "绿珠", 
        "type": "绝句", 
        "yun": "支"
    }, 
    {
        "author": "陈静英", 
        "era": "清", 
        "subtype": "五言律诗", 
        "text": [
            "何处春深好，春深道韫家。", 
            "绮窗閒咏絮，芳径偶寻花。", 
            "艺敢誇三绝，胸宜富五车。", 
            "曲栏閒倚遍，红日又西斜。"
        ], 
        "title": "拟刘禹锡春深", 
        "type": "律诗", 
        "yun": "麻"
    }, 
    {
        "author": "陈嘉", 
        "era": "清", 
        "subtype": null, 
        "text": [
            "绿杨踠地春愁重。流莺啼破红闺梦。", 
            "睡起悄凭栏。罗襦怯晓寒。", 
            "卖花声渐近。催把云鬟整。", 
            "对镜画双娥。远山眉样多。"
        ], 
        "title": "菩萨蛮 闺中四时词 其一", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "梧桐渐长芭蕉裹。愔愔庭院清阴锁。", 
            "曲槛绕芳塘。风来荷叶香。", 
            "昼长人意懒。盼煞斜阳晚。", 
            "粉汗湿鲛绡。休将纨扇抛。"
        ], 
        "title": "菩萨蛮 闺中四时词 其二", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "藕花开瘦红衣落。金风袭体罗衫薄。", 
            "屈指数星期。神仙还别离。", 
            "玉阶鸣促织。砧杵千家急。", 
            "枕簟爱新凉。梦和莲漏长。"
        ], 
        "title": "菩萨蛮 闺中四时词 其三", 
        "type": "词", 
        "yun": null
    }, 
    {
        "author": "陈嘉", 
        "era": "清", 
        "subtype": null, 
        "text": [
            "日高犹恋重衾卧。葱纤怯冷慵梳裹。", 
            "帘外暗香来。早梅开未开。", 
            "彤云天欲雪。鸦阵盘空黑。", 
            "数九约围炉。先将窗纸糊。"
        ], 
        "title": "菩萨蛮 闺中四时词 其四", 
        "type": "词", 
        "yun": null
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "林枫著意染燕支，无限青山无限诗。", 
            "夹道轻尘甘澍洗，一轮明月众星随。", 
            "冲泥客去云双屐，赏雨人来酒一鸱。", 
            "如此林峦真绝妙，客行休自怨途歧。"
        ], 
        "title": "宣州道中三叠前韵", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "一林黄叶晓霜严，无数奇峰卓笔尖。", 
            "客路好防泥滑滑，连朝常作雨纤纤。", 
            "每逢胜地常留句，为爱名山数卷帘。", 
            "寄语肩舆须缓步，沿途佳景又新添。"
        ], 
        "title": "杨柳铺", 
        "type": "律诗", 
        "yun": "盐"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "猎猎西风飐酒旗，几家山市隐云湄。", 
            "地多林木知名节，室有蒿莱慨乱离。", 
            "迎面奇峰随路转，破空飞瀑挟云驰。", 
            "冯唐遗宅凭谁问，漫剔苔痕读古碑。"
        ], 
        "title": "考坑", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "何年巨斧神丁擘，遗节还看此日留。", 
            "一水潆洄通地脉，两山旋转界溪流。", 
            "危坡徙倚羊肠险，曲径斜通鸟道幽。", 
            "有客高歌振林木，半空黄叶下清秋。"
        ], 
        "title": "三溪", 
        "type": "律诗", 
        "yun": "尤"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "青峭摩空势不平，好山无数总难名。", 
            "路从流水声中转，人向长松顶上行。", 
            "叠石崎岖嵌虎迹，仙云缥缈落鸡声。", 
            "此身便拟淩风去，手把芙蓉朝玉京。"
        ], 
        "title": "度翠岭", 
        "type": "律诗", 
        "yun": "庚"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "隔水人家尚掩扉，板桥行迹认依稀。", 
            "山扶晓日穿云上，风旋炊烟作絮飞。", 
            "诗思萦回盘涧折，壮怀零落晓星稀。", 
            "即今兵燹初除后，战血犹膏宿麦泥。"
        ], 
        "title": "新安晓发", 
        "type": "律诗", 
        "yun": null
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "恻恻西风隔牖催，绕床诗思共徘佪。", 
            "残灯无燄怜孤影，冷月多情上酒杯。", 
            "似水情怀乡梦远，嫩寒消息指尖来。", 
            "鹔鹴裘敝黄金尽，谁道长门卖赋回。"
        ], 
        "title": "夜坐", 
        "type": "律诗", 
        "yun": "灰"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "晓云轻揭绣帘斜，丝雨无声湿绿纱。", 
            "芳草生涯愁燕子，断云残梦忆梨花。", 
            "红亭怕置离人酒，玉洞先回倦客车。", 
            "别望赤城天万里，残春何处醉流霞。"
        ], 
        "title": "失题", 
        "type": "律诗", 
        "yun": "麻"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "绮窗虚掩画帘垂，药裹茶铛位置宜。", 
            "枕畔尚馀兰气息，风前怕整柳腰支。", 
            "须知乳燕还巢日，即是雏乌返哺时。", 
            "听到平安心已慰，底须苦语说相思？"
        ], 
        "title": "与君表同访霞芬，喜其病已渐愈，归途口占", 
        "type": "律诗", 
        "yun": "支"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "悄立空庭夜未阑，愁思都迸雨声酸。", 
            "已无亲养居贫易，怕有人怜涉世难。", 
            "死后虚名空料理，生前骨相本清寒。", 
            "沈沈桦烛终宵对，一样飘零泪点残。"
        ], 
        "title": "悄立", 
        "type": "律诗", 
        "yun": "寒"
    }, 
    {
        "author": "陈熙治", 
        "era": "清", 
        "subtype": "七言律诗", 
        "text": [
            "畅好春光忽又残，可怜花事更阑珊。", 
            "半生虚愿空金屋，一寸荒苔窆玉棺。", 
            "惜别难禁红烛泪，妒愁空遣绿章弹。", 
            "飘茵袭溷寻常事，莫作生前因果看。"
        ], 
        "title": "庭际海棠一株随风日落，作诗悼之", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "常分僧米贳村醪，八十衰翁饭一瓢。", 
            "不讳贫愁终得力，强为壮语益无聊。", 
            "魂伤未作稽山土，梦远犹依万里桥。", 
            "细校平生萧瑟甚，示儿遗恨尚难消。"
        ], 
        "title": "读剑南集悲其壮志不遂笃老穷困然平生遇合亦有不可及者为作二诗 其一", 
        "type": "律诗", 
        "yun": "萧"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "第一文章荐锁厅，笔端回斡动宫廷。", 
            "传诗突过曾吉父，学道还亲朱考亭。", 
            "密好诚斋能抗手，居停待制与忘形。", 
            "非常遇合都堪羡，岂必乘时带万钉。"
        ], 
        "title": "读剑南集悲其壮志不遂笃老穷困然平生遇合亦有不可及者为作二诗 其二", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "残局难争一著疏，袖观柯烂欲何如。", 
            "自怜废籍濒奄忽，还与乾端共惨舒。", 
            "旧国遗芳萦断梦，故人斗酒慰幽居。", 
            "樽开北海容私酿，闭置差强范粲车。"
        ], 
        "title": "愔仲招饮有诗次韵", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "报主无成只自嗟，还容疏放泽频加。", 
            "寻春久冷春明梦，访旧惟馀旧识花。", 
            "痼疾未除宁免累，去来差好是无家。", 
            "相期重续城南会，载酒閒停野寺车。"
        ], 
        "title": "请假往旧京苕雪赠别次韵", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "回首人间一梦凉，老来功课只焚香。", 
            "好花供养如天女，斗室回旋即道场。", 
            "归宿未忘水香地，飘零愁注汉宫方。", 
            "博山寸寸灰难爇，终古空存是愿王。"
        ], 
        "title": "焚香", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "灰冷何心问岁华，闭门寂寞自生涯。", 
            "偶同静趣忘形侣，长伴幽居妙色花。", 
            "晚食芳甘参稚笋，远书珍重寄新茶。", 
            "西泠消夏年时味，漫与毡乡较等差。"
        ], 
        "title": "闭门", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "沉沉一绿罨窗纱，落角银河影半斜。", 
            "夜起惯看四更月，老来偏爱九秋花。", 
            "清凉况味人谁觉，收敛心情晚未差。", 
            "堪叹触蛮同一尽，残螀霸穴尚争哗。"
        ], 
        "title": "堪叹", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "当时大念各相期，积惨并州世久辞。", 
            "物外早消全体热，梦中还作有情痴。", 
            "五铢符谶虽当复，一发关天剧可危。", 
            "屈指上章来岁是，死灰残局欲何为。"
        ], 
        "title": "梦见刘朴生丈谓到庚年有事朴丈逝世已二十馀年久不入梦醒后凄然有作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "八月边庭毳幕单，十分月色不曾看。", 
            "花前犹自忘迟暮，事退何心怨早寒。", 
            "朝日遥怜鸦影淡，战风渐觉叶声乾。", 
            "衰颓未得无生忍，可笑将心何处安。"
        ], 
        "title": "寒节已至牵牛花犹有开者", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "欲出遨游散郁伊，却愁惘惘与谁期。", 
            "老来世宙异年少，梦里天亲多醒时。", 
            "下噀寡欢连夕饮，西郊遣兴愿春迟。", 
            "古人虽说穷愁极，落寞犹殊此日悲。"
        ], 
        "title": "将往旧京感作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "西山只作伤心碧，野寺遗开照殿红。", 
            "谁识花前旧年少，愁看鬓底百春风。", 
            "诸天帝释终为漏，一念冤亲未易空。", 
            "松杏依然图昼在，往车来轸岂能同。"
        ], 
        "title": "崇效寺看牡丹并观红杏青松图卷自辛亥后越二十九年复来此寺不胜凄感 其一", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "遗芳重见廿年迟，凄冷心情只自知。", 
            "未惜命酬倾国色，应怜才尽送春诗。", 
            "池经凝碧仍弦管，殿入披香乱絮丝。", 
            "一世荒嬉成溺笑，何人痴绝望佳期。"
        ], 
        "title": "崇效寺看牡丹并观红杏青松图卷自辛亥后越二十九年复来此寺不胜凄感 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "无边落木气萧骚，深拥熏炉怯缊袍。", 
            "风物凄清宜说饼，心情寥落敢题糕。", 
            "相看且喜芳尊满，求祓曾无藕孔逃。", 
            "把菊胡床惟一醉，方知栗里是人豪。"
        ], 
        "title": "九日约愔仲说饼", 
        "type": "律诗", 
        "yun": "豪"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "径绝人踪雪塞庐，残年饱饭愧閒居。", 
            "诚知岁岁都非故，只见朝朝有不如。", 
            "飨赐嬴秦天醉甚，逃诛汪罔乱生初。", 
            "九州铁铸成今日，自拨寒灰恨有馀。"
        ], 
        "title": "次韵愔仲同年除夕", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "枥马无喧少盍簪，会朝佳什喜先吟。", 
            "纪恩独感平生遇，占复犹存正始心。", 
            "天步艰难无遁位，臣弦危苦是商音。", 
            "王正免赋康乾梦，换世难酬雨露深。"
        ], 
        "title": "次韵愔仲元旦", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "中兴国故味醰醰，肝胆无如周息庵。", 
            "维摩独为众生病，鲁直谁同连夜谈。", 
            "旧苑膻腥惹花木，西山锋镝暖烟岚。", 
            "何时暂息阎浮劫，去与弥陀共结龛。"
        ], 
        "title": "寄怀立之", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "锦瑟华年逝莫追，蓬莱路隔怅差池。", 
            "散仙鸾凤虚鞭策，藏壁金丝费护持。", 
            "妍暖同行红雨地，萧閒并坐白云司。", 
            "论都宾主垂垂尽，绝世幽情却语谁。"
        ], 
        "title": "寄怀子安同年", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "霸才沉寂无王猛，豪气摧残老计东。", 
            "友似倾城难再得，士当负俗分奇穷。", 
            "燕莺弦上百千语，桃李尊前一再风。", 
            "泼眼春光浑似梦，行吟惘惘与谁同。"
        ], 
        "title": "思念伯夔不已因寄怀君任、梅泉君任", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "僧堂晚出坐松根，梵寂钟残净客魂。", 
            "当日忘言两居士，只今牵梦一山门。", 
            "旧游回味真难再，末劫深临倘有存。", 
            "终拟入山寻宿约，塔前勤礼佛慈恩。"
        ], 
        "title": "丁卯之岁予病甚陟甫约游鄮山阿育王寺一日晚坐山门外万念俱忘恍然若有以无得为得也别经廿载世变不可言感念不已因寄怀陟甫一首", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "伤心鹞鲜久相持，败类谁吟芮伯诗。", 
            "妖鸟有声愁滴血，角端无语警还师。", 
            "不妨残局支青骨，但痛神州化赤眉。", 
            "千古强梁遗辙在，滔天自孽岂能追。"
        ], 
        "title": "书愤 其二", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "朝朝适馆五云间，恰似参堂岁月閒。", 
            "法驾钩陈生净理，丹垣碧树想仙山。", 
            "许身稷契原虚语，托迹衰推亦强颜。", 
            "哀乐此心犹未死，穷通于世已无关。"
        ], 
        "title": "每日入宫内府教宗室子弟感赋", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "日对秋芳灌小园，渐于人世隔悲欢。", 
            "不妨鸡雍时为帝，却笑蛙声亦属官。", 
            "画里溪山无恙在，吟边鸥鹭久盟寒。", 
            "华予岁晚期无负，香几瓶花次第安。"
        ], 
        "title": "次韵鲤门", 
        "type": "律诗", 
        "yun": "寒"
    }, 
    {
        "author": "陈僖", 
        "era": "清", 
        "subtype": null, 
        "text": [
            "我生胡不辰，遭乱为妇女。", 
            "出门路不识，见人羞不语。", 
            "孤城遭寇侵，寇去来军旅。", 
            "玉石全未分，杀人血漂杵。", 
            "夫死虏其妻，仳离失居处。", 
            "被虏强从军，哀哀泪成渚。"
        ], 
        "title": "决绝词", 
        "type": "古风", 
        "yun": "语"
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "穷冬在深谷，寂寞怀友生。", 
            "岂期江上帆，遂此山中行。", 
            "山中何所有？浊酒陈粝羹。", 
            "同心四五人，怀抱各相倾。", 
            "明月从东来，霜露皓已盈。", 
            "宁知夜将半，瑶琴转凄清。", 
            "臣罪则当诛，天王荷圣明。", 
            "文章固小技，珍重同璜珩。", 
            "自非尧舜时，难免世网婴。", 
            "小人贵苟全，君子畏令名。", 
            "鸥盟慎俦侣，各立以屏营。", 
            "费江名下士，洒落富篇什。", 
            "况有林与苏，高狂每相及。", 
            "独笑老陈髯，虫鱼徒摭拾。", 
            "丹房静无事，良朋偶然集。", 
            "山高众籁肃，帝座可呼吸。", 
            "酒阑步山椒，遥青若拱揖。", 
            "念兹铁瓮城，兵农素和辑。", 
            "万井锁寒烟，日暮军声入。", 
            "东南控沧海，烝徒在娴习。", 
            "近闻楼船军，奔鲸吼山立。", 
            "仍劳至尊顾，冠盖交驰急。", 
            "扬子盛帆樯，潇湘忆蓑笠。", 
            "安得趁东风，细雨春船湿。"
        ], 
        "title": "壬辰仲冬费滋衡江服懿林中山苏梅仙枉集寓斋用海日生残夜江春入旧年为韵分得生入二字", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "我昔看山到京口，郭璞坟前洒杯酒。", 
            "扬子渡头争渡急，不使焦山落吾手。", 
            "廿年宦海吴越游，天驷之乘沙棠舟。", 
            "元规障尘满天地，蓬壶那得寻丹丘。", 
            "去年长夏凡再至，停桡一上江天寺。", 
            "江波㶁㶁鸣向人，手板腰围汗流渍。", 
            "深秋奉檄驰江干，快遂初衣返钓竿。", 
            "黄茅雨湿鹧鸪叫，欲归不归行路难。", 
            "南冠驱迫何匆遽，遥指月华最深处。", 
            "四时羁绊五六人，暂借丹房度朝暮。", 
            "丹房老子人姓梁，双瞳炯炯眉发黄。", 
            "尽日低头弄柔翰，一生古貌游羲皇。", 
            "深山穷谷君合止，胡为混迹红尘里。", 
            "为言咫尺即瀛洲，试看天吴移海水。", 
            "仙人自昔好楼居，我亦蒲团坐碧虚。", 
            "写罢《黄庭》梦灵对，手招老鹤眼蘧庐。", 
            "月华之山山色好，俯视群山揖苍昊。", 
            "儿时住此今白头，银杏手栽成合抱。", 
            "月华之山高嵯峨，三山海面浮髻螺。", 
            "下瞰鱼龙等幺么，兴来赌尽山阴鹅。", 
            "屈指今年才六十，故旧儿孙且云集。", 
            "好贮麟脯泛流霞，不采芝肪煮白石。", 
            "酌君酒，祝君篇，我兹与尔非少年。", 
            "人生三万六千日，但得长闲不羡仙。"
        ], 
        "title": "月华山歌为梁道士作", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "蟋蟀吟前除，鹍鸡鸣夕阳。", 
            "闻君采芙蓉，辛苦涉秋江。", 
            "秋江不可际，沐浴休此堂。", 
            "俯视白日速，仰见浮云苍。", 
            "清机理瑶咏，尊酒聊慨慷。", 
            "感兹千古情，前期渺茫茫。"
        ], 
        "title": "李客山见过投诗次来韵 其一", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "伊余旅琳宫，客岁寒方冱。", 
            "及此届金商，月琯已十度。", 
            "兹岂无故然，天地有成数。", 
            "忧患苟不历，谁能辨甘苦。", 
            "顾惭驽钝姿，厉此松柏固。", 
            "片言勖余心，馨香拟兰杜。"
        ], 
        "title": "李客山见过投诗次来韵 其二", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "突兀见山山不移，云光树影摇参差。", 
            "平桥跨壑几千尺，桥下水声无已时。", 
            "溪北溪南路如线，来往骑行仿佛见。", 
            "谷静云深人不知，万松独锁空王殿。", 
            "别构精庐杳霭间，千盘鸟道难跻攀。", 
            "有路才通避秦客，无钱得买支公山。", 
            "作此者谁石谷子，笔补造化真奇诡。", 
            "坐卧十日沧洲髯，游仙只住青冥里。"
        ], 
        "title": "题王石谷山水", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "松明孝妇两臂枯，刀痕溅血双模糊。", 
            "一救阿翁一奠夫，肌肤刲尽形容癯。", 
            "翁病不廖夫不起，儿命虽存顷刻耳。", 
            "捐躯不得且割身，以盏羹汤尽生死。", 
            "鬼神夜泣天为愁，病者旋愈死已休。", 
            "祇今七十获遐福，寿考百岁焉能酬。", 
            "臂瘢夜寒老泪湿，阶下儿孙早林立。", 
            "拖青曳紫共扶持，笑口聊开锦堂集。", 
            "君不见当时松明村，仓卒盗贼如云屯。", 
            "一开孝妇即却走，乡闾无恙鸡犬存。", 
            "此事流传咸叹息，立懦廉顽本奇特。", 
            "世上岂无枭獍与穷奇，解道平人不如贼。"
        ], 
        "title": "两割肉行", 
        "type": "古风", 
        "yun": null
    }, 
    {
        "author": "陈鹏年", 
        "era": "清", 
        "subtype": null, 
        "text": [
            "揽镜叹畴昔，我生良不辰。", 
            "遭逢承平世，罪戾盖有因。", 
            "束躬待斧钺，奄忽弥十旬。", 
            "天怒谅可回，恩波浩无津。", 
            "巽命重迟回，已足感臣邻。", 
            "永念衰病母，江湖隔昏晨。", 
            "恐惧心胆碎，雨泣鼻酸辛。", 
            "上有圣明君，下有垂白亲。"
        ], 
        "title": "述愤次李崆峒韵", 
        "type": "古风", 
        "yun": "真"
    }, 
    {
        "author": "陈韵兰", 
        "era": "清", 
        "subtype": "七言律诗", 
        "text": [
            "木落秋风几度过，别来身世复如何。", 
            "路遥那得通鱼信，门静料堪设雀罗。", 
            "濯水莲花真品出，荫人棠树去思多。", 
            "投閒尚系苍生望，漫听淮南招隐歌。"
        ], 
        "title": "佚题 ", 
        "type": "律诗", 
        "yun": "歌"
    }, 
    {
        "author": "陈韵兰", 
        "era": "清", 
        "subtype": "七言律诗", 
        "text": [
            "婆娑岁月梦中过，未识天心竟若何。", 
            "检箧有衣都典酒，到门无凤懒张罗。", 
            "自怜书剑飘零甚，坐见闾阎疾苦多。", 
            "极意望公公不至，临风一叹发长歌。"
        ], 
        "title": "佚题 ", 
        "type": "律诗", 
        "yun": "歌"
    }, 
    {
        "author": "陈锦", 
        "era": "清", 
        "subtype": null, 
        "text": [
            "朦胧睡方半，猛雨扑危楼。", 
            "脚底黑云立，天风吹上头。", 
            "飒然窗槅间，来自南山幽。", 
            "嫩雷傍地走，一阵添飕飕。", 
            "绮疏净如洗，屋宇为清秋。", 
            "如龙出自峡，如鹰脱于韝。", 
            "文章起突兀，大气所滂流。"
        ], 
        "title": "猛雨", 
        "type": "古风", 
        "yun": "尤"
    }, 
    {
        "author": "陈锦", 
        "era": "清", 
        "subtype": "七言律诗", 
        "text": [
            "野航镫火照人行，辗转篷窗梦不成。", 
            "春水有声风信恶，夜潮无力月弦平。", 
            "烟横周浦孤村晚，浪扑龙华十里晴。", 
            "两岸梨花双桨雨，从新句起别离情。"
        ], 
        "title": "松江舟次", 
        "type": "律诗", 
        "yun": "庚"
    }, 
    {
        "author": "陈锦", 
        "era": "清", 
        "subtype": "七言律诗", 
        "text": [
            "鸿沟千里碧潺潺，一面潢池巨浸环。", 
            "河水连天何必海，沙堤如阜别无山。", 
            "涨添淮雨来偏速，并作江潮去不还。", 
            "薄暮西风吹更紧，浪花高泼马篷湾。"
        ], 
        "title": "邗沟", 
        "type": "律诗", 
        "yun": "删"
    }, 
    {
        "author": "陈锡嘏", 
        "era": "清", 
        "subtype": "七言绝句", 
        "text": [
            "马蹄经岁踏京华，忽逐征鸿去路赊。", 
            "何物关心归思急，孤山开遍早梅花。"
        ], 
        "title": "送汤西崖归西泠", 
        "type": "绝句", 
        "yun": "麻"
    }, 
    {
        "author": "陈锡金", 
        "era": "清", 
        "subtype": null, 
        "text": [
            "百尺楼头豪气，一条冰上高风。", 
            "此系吾家本色，外人不得混同。"
        ], 
        "title": "绝句二首 其一", 
        "type": "六言诗", 
        "yun": "东"
    }, 
    {
        "author": "陈锡金", 
        "era": "清", 
        "subtype": null, 
        "text": [
            "十下钟鸣院落，三竿日上窗棂。", 
            "载酒人来且去，先生高卧未醒。"
        ], 
        "title": "绝句二首 其二", 
        "type": "六言诗", 
        "yun": "青"
    }, 
    {
        "author": "陈锡如", 
        "era": "清", 
        "subtype": null, 
        "text": [
            "大将生来胆气豪，老成持重熟戎韬。", 
            "拒秦策似风云变，保赵勋同日月高。", 
            "罪请负荆怀旷达，交为刎颈志坚牢。", 
            "可怜绝代干城选，终被谗言魏楚逃。", 
            "戎马沙场意气豪，一生为将著勋劳。", 
            "破秦韬略人难测，保赵功名汝独高。", 
            "李牧机谋堪作副，相如智勇可联曹。", 
            "伤心最是谗言中，莫得宗邦柄久操。", 
            "白发萧疏年最高，邯郸坐镇气雄豪。", 
            "戎行久历精骑射，敌国常摧富略韬。", 
            "荐牧举奢安社稷，拒秦保赵著勋劳。", 
            "长平倘使公长守，何致坑降一夜遭。", 
            "老成谋国熟兵韬，四十馀年军政操。", 
            "全赵拒秦资保障，围燕伐魏著勋劳。", 
            "那知庸主偏谗信，遂使功臣获罪逃。", 
            "他日纵然思起用，无如遗矢谤重遭。"
        ], 
        "title": "廉颇", 
        "type": "古风", 
        "yun": "豪"
    }, 
    {
        "author": "陈锡如", 
        "era": "清", 
        "subtype": null, 
        "text": [
            "伤心祖国压强邻，汉水方城已半沦。", 
            "退敌有怀存故楚，乞师无奈向西秦。", 
            "挥来一副英雄泪，洒遍全班将士身。", 
            "破碎河山旋克复，若敖不馁赖斯人。", 
            "救国天生社稷臣，乞师奔走不辞辛。", 
            "心诚一片因存楚，泪洒连朝始感秦。", 
            "友谊不乖情笃厚，君恩欲报性忠纯。", 
            "郢都虽破终能复，千古如公有几人。", 
            "吴师不退郢都沦，奋起英雄志欲伸。", 
            "祇为一心存故楚，敢辞千里乞强秦。", 
            "洒挥几日声和泪，感动盈廷君若臣。", 
            "近世许多亡国恨，如公挽救有何人。", 
            "徇情纵友岂忠臣，大祸来时始到秦。", 
            "昔日若非私故旧，今朝何致乞强邻。", 
            "虽能哭动雄师出，莫补横行敌卒臻。", 
            "功首罪魁应两有，斯人未可作完人。"
        ], 
        "title": "申包胥泣秦廷", 
        "type": "古风", 
        "yun": "真"
    }, 
    {
        "author": "陈锡如", 
        "era": "清", 
        "subtype": "七言律诗", 
        "text": [
            "魁梧相貌目重瞳，叱吒喑呜盖世雄。", 
            "八载纵横原逐鹿，千秋悔恨界分鸿。", 
            "壮年剑学万人敌，末路兵从十面攻。", 
            "倘使当年能忍辱，何难割据王江东。"
        ], 
        "title": "项羽", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "愁见萸囊系臂辰，萧寥孤抱与谁亲。", 
            "中央周角无净土，北斗以南还几人。", 
            "积惨暂欢求岂得，枯鳞相呴迹俱陈。", 
            "郢人今后何为质，四海弥天一聚尘。"
        ], 
        "title": "梅泉九日登高觞客怀伯夔赋诗寄示有「四海弥天少一人」之句次韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "散原醲粹太夷巉，兼至重看今觉盦。", 
            "振古才难天不惜，百年心死味犹谙。", 
            "有涯何苦殉哀乐，相望几时同笑谈。", 
            "动地边风凄欲绝，尚吪无寐倚诗函。"
        ], 
        "title": "书梅泉今觉盦诗集后二首 其一", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "冷暖由来只自知，人间怪好未妨齐。", 
            "伤春有鸟惟啼血，饮酒何人解到脐。", 
            "灭性劳生言至痛，香炉古庙去仍迷。", 
            "平生风义陈袁郑，只与樊南作泪题。"
        ], 
        "title": "书梅泉今觉盦诗集后二首 其二", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "蛛丝枯几度年年，息壤沉沉堕杳然。", 
            "廷秀立朝馀结局，致尧留命岂符天。", 
            "无成甘以诗人见，憎命犹为我辈怜。", 
            "佳处何由望端叔，幸同坡句一时编。"
        ], 
        "title": "梅泉重赀助刊拙集感赋", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "闻说高轩驻小园，急趋相见意难温。", 
            "欲言石阙仍衔口，苦恋修门应怆魂。", 
            "家国万端偿一泪，君臣孤注博沉冤。", 
            "他年史笔谁能谅，丰镐遗黎倘有存。"
        ], 
        "title": "十月廿三日夜梦节盦师来长春寓一小园中往谒语次涕泗横集呜咽而醒纪之以诗", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "郁郁閒居已寡欢，书来悢怅更无端。", 
            "难言深恨空馀泪，强命诗人意已阑。", 
            "世弃君平还自弃，化观康节竟何观。", 
            "壁枯枝化浑閒事，只是难灰径寸肝。"
        ], 
        "title": "得梅泉书感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "伥伥兀兀是家常，虐雪饕风夜正长。", 
            "惯少睡眠仍点茗，了无知见独焚香。", 
            "担寻榔枥心犹在，井渫寒泉意已凉。", 
            "传舍萧颓鱼少水，不应归路尚茫茫。"
        ], 
        "title": "伥伥", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不曾萧瑟叹平生，绝世悲凉亦可惊。", 
            "时至则行原不恪，死而后已竟何成。", 
            "冬郎解笑东方朔，汉武能知马长卿。", 
            "漫效实斋书感遇，负恩深处涕先倾。"
        ], 
        "title": "悲凉", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年来闭口废吟呻，竹罄辞穷但受辛。", 
            "小乘固应无实语，昌期端合有真人。", 
            "枯枰柯烂馀残劫，本愿香寒忏宿因。", 
            "占谢灵氛忍终古，回风悲煞楚灵均。"
        ], 
        "title": "闭口", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "风骚而后此英灵，飘泊江湖一客星。", 
            "犹有精诚动天地，虚蒙记识到朝廷。", 
            "奄奄枥骥宁辞辱，的的高鸿不易冥。", 
            "幕府身容托疏放，谁知心苦忍伶俜。"
        ], 
        "title": "书杜集后", 
        "type": "律诗", 
        "yun": "青"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "缱绻师门谊最隆，无如坡老说欧公。", 
            "与君共事梁夫子，感遇何殊六一翁。", 
            "并坐春风馀几在，追随寒日复谁同。", 
            "十年趋走伤心地，剩有孤吟望断鸿。"
        ], 
        "title": "赠别元初", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "难藉年芳遣有涯，几番夜雨峭寒加。", 
            "春怜归路迷芳草，佛待修成是落花。", 
            "绝艳海棠真一梦，香栖燕子定谁家。", 
            "枯禅且入橐驼坐，不问歧途万里沙。"
        ], 
        "title": "众异寄和予曩岁张园海棠诗次韵答之", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "学书老矣尚无成，弄笔窗光偶寄情。", 
            "痴钝岂能凡骨换，衰慵莫悟担夫争。", 
            "何轻羲献无馀子，钱诡斯冰至小生。", 
            "千古是非谁论定，忘机早已薄浮名。"
        ], 
        "title": "协平兄以诗赞予隶书次韵答之", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "九月微凋上苑林，映波拥塔影深深。", 
            "伤高未瞑登临眼，悲世犹馀半死心。", 
            "万里望迷云路雁，十霜伴冷塞垣砧。", 
            "重来念念归寥落，聊应佳辰酒共斟。"
        ], 
        "title": "九日同季馥勉甫北海登高", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "桐城天与寄斯文，寤寐香惟惜抱薰。", 
            "謦咳昔曾亲二老，云龙晚幸接三君。", 
            "当年不觉贤人聚，回首俄惊逝水分。", 
            "心欲奋飞身偃卧，何时同访大袁坟。"
        ], 
        "title": "寄君任", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "废病多君相见频，菜根风味自情亲。", 
            "閒居难得逢閒侣，半菽聊堪养半人。", 
            "满目悠悠看已倦，孤怀惘惘趣弥真。", 
            "衰迟百念皆虚妄，惟愿松筠晚接邻。"
        ], 
        "title": "赠季馥", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "去国蓬飘岁在辛，卅年重作旧京人。", 
            "更无爆竹喧残夜，剩与寒梅伴早春。", 
            "洗面点茶圆昨梦，呼笤忘帚隔前尘。", 
            "自家康济复何事，扫地焚香日课新。"
        ], 
        "title": "癸未元旦", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "此身应是宝严师，寓院无人独坐宜。", 
            "庭暗微栖残雪影，灯回忽见好梅枝。", 
            "萧然于此得佳趣，聊尔閒情非昔时。", 
            "惟有枯禅相近分，寒山何日是归期。"
        ], 
        "title": "人日之夜家人皆外出独坐成咏 其一", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "文章小技尚无成，宏道何由与命争。", 
            "书拙固知聊尔耳，诗寒自觉太僧生。", 
            "阅人庭树荣还落，转我窗光暗又明。", 
            "不羡仙家丹七返，几生修到听松声。"
        ], 
        "title": "人日之夜家人皆外出独坐成咏 其二", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "一面全应胜百书，那堪相望一书无。", 
            "心寒世事从何说，疾有幽忧不可驱。", 
            "堕地岂容收破甑，流丸何日止瓯臾。", 
            "畸零人外馀同病，呻楚于喁倘不孤。"
        ], 
        "title": "梅泉寄怀有「尚馀一息在还望百书来」句却答一首", 
        "type": "律诗", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "旧人星散十年中，莲勺依随剩子同。", 
            "臣甫终期收蓟北，幼安未信老辽东。", 
            "战争交处坤灵死，闻见空时鬼技穷。", 
            "待忍一番寒彻骨，开尊相与醉春风。"
        ], 
        "title": "次韵苕雪寄怀", 
        "type": "律诗", 
        "yun": "东"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "断雁重来郁苦悲，秋风又及一年期。", 
            "阶铺落叶霜痕重，殿拥寒花日影移。", 
            "恩意直无言可喻，小臣惟有泪如縻。", 
            "可堪前席深深语，已是天穿地朽时。"
        ], 
        "title": "九月入觐敬述", 
        "type": "律诗", 
        "yun": "支"
    }, 
    {
        "author": "陈锡圭", 
        "era": "清", 
        "subtype": "七言律诗", 
        "text": [
            "水晶风动挂高天，石洞玲珑俯百川。", 
            "神女香奁临镜罢，山僧锡杖倚云悬。", 
            "双飞乳燕迷芳草，独耀银蟾隔紫烟。", 
            "便觉林栖无俗韵，好教户牖发清姘。"
        ], 
        "title": "水帘", 
        "type": "律诗", 
        "yun": null
    }, 
    {
        "author": "陈锡圭", 
        "era": "清", 
        "subtype": "七言律诗", 
        "text": [
            "谁向瀼西歌竹枝，天涯迢递路参差。", 
            "横桥自泻清溪水，曲径遥通绿草池。", 
            "几道舆梁劳结搆，一川烟雨自迷离。", 
            "那堪送客春深候，柳色青青匹马迟。"
        ], 
        "title": "竹栈", 
        "type": "律诗", 
        "yun": "支"
    }, 
    {
        "author": "陈锡圭", 
        "era": "清", 
        "subtype": "七言律诗", 
        "text": [
            "连天叠翠护名山，谁辟松阴数亩间。", 
            "隐映危楼残戍险，参差鸟道暮樵还。", 
            "昂藏不逐星霜老，倔强潜消岁月间。", 
            "待看龙蟠风雨夜，依稀百二古秦关。"
        ], 
        "title": "松关", 
        "type": "律诗", 
        "yun": "删"
    }, 
    {
        "author": "陈锡圭", 
        "era": "清", 
        "subtype": "七言律诗", 
        "text": [
            "烟绡雾縠软屏横，好句留题藉管城。", 
            "画雪司空真可圣，衔杯学士欲逃名。", 
            "斜分竹色侵庭翠，远拨梅香入梦清。", 
            "忆我山窗风雨夜，不堪滴沥到天明。"
        ], 
        "title": "蕉屏", 
        "type": "律诗", 
        "yun": "庚"
    }, 
    {
        "author": "陈裔仲", 
        "era": "清", 
        "subtype": null, 
        "text": [
            "阴邪忌疾文光耀，突然嘻出鬼夜叫。", 
            "明铅宋椠作庭燎，陈涉篝灯祖龙笑。", 
            "居人方病药难疗，冥冥疑有气相召。", 
            "北风妃豨助呼啸，烬馀化作零星爝。", 
            "方今白腹据津要，教学黜经此同调，书乎书乎天不吊。"
        ], 
        "title": "狐火", 
        "type": "古风", 
        "yun": "啸"
    }, 
    {
        "author": "陈筱亭", 
        "era": "清", 
        "subtype": "七言律诗", 
        "text": [
            "春来一路素馨斜，云树中开处士家。", 
            "拓圃近山蔬带露，束篱为架豆争花。", 
            "春江水满凫频浴，僻地人稀犬不哗。", 
            "最羡先生无俗事，苦吟薄醉是生涯。"
        ], 
        "title": "过太古巢呈迂谷先生 ", 
        "type": "律诗", 
        "yun": "麻"
    }, 
    {
        "author": "陈筱冬", 
        "era": "清", 
        "subtype": "七言绝句", 
        "text": [
            "双鬟孰画旗亭壁，独茧应缫楚客丝。", 
            "金凤台边游女队，踏歌争唱艳秋词。"
        ], 
        "title": "双鬟", 
        "type": "绝句", 
        "yun": "支"
    }, 
    {
        "author": "陈禋祉", 
        "era": "清", 
        "subtype": "七言律诗", 
        "text": [
            "昔年坛坫望翩翩，此日逋林一散仙。", 
            "诗共酒清元亮后，心俱眉白季常先。", 
            "青藜杖曳青霞罨，绛帐经横绛雪连。", 
            "竟以期颐老飞将，枕书松石酌苓泉。"
        ], 
        "title": "寿马公眉", 
        "type": "律诗", 
        "yun": "先"
    }, 
    {
        "author": "陈瑞麟", 
        "era": "清", 
        "subtype": null, 
        "text": [
            "春闺三月养吴蚕，南陌柔桑满竹篮。", 
            "为避行人回步急，不知髻上堕牙簪。", 
            "一自檀郎赴玉京，残镫挑尽泪盈盈。", 
            "黄昏又值芭蕉雨，不管人愁滴到明。"
        ], 
        "title": "闺辞", 
        "type": "古风", 
        "yun": null
    }, 
    {
        "author": "陈瑞琳", 
        "era": "清", 
        "subtype": "五言律诗", 
        "text": [
            "雨止月初出，水亭人影闲。", 
            "携来一枝笛，吹向万荷间。", 
            "我酒半醒醉，天风谁佩环？", 
            "夜凉乡梦远，先到凤凰山。"
        ], 
        "title": "中秋夜定香亭吹笛", 
        "type": "律诗", 
        "yun": "删"
    }, 
    {
        "author": "陈裔仲", 
        "era": "清", 
        "subtype": "七言绝句", 
        "text": [
            "新样衣妆淡淡容，思君空自泪沾胸。", 
            "一年倏忽秋风早，惆怅红颜不耐冬。"
        ], 
        "title": "题亡室涧蘋遗稿（十五首录三） 其一", 
        "type": "绝句", 
        "yun": "冬"
    }, 
    {
        "author": "陈裔仲", 
        "era": "清", 
        "subtype": "七言绝句", 
        "text": [
            "光阴顷刻指空弹，别易从知会愈难。", 
            "纵有残脂和剩粉，可怜一见一心酸。"
        ], 
        "title": "题亡室涧蘋遗稿（十五首录三） 其二", 
        "type": "绝句", 
        "yun": "寒"
    }, 
    {
        "author": "陈裔仲", 
        "era": "清", 
        "subtype": "七言绝句", 
        "text": [
            "遗稿长留手自删，玉容寂寞几时还。", 
            "当年有约君须记，暂撇愁肠破笑颜。"
        ], 
        "title": "题亡室涧蘋遗稿（十五首录三） 其三", 
        "type": "绝句", 
        "yun": "删"
    }, 
    {
        "author": "陈裔仲", 
        "era": "清", 
        "subtype": "五言律诗", 
        "text": [
            "明社忽已屋，犹存天盖楼。", 
            "愤时当易代，而我复蒙忧。", 
            "登眺会多暇，壮怀行自休。", 
            "楹书未忍弃，留为后人谋。"
        ], 
        "title": "小楼二首 其一", 
        "type": "律诗", 
        "yun": "尤"
    }, 
    {
        "author": "陈裔仲", 
        "era": "清", 
        "subtype": "五言律诗", 
        "text": [
            "存没已多感，悠悠将母心。", 
            "抚躬惭自立，祝发复登临。", 
            "高挹山光媚，俯看江水深。", 
            "不才世相弃，无暇涕沾襟。"
        ], 
        "title": "小楼二首 其二", 
        "type": "律诗", 
        "yun": "侵"
    }, 
    {
        "author": "陈锡金", 
        "era": "清", 
        "subtype": null, 
        "text": [
            "既不能乘醉捉月采石矶，青莲魂魄相傍依。", 
            "又不能三神山上采药服，求仙一去从徐福。", 
            "亦当学刘伯伦忘形骸，荷锸相随死便埋。", 
            "不然五百义士同墓好，三尺争光田横岛。", 
            "而乃洗耳厌嚣烦，世外无从觅桃源。", 
            "徵逐刍灵与刍狗，众人皆可先生否。", 
            "生值乾坤莽莽时，欲离烦恼为便宜。", 
            "醉来把笔向天笑，白玉楼成天不召。", 
            "堪舆术久学青乌，千秋雅慕司空图。", 
            "青山于今少净土，拟葬诗魂未得所。", 
            "牛眠卜地年复年，爰营生圹科山巅。", 
            "科山名胜甲海外，留待高人此委蜕。", 
            "先生亲题墓碣来，定博山灵笑口开。", 
            "得地人为先生企，得人我为山灵喜。", 
            "松楸万树花千枝，何幸先生来主持。", 
            "从此科山山上石，石石尽有题诗迹。", 
            "于戏地傍祖坟当墓庐，邱壑重安谢幼舆。", 
            "有时携妓游山麓，堪绍东山旧丝竹。", 
            "我来触景感沧桑，多劝先生醉一觞。", 
            "愿祝先生介眉寿，年年来此酌春酒。"
        ], 
        "title": "题谢颂臣先生科山生圹", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "细雨披一蓑，斜风摇两榜。", 
            "潮逐白鸥来，人随白鸥往。", 
            "大儿下渔竿，小儿撑渔艇。", 
            "渔父卧篷中，烂醉唤不醒。"
        ], 
        "title": "渔父词", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "萧斋特地起仙风，片时吹我入碧空。", 
            "天上金阙巍哉崇，匾额大书蕊珠宫。", 
            "蕊珠宫阙游览久，始向西池谒王母。", 
            "王母赐坐红珠帱，问我迩来平安否。", 
            "赠我碧奈花，授我白河车。", 
            "餐我紫色霞，饮我黄月华。", 
            "无何云和笙，忽吹董双成。", 
            "少顷震灵簧，亦鼓许飞琼。", 
            "五灵石，凌华为我击。", 
            "八琅璈，子登为我歌。", 
            "元灵曲，法婴为我续。", 
            "仙乐纷纷，响遏行云。", 
            "天籁悠扬，闻所未闻。", 
            "清歌断续杂妙舞，一曲霓裳何足数。", 
            "我本蓬莱谪降仙，绝胜明皇游月府。", 
            "行行重行行，十二楼五城。", 
            "琼花瑶草珍禽奇兽，尽向眼中呈。", 
            "曼倩一见笑相迎，依旧滑稽百戏生。", 
            "泥我大笑梦忽醒，回首天门万里程。", 
            "噫吁乎嗟哉，我生不辰坠尘俗，一梦游仙愿颇足。", 
            "但恨天上游未终，午枕醒来偏急促。", 
            "莫道醒来偏急促，世间幻梦醒来速。", 
            "君不见，邯郸驿，黄粱一梦只顷刻。", 
            "又不见，大槐宫，淳于一梦剧匆匆。"
        ], 
        "title": "记梦", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "选花欲其美，选石欲其丑。", 
            "平生蓄此念，郁郁十年久。", 
            "东向泰山奔，西入华山走。", 
            "到处必搜寻，当意一无有。", 
            "何图失意间，奇礓忽入手。", 
            "权作石友看，摩挲日八九。", 
            "人怪嗜好偏，冁然开笑口。", 
            "胡不类而类，胡非偶而偶。", 
            "唤我作米颠，我亦公然受。", 
            "石若再能言，谓我为颠否。"
        ], 
        "title": "游铁尖山得怪石欣喜过望率成五古", 
        "type": "古风", 
        "yun": "有"
    }, 
    {
        "author": "陈锡金", 
        "era": "清", 
        "subtype": null, 
        "text": [
            "萤窗寂寞留残简，蠹迹纵横侮旧芸。", 
            "岛上更无台避债，人间剩有冢埋文。", 
            "此生已坐儒冠误，合买青山卧白云。"
        ], 
        "title": "寄怀蔡披金秀才仿白乐天体作六句律", 
        "type": "古风", 
        "yun": "文"
    }, 
    {
        "author": "陈锡金", 
        "era": "清", 
        "subtype": null, 
        "text": [
            "筑城不须大，国帑防伤害。", 
            "筑城不须高，民力防疲劳。", 
            "城大城高何足恃，古来成城在众志。", 
            "欲防胡人不胜防，长城枉筑万里长。", 
            "君不见，秦始皇。"
        ], 
        "title": "筑城谣", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "地棘天荆客路艰，三年枉唱念家山。", 
            "笏袍子美鹃空拜，城郭丁威鹤未还。", 
            "无奈龙蛇方起陆，那堪虎豹又当关。", 
            "穷途我亦猖狂甚，狼藉青衫泪点斑。", 
            "故山茅屋数椽存，零落巢痕与爪痕。", 
            "雁雨蛩烟秋已老，蛟云蜃雾昼常昏。", 
            "家书寂寂沉双鲤，客泪潸潸洒七鲲。", 
            "不击西台竹如意，怕他朱鸟也消魂。"
        ], 
        "title": "客恨", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "频年漂泊滞江湖，慷慨悲歌碎唾壶。", 
            "名士由来羞画饼，丈夫自古志悬弧。", 
            "诚知天地方龙战，不信人才出狗屠。", 
            "沧海茫茫豪气在，私将明镜照头颅。", 
            "大江东去日西斜，身世无聊百感加。", 
            "两鬓不堪成白雪，一年容易又黄花。", 
            "人争驱逐中原鹿，我独优游下泽车。", 
            "萧瑟秋风怕凭吊，六朝金粉剩寒鸦。"
        ], 
        "title": "秋感", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "十岁见新月，殷勤下阶拜。", 
            "十二解风情，背人画眉黛。", 
            "十四去采莲，蜂蝶随满载。", 
            "羞见双鸳鸯，手把荷叶盖。", 
            "十六未许人，风流颇自爱。", 
            "小开骂西风，飘荡到裙带。", 
            "十八伤命薄，坠入烟花界。", 
            "一曲杜韦娘，泪洒沽酒旆。"
        ], 
        "title": "妾薄命", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": null, 
        "text": [
            "郎在溪之南，妾在溪之北。", 
            "一水自盈盈，日夜长相忆。", 
            "忆郎二月来，溪口花正开。", 
            "忆郎三月去，溪头柳飞絮。", 
            "柳絮乱夕曛，唤郎郎不闻。", 
            "梦魂不怕险，飞过一溪云。", 
            "云深郎不见，溪水白于练。", 
            "可怜鸳与鸯，翻成劳与燕。", 
            "溪水远接天，怜郎亦自怜。", 
            "何当北风大，吹妾到郎边。"
        ], 
        "title": "相思曲", 
        "type": "古风", 
        "yun": null
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "年来望断木兰桡，脉脉香魂黯黯销。", 
            "犹是酒旗歌板地，东风无赖月无聊。"
        ], 
        "title": "暮春忆旧", 
        "type": "绝句", 
        "yun": "萧"
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "竹原有节难如意，桑本无知漫寄生。", 
            "读到哀江南一赋，千秋肠断庾兰成。"
        ], 
        "title": "有感", 
        "type": "绝句", 
        "yun": "庚"
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "看花有兴且随缘，辟谷无方莫学仙。", 
            "三折肱难肉白骨，一弹指易过青年。"
        ], 
        "title": "看花", 
        "type": "绝句", 
        "yun": "先"
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "骚坛待斗新旗鼓，驿路相随旧剑琴。", 
            "汽笛一声天欲暝，菊花香里下员林。"
        ], 
        "title": "员林道中", 
        "type": "绝句", 
        "yun": "侵"
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "摇落江山客恨添，寓斋寂寂坐恹恹。", 
            "蓼花红雨芦花雪，一样秋痕入眼帘。"
        ], 
        "title": "大安秋望", 
        "type": "绝句", 
        "yun": "盐"
    }, 
    {
        "author": "陈锡金", 
        "era": "清", 
        "subtype": "七言绝句", 
        "text": [
            "一江风打钓鱼船，十里潮荒种蛤田。", 
            "歌板酒旗都不见，冷清清是白鸥天。"
        ], 
        "title": "大安秋望", 
        "type": "绝句", 
        "yun": "先"
    }, 
    {
        "author": "陈锡金", 
        "era": "清", 
        "subtype": "五言律诗", 
        "text": [
            "转瞬乾坤老，惊心岁月奔。", 
            "有歌弹短铗，无赋卖长门。", 
            "调胃蛾眉豆，遮身犊鼻裈。", 
            "祇怜贫又病，遑计饱兼温。"
        ], 
        "title": "偶成", 
        "type": "律诗", 
        "yun": "元"
    }, 
    {
        "author": "陈锡金", 
        "era": "清", 
        "subtype": "五言律诗", 
        "text": [
            "偃蹇空山里，新亭泪眼开。", 
            "黄鸡催日去，苍狗幻云来。", 
            "身世鸾栖棘，功名蚁梦槐。", 
            "閒愁无处遣，黑劫正飞灰。"
        ], 
        "title": "漫题", 
        "type": "律诗", 
        "yun": "灰"
    }, 
    {
        "author": "陈锡金", 
        "era": "清", 
        "subtype": "五言律诗", 
        "text": [
            "种菜门常闭，诛茅屋未成。", 
            "野无粱与稻，路有棘兼荆。", 
            "苦赋哀鸿什，悲歌猛虎行。", 
            "侧身天地窄，何处寄馀生。"
        ], 
        "title": "漫题", 
        "type": "律诗", 
        "yun": "庚"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "为有头巾腐气存，十年憔悴掩柴门。", 
            "侧身天地留鸿爪，匿迹英雄虱处裈。", 
            "白眼有谁容傲骨，青山何处葬诗魂。", 
            "司空早已营生圹，遥羡无缘献酒樽。"
        ], 
        "title": "寄谢颂臣先生", 
        "type": "律诗", 
        "yun": "元"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "三年前访稻江春，鸿爪依稀话旧因。", 
            "惠我曾为东道主，思君每问北来人。", 
            "词坛一代风骚古，铁笔千秋月旦新。", 
            "今日樽前须痛饮，不妨沉醉吐车茵。"
        ], 
        "title": "喜晤润庵君赋赠", 
        "type": "律诗", 
        "yun": "真"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "忱甫中郎馆已捐，维持诗界赖君贤。", 
            "人从儒雅钦风度，我喜骚坛绍月泉。", 
            "一代敦槃牛耳执，千秋文采豹皮传。", 
            "论功愧乏琼瑶报，聊献银瓶上讲筵。"
        ], 
        "title": "纪念银瓶赠与式当日赋呈鹤亭社长", 
        "type": "律诗", 
        "yun": "先"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "轮蹄客路尽消磨，得意偏同失意过。", 
            "行李才辞猫雾捒，飘蓬又度马陵坡。", 
            "铁砧山色秋来减，金锭庄泉雨后多。", 
            "琴剑西风倍惆怅，莫云康节有行窝。"
        ], 
        "title": "大甲客思", 
        "type": "律诗", 
        "yun": "歌"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "瀛壖宿梦醒春婆，风雨空山一啸歌。", 
            "老蠹生涯书少味，閒鸥世界水犹波。", 
            "敢嫌蜗室三间小，幸免鹑衣百结多。", 
            "莫问辋川近消息，半龛灯火病维摩。"
        ], 
        "title": "家瑞陔进士寄诗问近况次韵奉答", 
        "type": "律诗", 
        "yun": "歌"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "鲤风雁雨四山秋，蜃雾蛟烟万古愁。", 
            "入世已如萍在水，藏身祇合芥为舟。", 
            "人从江北争分鹿，我隐墙东等侩牛。", 
            "有债至今呼负负，无亭何处署休休。"
        ], 
        "title": "庚子1900秋怀", 
        "type": "律诗", 
        "yun": "尤"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "分手河梁数载中，屡劳千里惠书筒。", 
            "故人已化辽东鹤，遗事谁传塞北鸿。", 
            "剪烛紫云岩畔雨，挂帆乌日渡边风。", 
            "旧游回首都如梦，泪洒枫亭万树枫。"
        ], 
        "title": "哭林良庭", 
        "type": "律诗", 
        "yun": "东"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "剑匣琴囊东复西，出门怕听鹧鸪啼。", 
            "四肢未老先麻木，一饭随缘饱藿藜。", 
            "祢正平凭嗤碌碌，微生亩任笑栖栖。", 
            "残衫破帽无人识，斜日呼船大肚溪。"
        ], 
        "title": "过大肚溪", 
        "type": "律诗", 
        "yun": "齐"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "催诗击钵竹城春，翘首江云暗怆神。", 
            "万里浮沉双鲤信，十年沦没七鲲身。", 
            "别君昔洒哀时泪，老我今犹彻骨贫。", 
            "惭谢知交期望切，金鳌顶上属何人。"
        ], 
        "title": "寄怀许蕴白明府", 
        "type": "律诗", 
        "yun": "真"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "东港文坛耳执牛，西岑精舍杖扶鸠。", 
            "赤嵌回首一千里，黄甲题名三十秋。", 
            "人把冈陵争晋颂，我欣海屋已添筹。", 
            "坡仙恰好同生日，合作南飞曲献酬。"
        ], 
        "title": "施沄舫内翰六十索诗奉贺一首", 
        "type": "律诗", 
        "yun": "尤"
    }, 
    {
        "author": "陈锡金", 
        "era": "清", 
        "subtype": "七言律诗", 
        "text": [
            "南宫一捷了前途，返棹清溪竟永徂。", 
            "梅社昔曾悬赤帜，竹城今已等黄垆。", 
            "未甘呼应同牛马，何害春秋促蟪蛄。", 
            "祇恨华堂新建就，才来贺燕便啼乌。"
        ], 
        "title": "哭家瑞陔进士", 
        "type": "律诗", 
        "yun": "虞"
    }, 
    {
        "author": "陈锡嘏", 
        "era": "清", 
        "subtype": "五言律诗", 
        "text": [
            "谁领高秋意，当头片月看。", 
            "碧空云自淡，金掌露初漙。", 
            "柝起街声静，砧鸣夜色寒。", 
            "清辉应万里，不独照长安。"
        ], 
        "title": "赋得长安一片月", 
        "type": "律诗", 
        "yun": "寒"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "秋气渐萧瑟，连宵风雨声。", 
            "庭虚山果坠，砌冷候虫鸣。", 
            "倦眼依残帙，端居对短檠。", 
            "归舟姜被隔，知近武昌城。"
        ], 
        "title": "漫兴 其一", 
        "type": "律诗", 
        "yun": "庚"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "儿归依叔父，好去问重闱。", 
            "但说君恩重，休烦老泪挥。", 
            "从师仍适远，多难在知几。", 
            "不用徒酸鼻，长途正授衣。"
        ], 
        "title": "漫兴 其二", 
        "type": "律诗", 
        "yun": "微"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "冬春如过隙，秋老尚羁栖。", 
            "久暂吾何择，荣枯理亦齐。", 
            "裹粮师白石，行药想丹梯。", 
            "日话黄冠侣，三茅近弗迷。"
        ], 
        "title": "漫兴 其三", 
        "type": "律诗", 
        "yun": "齐"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "客从故乡至，为我理瑶琴。", 
            "流水本无意，高云若有心。", 
            "朔风吹早雁，落叶下疏林。", 
            "之子不归去，衡山空自深。"
        ], 
        "title": "漫兴 其四", 
        "type": "律诗", 
        "yun": "侵"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "庭阶秋色好，映日正殷红。", 
            "颇赖扶持力，其如造化工。", 
            "酡颜醒复醉，嫩叶老还童。", 
            "最爱斜阳里，纷披并菊丛。"
        ], 
        "title": "漫兴 其五", 
        "type": "律诗", 
        "yun": "东"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "铁瓮城边路，金焦江上山。", 
            "蛟螭蟠地轴，豺虎踞天关。", 
            "皎日群阴散，春风十亩闲。", 
            "烟云俨图画，蜡屐好跻攀。"
        ], 
        "title": "新春杂感次韵和中山", 
        "type": "律诗", 
        "yun": "删"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "杰阁俯城阴，阑干每一临。", 
            "曲阿秦郡县，北府宋园林。", 
            "山色分吴楚，江流自古今。", 
            "春风满天地，无限望乡心。"
        ], 
        "title": "京江杂诗", 
        "type": "律诗", 
        "yun": "侵"
    }, 
    {
        "author": "陈鹏年", 
        "era": "清", 
        "subtype": "五言律诗", 
        "text": [
            "五月正炎热，山寒不可胜。", 
            "好将双赤脚，去踏万年冰。", 
            "虎石阶前伏，龙云钵底兴。", 
            "欲随飞锡住，松雪路层层。"
        ], 
        "title": "送静庵僧之五台结夏", 
        "type": "律诗", 
        "yun": "蒸"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "云艇松龛阅岁时，廿年踪迹鸟鱼知。", 
            "春风再扫生公石，落照仍衔短簿祠。", 
            "雨后万松全遝匝，云中双塔半迷离。", 
            "夕佳亭上凭阑处，红叶青山绕梦思。"
        ], 
        "title": "虎丘 其一", 
        "type": "律诗", 
        "yun": "支"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "尘鞅删除半向闲，青鞋布袜也看山。", 
            "离宫路出云霄上，法驾春留紫翠间。", 
            "代谢已怜金气尽，再来偏笑石头顽。", 
            "楝花风后游人歇，一任鸥盟数往还。"
        ], 
        "title": "虎丘 其二", 
        "type": "律诗", 
        "yun": "删"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "愁云毒雾锁江干，院落沉沉昼景寒。", 
            "貔虎千重森铁瓮，穹霄何日下金竿。", 
            "迢遥胏石呼难彻，寂寞丹心泪已干。", 
            "虮虱一身天万里，仍依北极望长安。"
        ], 
        "title": "江干", 
        "type": "律诗", 
        "yun": "寒"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "琪树琳宫锁寂寥，逢君烧烛坐寒宵。", 
            "三春华发栖江表，五夜丹心恋圣朝。", 
            "禁闼似闻怜谠直，湖山自合老渔樵。", 
            "鲤鱼风里桃花水，共听南徐早晚潮。"
        ], 
        "title": "与许谨斋都谏夜话", 
        "type": "律诗", 
        "yun": "萧"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "北堂遥隔楚云西，远近浮槎理亦齐。", 
            "岂有园官供菜把，仍催稚子树鸡栖。", 
            "寄奴井在泉堪汲，丁卯桥荒路不迷。", 
            "比似成都留杜老，居人指是浣花溪。"
        ], 
        "title": "移寓城南草堂纪兴", 
        "type": "律诗", 
        "yun": "齐"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "河淮重寄宠旌旄，方略频传霄汉高。", 
            "中夜扁舟偕畚锸，经年匹马狎波涛。", 
            "庙堂正切宣防计，簿领仍悬抚字劳。", 
            "渐看海疆今沃壤，桑田儿女献春醪。"
        ], 
        "title": "冬日感怀三首 其一", 
        "type": "律诗", 
        "yun": "豪"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "清时稽古独优崇，诏许诸儒集禁中。", 
            "花发上林春窈窕，雪晴阿阁日曈昽。", 
            "直庐夜检青藜照，讲幄朝呈《白虎通》。", 
            "痛定湘累惭报国，皂囊无补但雕虫。"
        ], 
        "title": "冬日感怀三首 其二", 
        "type": "律诗", 
        "yun": "东"
    }, 
    {
        "author": "陈鹏年", 
        "era": "清", 
        "subtype": "七言律诗", 
        "text": [
            "平生梦落五湖边，竹马重来事黯然。", 
            "蠲赐欢声方动地，滞淫秋水又浮天。", 
            "东南财赋无筹策，士女嬉游有岁年。", 
            "春树万家烟雾里，白公堤上每流连。"
        ], 
        "title": "冬日感怀三首 其三", 
        "type": "律诗", 
        "yun": "先"
    }, 
    {
        "author": "陈僖", 
        "era": "清", 
        "subtype": "七言律诗", 
        "text": [
            "草堂寂寞奈春何，旧友惟余燕子过。", 
            "才尽半倾青玉案，客来新自白狼河。", 
            "樽前鸡黍中原月，袖里风光塞外歌。", 
            "千载梁园今已矣，驱车且缓渡滹沱。"
        ], 
        "title": "友人至自三韩感赋时又有大梁之行", 
        "type": "律诗", 
        "yun": "歌"
    }, 
    {
        "author": "陈僖", 
        "era": "清", 
        "subtype": "七言律诗", 
        "text": [
            "半厦茅堂一亩田，恬然高卧便登仙。", 
            "禅心坐我蒲团日，髀肉输人壮盛年。", 
            "疏懒不歌招隐赋，经营欲办买山钱。", 
            "长林未识何时遂，露湿新秋听晚蝉。"
        ], 
        "title": "家居杂诗", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "津梁早已倦人天，回首前尘只惘然。", 
            "客久岂能无止息，书来徒使损宵眠。", 
            "求方储药还多事，呼帚忘笤羡钝禅。", 
            "愿得一龛相伴住，读书饱饭送残年。"
        ], 
        "title": "寥志书来答之以诗", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "卌年逝水尽交亲，赢得天褒二老人。", 
            "尽历冰霜催晚景，犹残尊酒对佳辰。", 
            "十洲三岛无穷事，四海弥天一聚尘。", 
            "不复襟期同郑老，暂时相醉莫辞频。"
        ], 
        "title": "重九之会自苏堪逝后风流歇绝矣兹来适值九日乃约苕雪小饮以诗纪之", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "怪君相我色敷腴，岂有佳怀慰索居。", 
            "忍事全灰飞动意，假年倘续笑谈馀。", 
            "少陵杜曲看行猎，陶令南村好结庐。", 
            "齐愿区区非厚冀，彼苍回斡定何如。"
        ], 
        "title": "苕雪谓予病后气色转腴不至遽死颇冀他日邻近过从之乐", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "忆昔居连日下坊，秋来佳色满书堂。", 
            "看花倦眼非初日，采葛羁臣已十霜。", 
            "不分恩光移上苑，却添诗事作重阳。", 
            "书生际遇过陶杜，莫惜频倾湛露觞。"
        ], 
        "title": "次韵苕雪赏菊纪恩之作", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "龙钟不待揶揄觉，濩落弥深激烈伤。", 
            "与世有情如宿负，此身自救尚无方。", 
            "人心印板许文正，世界斩新胡益阳。", 
            "相待犹堪司左券，夜寒绕室一徬徨。"
        ], 
        "title": "龙钟", 
        "type": "律诗", 
        "yun": "阳"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "经年暂合感离居，觅句怀人逼岁除。", 
            "未敢论都轻宛洛，不应诗事剩陈徐。", 
            "摊书日淡风生壁，下直宵深雪拥车。", 
            "会有黄封慰劳荩，纪恩篇翰吐琼琚。"
        ], 
        "title": "寄苕雪", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "小雪霏微堕地轻，晚窗还漏夕阳明。", 
            "久要药裹成分诀，淡绝梅花与定情。", 
            "诸弟有书看愈好，故人相呴愧还生。", 
            "妄心一念求顽健，倘遂江乡万里行。"
        ], 
        "title": "乙酉正月二日即事", 
        "type": "律诗", 
        "yun": "庚"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "杂沓宾僚倚酒酣，卫公精爽梦犹谙。", 
            "茄花地满真成谶，土木尘蒙不易探。", 
            "从亡古有汪元量，流涕今无沈乙庵。", 
            "毅魄英灵应不昧，何由穆骏得回骖。"
        ], 
        "title": "梦张忠武", 
        "type": "律诗", 
        "yun": "覃"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "侧塞轩廊翠蔓斜，秋芳虽冷意犹赊。", 
            "淡敷粉本庭心月，微映天然屋角霞。", 
            "白石固应知老味，居仁未敢作生涯。", 
            "非原妄植今何悔，断梦难寻塞外花。"
        ], 
        "title": "和君任牵牛花诗兼示寥志因寥志来诗有「不减塞外花」之句也", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "解叹秦人不自哀，如何甘自陷囮媒。", 
            "后车客载偏饶兴，上堵吟成只费才。", 
            "孔雀岂如牛有角，濡须竟与豕俱灰。", 
            "同归诗侣齐名者，何似青山独往来。"
        ], 
        "title": "感近事作", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "忆昔随征扈凤銮，赐裘先与备严寒。", 
            "十年绝塞无冰雪，终古衔恩在肺肝。", 
            "录托稼轩南渡惨，葬迷黍席大招难。", 
            "何能归袝西山塔，苦遇贤徽百世看。"
        ], 
        "title": "壬申冬北狩旋顺命寿护宸轩继往拜狐裘三袭之赐昨岁乘舆蒙尘坤维惨閟今冬严寒仍衣赐裘感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "域中古德渺难求，地下亲知一念收。", 
            "剩与寒梅分半坐，欲呼榔枥作同流。", 
            "山因骨瘦难来众，府见神清不及修。", 
            "独忆平生老居士，何能伴住淡幽忧。"
        ], 
        "title": "寄和梅生", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "谈笑经过意自亲，忘形直取性情真。", 
            "不关才地能推胜，但觉世间无此人。", 
            "少日欢娱沉断梦，无涯忧虑痼閒身。", 
            "承家有子君何憾，后死萧寥独怆神。"
        ], 
        "title": "挽季馥", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "再来先友失朱袁，断梦难寻剩子存。", 
            "喜得连朝还共语，何殊剪纸与招魂。", 
            "艰辛历尽神弥王，凄晦来过意更温。", 
            "贫到锥无复何事，一机应向仰山论。"
        ], 
        "title": "和病树", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "北地羁魂念念违，一朝竟与雁南飞。", 
            "偷生九死犹相见，失主孤臣何所归。", 
            "衰老幸同诸弟聚，悽惶惟觉故人稀。", 
            "海藏精爽谁能说，寒夜同君更累欷。"
        ], 
        "title": "和梅泉", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年来心绪等寒冰，虚负君家酒似渑。", 
            "广席盍簪仍选客，伊蒲设馔胜斋僧。", 
            "非时过涉宁逃咎，入坎艰贞愧未能。", 
            "仁过难分风义在，且图还栝慰亡朋。"
        ], 
        "title": "和拔可招饮话旧之作", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "愁听边砧近十秋，难将铸错诉从头。", 
            "未随北狩茹深耻，更遣南来感旧游。", 
            "失据飘流何所届，居奇捭阖几曾休。", 
            "寒风残照南阳路，不见当年墨色楼。"
        ], 
        "title": "和李佩秋", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "有子贤能传众口，今来更见绕床孙。", 
            "百年旧德遗型在，几帙残书故意存。", 
            "花发难寻少年梦，手谈重返旧京魂。", 
            "时危世换知交尽，心爇寒灰喜再温。"
        ], 
        "title": "赠子安", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "多通驰誉夙超群，还接清言挹古芬。", 
            "问学子云应载酒，读书贡父更能文。", 
            "风人悱恻吾何及，旧侣绸缪怅已分。", 
            "休讶当筵长守默，累臣久合断知闻。"
        ], 
        "title": "和吴眉孙", 
        "type": "律诗", 
        "yun": "文"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "凄风冷雨度重三，咫尺芳园未许探。", 
            "斗室匡床栖黯淡，故人小语慰迟淹。", 
            "饮茶不救诗怀涩，对酒虚吟国色酣。", 
            "可胜荆公滞京洛，白头犹自想江南。"
        ], 
        "title": "三月三日约病树同诣墨巢看牡丹阻雨不果病树有诗索和", 
        "type": "律诗", 
        "yun": null
    }, 
    {
        "author": "陈瑞球", 
        "era": "清", 
        "subtype": "七言绝句", 
        "text": [
            "菰蒲淅淅雨声粗，画出江天泼墨图。", 
            "几度推篷望牛首，六朝金粉已模糊。"
        ], 
        "title": "雨泊金陵", 
        "type": "绝句", 
        "yun": "虞"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "略带槟榔风味真，薰笼深焙洞庭春。", 
            "昔分茗碗随新妇，今启湘囊遇故人。", 
            "独客盘飧长藿旧，家山魂梦短松新。", 
            "残年枯淡同僧腊，犹为瓯香一怆神。"
        ], 
        "title": "病树赠湖南茶亡室洪外家为长沙周氏故嗜此茶余亦习焉今数十年不尝此味矣感赋一首", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "攀天梦醒事全非，独客飘飖恨已微。", 
            "人影乱时花欲暝，巢痕扫尽燕何飞。", 
            "杨悲歧路空成泣，屈访彭居可当归。", 
            "多谢故人情郑重，淹留宁抵寸心违。"
        ], 
        "title": "和子安", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不与吾侪共苦辛，墓前宿草几番新。", 
            "一流向尽今何世，四海难忘剩此人。", 
            "接壤母封依爱日，旧京师殡隔扬尘。", 
            "彻泉难尽西江泪，踯躅荒阡惘二陈。"
        ], 
        "title": "同病树展伯夔墓病树有诗余亦继作", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "旧京春梦久迷离，独忆诗人老石遗。", 
            "秀野堂中酣醉后，斜街月上纵谈时。", 
            "风流阒寂期来者，句律清深见本师。", 
            "今日江山定何似，起衰倘续永嘉诗。"
        ], 
        "title": "陈仲陶求题诗卷", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "相依一百五十日，寒暑雨风都未知。", 
            "得见暂轻赍志恨，何修能慰再来期。", 
            "平生有泪惟自咽，一往无言安用诗。", 
            "愿学湘乡养生诀，瞢腾中酒似婴儿。"
        ], 
        "title": "次韵病树赠别", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "旧京第一登高处，佳节无人地转偏。", 
            "一水阴阴斜照外，连林郁郁晚风前。", 
            "危时且尽相知乐，物外馀看数子贤。", 
            "极目寥天绝尘翳，暂忘宙合惨烽烟。"
        ], 
        "title": "九日同勉甫伯辉蜀梅晋华识先彤伯北海登高", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "城南城北判天涯，一面方惊岁月赊。", 
            "长自屏居人世外，真成独树老夫家。", 
            "飘萧白发甘长藿，寂历寒窗映晚花。", 
            "古月堂中数晨夕，何堪回首说清华。"
        ], 
        "title": "访巩庵数年不相见矣所居小园斗室门外老树一株终岁无人往还忆曩昔同居清华园古月堂中每夕必沽莲花白酒共醉或相对作画盖一年馀云", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "小园曾不负芳华，索句延朋意兴赊。", 
            "病起已疏无量酒，春寒为勒几分花。", 
            "风微始恨人俱往，物累安知我有涯。", 
            "韵胜襟期君未减，海棠应待好诗誇。"
        ], 
        "title": "赠墨巢一首", 
        "type": "律诗", 
        "yun": "麻"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "移我黄州定慧间，名花嫣笑破幽单。", 
            "诗情词笔都难写，倦眼禅心一例看。", 
            "朱晕最宜灯下影，凝脂未怯雨馀寒。", 
            "相逢相照休疑梦，一刻千金坐夜阑。"
        ], 
        "title": "询先折珸山园中海棠二枝为余瓶供干长有致小萼将放正花事极妍之时也夜对赋此", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "樵风浊世佳公子，跌宕风流著句能。", 
            "密竹荒苔围古屋，残碑细字校秋灯。", 
            "记同朱老经过屡，恰与梅盦癖好仍。", 
            "今日阊门寻旧梦，更无片石对韩陵。"
        ], 
        "title": "宋小坡得郑大鹤旧藏北魏造像拓本属题", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "重见湖山淡冶姿，烟岚怯望更迷离。", 
            "只供倦客茹清泪，无复当年赚好诗。", 
            "故宇温存惟片石，扁舟邂逅剩篙师。", 
            "小轩幽梦残痕了，犹遣回波一荡时。"
        ], 
        "title": "戊子夏四月廿八日重至西湖定香桥故居篱毁屋破草深没径惟二石犹存舟子宋阿毛尚居其中相与话旧不胜凄感", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "记与微明初到此，钟流一杵洗心尘。", 
            "竟看绝境成嚣市，谁信禅天坐恨人。", 
            "螺髻峰攒愁外影，龙鳞树拥赦馀身。", 
            "山门何日湔除净，欲决灵泉涌玉津。"
        ], 
        "title": "至灵隐寺山门遍设茶肆无复旧时面目矣", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "经年牵梦斜街寺，今日安冥霅上山。", 
            "异路凭棺重此别，危时归骨抵生还。", 
            "差强宗武诸郎在，相送山阳几辈孱。", 
            "我有千哀馀一涕，松庭何日更追攀。"
        ], 
        "title": "散原先生灵榇自北平移葬杭州过申往奠", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "快敌投荒万里尘，炎凉谁问荷戈人。", 
            "住山不遂乖崖愿，货畚难同景略邻。", 
            "星斗南时悽属纩，金田事起孰移薪。", 
            "纪游诗卷劳臣迹，惨淡神州涕泪新。"
        ], 
        "title": "题林文忠公遣戍时华山纪游诗卷", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不知今夕是何夕，自笑昔人非昔人。", 
            "北固江声淘噩梦，南朝山色冷遗民。", 
            "欢沉大府汪洋彦，魂断青溪寂寞邻。", 
            "渔艇剩从辟疆老，温燖旧事话湖滨。"
        ], 
        "title": "游玄武湖辟疆有诗次韵", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "故交长眷衷情厚，旧怨能平意量宽。", 
            "事异乖崖应救火，学非新建不忘官。", 
            "同归岂繫多生业，自决方知一死难。", 
            "若置行为绳职守，九原未合憾无端。"
        ], 
        "title": "感事", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "凉归高树罢蝉吟，小院蜗居亦静深。", 
            "积雨扫除三伏事，牵牛成就一窗阴。", 
            "功成欲退疏纨扇，别久相亲展薄衾。", 
            "节近重阳气清肃，好山何处可登临。"
        ], 
        "title": "子玉种牵牛花于余窗前虽为梧桐蔽日影著花不多而绿阴满窗亦可爱也", 
        "type": "律诗", 
        "yun": "侵"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "惊寒朔雁乍南回，旧迹飘零胜劫灰。", 
            "九日喜看佳客至，一尊重对故人开。", 
            "应刘并驾清漳曲，高李同登古吹台。", 
            "敢觊昔贤千载遇，相逢且祓百年哀。"
        ], 
        "title": "九日拔可约饮辟疆诵雒自金陵来会", 
        "type": "律诗", 
        "yun": "灰"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "长才大句成双绝，昔有苏堪圣得知。", 
            "老去声华能黯淡，深居净业密修持。", 
            "末流弥宙人安在，本穴平生心不移。", 
            "善禳千灾勿药喜，祝君真至耇鲐期。"
        ], 
        "title": "寿梅泉七十", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "新诗能挽大风回，刻意阴何拨烬灰。", 
            "顾我衰悰如井废，却看佳句得心开。", 
            "浇愁已断尊中酒，望远慵寻江上台。", 
            "独忆旧京嘉会地，登楼谁识仲宣哀。"
        ], 
        "title": "和王符武", 
        "type": "律诗", 
        "yun": "灰"
    }, 
    {
        "author": "陈瑚", 
        "era": "清", 
        "subtype": null, 
        "text": [
            "破山之麓兴福寺，庭有双珠树。", 
            "状为缨络抱佳趣，上有虬干干青云，下有垂条苍苍拂行路。", 
            "传闻植自齐梁间，龙山北涧诗未删。", 
            "名贤新声更间起，野人对此怡心颜。", 
            "兹树笃生有妙理，左兮开花右结子。", 
            "山鸟不敢巢其巅，猿猱鼷鼠不敢穴其里。", 
            "岂曰硕果宜留存，天地亦若为尔培灵根。", 
            "或欲斩其根，披其枝，当风杂叠摧烧之。", 
            "树若有灵听我前致词，泰山山头千尺松，只今已受秦皇封。", 
            "斧斤柯石遍海内，尔树安得仍以不材终。", 
            "君不见七星坛前七株桧，昭明手泽今何在。", 
            "又不见三峰数仞丹桂花，可怜劖削无萌芽。", 
            "万物成毁固有数，生无挂碍死无怖。", 
            "尔住四高僧前千百年，闻吾此言当恍然。"
        ], 
        "title": "破山璎珞树歌", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "击鼓莫击少卿鼓，拭剑莫用南昌土。", 
            "蛇不成龙虎变鼠，猰貐大笑天公苦。", 
            "马腾腾，旗翻翻。", 
            "营后户，失前门。", 
            "矢折镞，车败辕。", 
            "南昌城头髑髅哭，鸺鹠夜夜啼人屋，乌鸢公然食人肉。"
        ], 
        "title": "悲洪都", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "昌国卫，今日屯兵昔置吏。", 
            "落伽山，昔时佛国今虎关。", 
            "虎关崩摧无人守，银台金阙夫何有。", 
            "木石劳劳精卫心，一朝风雨三光沈。", 
            "三光沈，六龙去，龙子龙孙在何处，夜潮排荡鲛人泪。"
        ], 
        "title": "昌国卫", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "葑门桥头春水曲，葑门道上晴烟绿。", 
            "兄弟相思岁月深，一朝相遇惊相瞩。", 
            "斗酒金尊话正长，疏帘日影移清光。", 
            "插架图书照毫发，卬须吾友来登堂。", 
            "登堂倾盖吐肝膈，迹寄缁尘心白石。", 
            "茶灶书床夜雨舟，莼羹鲈鲙秋风客。", 
            "吾侪不必恨长贫，投老天涯学避秦。", 
            "谶兆食人当甲子，运逢薄命降庚寅。", 
            "世情翻覆如苍狗，得丧穷通无不有。", 
            "天宝余生我尚存，永嘉流祸君知否。", 
            "谁将朋党误朝廷，谁为身家欺我后。", 
            "谁使干戈满地生，北都煨烬南都走。", 
            "龙起空闻三百年，土崩瓦解言之丑。", 
            "呜呼志士多苦辛，丹青一卷传真人。", 
            "真人飒飒悲风壮，前列王侯后将相。", 
            "隆准重瞳气像殊，豹头燕颔精灵王。", 
            "采石矶头夺槊容，鄱阳湖畔张弓状。", 
            "拜舞瞻依喜不胜，泪痕早湿青衫上。", 
            "西田日暮各归家，神出新诗尺幅斜。", 
            "自是河梁离别曲，珠为咳唾笔为花。", 
            "九峰峨峨三泖急，不歌乘车歌戴笠。", 
            "调高和者较偏多，堪嗣《玉山草堂集》。", 
            "何时载枉峭帆轻，同岸纱帩望月明。", 
            "石鼎联成弥道士，江关吟遍谢宣城。"
        ], 
        "title": "春家皇士斋遇顾茂伦吴赤溟沈云樵徐松之施又玉瞻拜先帝王遗像已而皇士出袁介人送家孝则诗暨茂伦又玉和作漫赋一章纪事并示介人孝则", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "久别离，别离不见成伤悲。", 
            "雒溪采葛女，远寄日南絺。", 
            "缭绕千百尺，一尺一相思。", 
            "精诚感天天不违，韩凭之妻化为连理枝。", 
            "其上有鸟啼雄雌。", 
            "人亦有言，山高水深。", 
            "山亦不高，水亦不深。", 
            "自古至今，高深者心。", 
            "天地有穷时，此心无终极。", 
            "一年复一年，一日复一日。", 
            "一日复一日，花落又花开。", 
            "川流何时回，人去何时来。", 
            "狐之无知，尚死首丘。", 
            "龙之矫矫，终复其仇。", 
            "舜巡苍梧，崩于何所？", 
            "二女有泪，滴成湘浦。", 
            "不见所思，如此其苦。", 
            "所思不见，不如不思。", 
            "今日白发，昨日青丝。", 
            "中心之灰谁知之。"
        ], 
        "title": "久别离", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "搏虎张空拳，挟山超大海。", 
            "固云一世雄，意气宁长在。", 
            "岂无好江山，披图现光彩。", 
            "我欲吊遗墟，古今几变改。", 
            "何以洗我愁，斗酒藏相待。", 
            "一日不衔杯，典衣沽酒来。", 
            "我醉客归休，陶然万虑开。", 
            "欲解尘世网，惟有倾樽罍。", 
            "天地如一朝，安知岁月催。", 
            "汉武慕神仙，空筑柏梁台。", 
            "神仙不可期，骨朽成尘埃。", 
            "愿言营糟丘，吾其将老哉。"
        ], 
        "title": "对酒用李白韵", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "桃李不耐久，逢春发其华。", 
            "冉冉去春光，飞雪落残霞。", 
            "莫怨春无情，汝自开还落。", 
            "莫怨风狂吹，汝自浮且薄。", 
            "太华有长松，郁郁干青霄。", 
            "羡汝不改心，岁寒尚未凋。", 
            "愿君学长松，慎勿学桃李。", 
            "用此古人言，遍告诸君子。"
        ], 
        "title": "托名抚松处士赠栎社诸君子", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "坠地为妇女，百般多苦辛。", 
            "早知难白首，不如勿嫁人。", 
            "翻我嫁时箧，泪下沾衣巾。", 
            "此行异归宁，何颜见双亲。", 
            "堂上有翁姑，平时尽孝养。", 
            "焉知后来人，承欢如既往。", 
            "膝下有儿女，鞠育已渐长。", 
            "焉知继母心，果能关痛痒。", 
            "墙茨不可扫，长舌易招尤。", 
            "妾心每兢兢，幽贞妇职修。", 
            "缝纫敢离手，钗钿不插头。", 
            "持家尚勤俭，内顾君无忧。", 
            "不种后园葵，不贪邻舍枣。", 
            "望君折桂枝，神前默祈祷。", 
            "有时君出门，使妾心如捣。", 
            "鲤信问平安，秋衣寄远道。", 
            "夫婿非伯鸾，贱妾非孟光。", 
            "自谓永无违，恩爱当不妨。", 
            "古人亦有言，糟糠不下堂。", 
            "以此良自恃，富贵岂相忘。", 
            "孰知共忧患，不可同安乐。", 
            "人事月盈亏，世情花开落。", 
            "雨散并云飞，孤身何所托。", 
            "海誓与山盟，即今等谐谑。", 
            "故人忍轻弃，只为恋新欢。", 
            "拔此眼中钉，再种并头兰。", 
            "私为新欢祝，双栖永不单。", 
            "滚滚爱河水，无复起波澜。", 
            "自嗟薄命人，日久弃膏泽。", 
            "镜奁遗新欢，愿汝拂尘积。", 
            "自知貌丑人，荆布已足适。", 
            "绮罗遗新欢，愿汝裁宽窄。", 
            "挂帆从此逝，逢君更何年。", 
            "妾心古井水，终不受人怜。", 
            "情天何用补，恨海不须填。", 
            "截发爇心香，皈依大士前。"
        ], 
        "title": "弃妇词", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "百战归来辞玉勒，恋栈似闻长叹息。", 
            "秋风一夜梦关山，身欲奋飞无羽翼。", 
            "当时神骏主人怜，破胡灭虏著先鞭。", 
            "将军今入凌烟画，回首驰驱已十年。", 
            "自信死生犹可托，迎新弃旧人情薄。", 
            "千金市骨果何人，终当饿死填沟壑。", 
            "捷足争誇后进材，英雄末路剧堪哀。", 
            "识途足备沙场用，其奈世无管子才。", 
            "老马伏枥志千里，烈士暮年心未已。", 
            "君未知马焉知人，风尘豪杰终老矣。"
        ], 
        "title": "老马叹", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "小宋风流亦足多，八年华烛伴娇娥。", 
            "红尘谪满瑶池去，碧海青天唤奈何。", 
            "玉镜台前小照陈，凭君重见李夫人。", 
            "月痕花影分明在，不用丹青为写真。", 
            "美人无寿古今怜，谁乞娲皇补恨天。", 
            "毕竟文箫休怨别，彩鸾原是蕊珠仙。", 
            "悼亡词谱断肠声，密誓凭肩忆旧情。", 
            "寄语韦郎珍重好，玉箫缘分望来生。"
        ], 
        "title": "挽槐庭簉室仙逝", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "忆昔甲申岁，法夷寇南瀛。", 
            "公自平发逆，久叹髀肉生。", 
            "英雄乘时势，系越更请缨。", 
            "四郊刁斗急，虎帐夜不惊。", 
            "胜败乃常事，深谋功竟成。", 
            "遂令彼金人，畏惧岳家兵。", 
            "莫云修武备，海岛便升平。", 
            "百年开草昧，政教未风行。", 
            "凶番赖以抚，田赋赖以清。", 
            "汽车行陆舟，电火不夜城。", 
            "顽民忽梗化，揭竿辍芸耕。", 
            "即为尧舜民，宁免租税征。", 
            "处士亦横议，时作不平鸣。", 
            "用夷以变夏，毋乃妄讥评。", 
            "斯人已不见，治绩犹分明。", 
            "创始畀后人，文献有馀荣。", 
            "斜日登大墩，古城址已倾。", 
            "岿然北门楼，寄我古今情。"
        ], 
        "title": "追怀刘壮肃公", 
        "type": "古风", 
        "yun": "庚"
    }, 
    {
        "author": "陈瑚", 
        "era": "清", 
        "subtype": null, 
        "text": [
            "久消战血不闻腥，野火烧馀草又青。", 
            "如此河山行乐好，可堪携酒上新亭。", 
            "新法重修安石传，从军爱读放翁诗。", 
            "侯封万户无斯乐，正是荆州识面时。", 
            "万牛有日驮梁栋，未便名山老大材。", 
            "一木可能支大厦，为君安慰为君哀。", 
            "李陵台下逢苏武，不是悠悠行路人。", 
            "可惜东西等劳燕，尊颜能得几回亲。"
        ], 
        "title": "步梁任公赠栎社原韵", 
        "type": "古风", 
        "yun": null
    }, 
    {
        "author": "陈瑚", 
        "era": "清", 
        "subtype": null, 
        "text": [
            "刈尽黄云夏日长，村庄晒粟妇人忙。", 
            "剧怜汗透罗衣湿，未敢偷閒纳晚凉。", 
            "閒来缓步到池塘，风送荷花扑鼻香。", 
            "村女不知花更好，为贪莲子摘莲房。", 
            "公馀贪对好溪山，一局棋枰客未还。", 
            "门外绿阴凉似水，松根牛卧牧童閒。", 
            "户税徵馀又水租，拔钉钱出几时无。", 
            "迩来识得农家苦，欲绘豳风稼穑图。"
        ], 
        "title": "夏日田家杂兴", 
        "type": "古风", 
        "yun": null
    }, 
    {
        "author": "陈煌图", 
        "era": "清", 
        "subtype": "七言律诗", 
        "text": [
            "谁教词客为秋伤，故故凄清结寸肠。", 
            "烟岫有时随意紫，井梧无赖尽情黄。", 
            "闲思曲部真知我，漫认并州当故乡。", 
            "奉倩年年此时节，有人同立稻花香。"
        ], 
        "title": "桂村秋日杂感（三首选一）", 
        "type": "律诗", 
        "yun": "阳"
    }, 
    {
        "author": "陈滟", 
        "era": "清", 
        "subtype": null, 
        "text": [
            "眉共远山争秀。", 
            "可怜长皱。", 
            "莫将清泪湿花枝，怕花也、和人瘦。", 
            "萧瑟秋风望久。", 
            "郎书无有。", 
            "欲知日日倚栏愁，但问取、楼前柳。"
        ], 
        "title": "一落索 秋闺（见《昭代词选》）", 
        "type": "词", 
        "yun": null
    }, 
    {
        "author": "陈嗣良", 
        "era": "清", 
        "subtype": "五言律诗", 
        "text": [
            "湖上试徘徊，清泉一鉴开。", 
            "湿云含暮雨，远岫送春雷。", 
            "倦蝶随花堕，飞鸢带雾来。", 
            "酒阑游客散，归舫尚迟回。"
        ], 
        "title": "明湖小集", 
        "type": "律诗", 
        "yun": "灰"
    }, 
    {
        "author": "陈嗣良", 
        "era": "清", 
        "subtype": "五言律诗", 
        "text": [
            "日夕绿阴斜，波明衬晚霞。", 
            "歌声清荻浦，人影杂莲花。", 
            "茶社桥边市，柴门水上家。", 
            "羡他湖畔侣，垂钓作生涯。"
        ], 
        "title": "湖上观钓", 
        "type": "律诗", 
        "yun": "麻"
    }, 
    {
        "author": "陈嗣龙", 
        "era": "清", 
        "subtype": "五言律诗", 
        "text": [
            "几日看红叶，重来荫绿天。", 
            "霜华凭点缀，树影得清圆。", 
            "读画云生壁，敲诗砚滴泉。", 
            "仆人贪偃卧，那解爱便妍。"
        ], 
        "title": "遂平馆舍和褚筠心前辈韵 其一", 
        "type": "律诗", 
        "yun": "先"
    }, 
    {
        "author": "陈嗣龙", 
        "era": "清", 
        "subtype": "五言律诗", 
        "text": [
            "旅迹原泥爪，翛然客思增。", 
            "林深迟夜漏，风细飐秋镫。", 
            "小憩何嫌久，回阑取次凭。", 
            "皇华期报国，作赋敢言能。"
        ], 
        "title": "遂平馆舍和褚筠心前辈韵 其二", 
        "type": "律诗", 
        "yun": "蒸"
    }, 
    {
        "author": "陈勤", 
        "era": "清", 
        "subtype": "五言律诗", 
        "text": [
            "丝丝缫不断，似我泪珠长。", 
            "松静传虚籁，镫孤作细光。", 
            "衔环非望报，画荻自堪伤。", 
            "络纬闻深夜，同兹苦织忙。"
        ], 
        "title": "夜绩课儿作", 
        "type": "律诗", 
        "yun": "阳"
    }, 
    {
        "author": "陈勤", 
        "era": "清", 
        "subtype": "五言律诗", 
        "text": [
            "叶尽秋深候，西风扫屋尘。", 
            "鸟饥空啄树，蛩冷渐依人。", 
            "梦早消江汉，贫常算米薪。", 
            "敝裙聊自补，累岁御冬频。"
        ], 
        "title": "秋日幽居", 
        "type": "律诗", 
        "yun": "真"
    }, 
    {
        "author": "陈勤", 
        "era": "清", 
        "subtype": "七言律诗", 
        "text": [
            "门户频年强自支，孤儿长大忆当时。", 
            "敢言母教能如父，肯为家贫废就师。", 
            "事业已空馀手泽，诗书不误有人知。", 
            "天寒欲雪乌犹噪，唤子宵归共一枝。"
        ], 
        "title": "腊日书怀", 
        "type": "律诗", 
        "yun": "支"
    }, 
    {
        "author": "陈鼎元", 
        "era": "清", 
        "subtype": "七言绝句", 
        "text": [
            "莫言情态太轻狂，曾逐庄生梦一场。", 
            "剩粉残香都幻化，多情空自笑滕王。"
        ], 
        "title": "吴鸿业百蝶图题词 其一", 
        "type": "绝句", 
        "yun": "阳"
    }, 
    {
        "author": "陈鼎元", 
        "era": "清", 
        "subtype": "七言绝句", 
        "text": [
            "舞衫歌扇寄相思，百摺仙裙委蜕奇。", 
            "领取汝神摹汝貌，韩家魂魄谢家诗。"
        ], 
        "title": "吴鸿业百蝶图题词 其二", 
        "type": "绝句", 
        "yun": "支"
    }, 
    {
        "author": "陈链", 
        "era": "清", 
        "subtype": "七言律诗", 
        "text": [
            "霜晨闲踏旧鱼矶，地僻应怜屐齿稀。", 
            "何处水云孤雁叫，满天风雪一僧归。", 
            "杜陵广厦蓬茅是，白傅长裘犊鼻非。", 
            "岂独袁安正僵卧，千村随在足寒饥。"
        ], 
        "title": "野望书怀", 
        "type": "律诗", 
        "yun": "微"
    }, 
    {
        "author": "陈道", 
        "era": "清", 
        "subtype": null, 
        "text": [
            "岁晏寒云重，驱车去金台。", 
            "台畔多烈风，纷纷起尘埃。", 
            "留滞亦云久，去住复徘徊。", 
            "徘徊恋帝里，宫观何崇起。", 
            "顾非大厦材。", 
            "壮心能不已。", 
            "载歌《南陔》曲，姱修望前轨。"
        ], 
        "title": "出都", 
        "type": "古风", 
        "yun": null
    }, 
    {
        "author": "陈遇夫", 
        "era": "清", 
        "subtype": "五言律诗", 
        "text": [
            "远俗宜吾道，移家住水村。", 
            "估帆朝逐市，渔火夜过门。", 
            "风静微留岸，潮归浅出源。", 
            "小洲行处有，随意筑新园。"
        ], 
        "title": "桐洲杂诗 其一", 
        "type": "律诗", 
        "yun": "元"
    }, 
    {
        "author": "陈遇夫", 
        "era": "清", 
        "subtype": "五言律诗", 
        "text": [
            "久坐翻成倦，穿林出水隈。", 
            "寒云阴欲合，疏雨去还来。", 
            "地托鹪鹩足，天宽樗栎材。", 
            "滑泥妨客过，鱼鸟共徘徊。"
        ], 
        "title": "桐洲杂诗 其二", 
        "type": "律诗", 
        "yun": "灰"
    }, 
    {
        "author": "陈遇夫", 
        "era": "清", 
        "subtype": "五言律诗", 
        "text": [
            "西圃连平野，编篱作蔽墙。", 
            "疏桐方向暖，密竹未成行。", 
            "四面渔樵入，经年风雨狂。", 
            "渐看春意好，花发读书堂。"
        ], 
        "title": "桐洲杂诗 其三", 
        "type": "律诗", 
        "yun": "阳"
    }, 
    {
        "author": "陈遇夫", 
        "era": "清", 
        "subtype": "五言律诗", 
        "text": [
            "寸心无限事，笔札岂能传。", 
            "月上行吟处，云生水槛前。", 
            "沧浪花惜鬓，索莫酒忘眠。", 
            "莫作相如赋，无人换一钱。"
        ], 
        "title": "桐洲杂诗 其四", 
        "type": "律诗", 
        "yun": "先"
    }, 
    {
        "author": "陈遇夫", 
        "era": "清", 
        "subtype": "七言律诗", 
        "text": [
            "江门春水晚来风，一望微茫向远空。", 
            "几夕波涛惊客梦，十年沧海老渔翁。", 
            "潮生崖岛遥天白，云散疏林野火红。", 
            "赖有醉乡风日好，一尊长卧月明中。"
        ], 
        "title": "江门晚泊", 
        "type": "律诗", 
        "yun": "东"
    }, 
    {
        "author": "陈遇", 
        "era": "清", 
        "subtype": "七言律诗", 
        "text": [
            "打头矮屋自欹斜，容膝真堪处士家。", 
            "藓径人稀来往屐，纸窗梅放两三花。", 
            "稻粱谋比衔芦雁，岁月忙如赴壑蛇。", 
            "好听瓶笙啸清昼，炉烧柏子自煎茶。"
        ], 
        "title": "岁暮感事", 
        "type": "律诗", 
        "yun": "麻"
    }, 
    {
        "author": "陈辉", 
        "era": "清", 
        "subtype": null, 
        "text": [
            "市米三百钱，皑皑才一斗。", 
            "聚囷渔利家，乘此誇其有。", 
            "台人不皆贫，亦岂尽富厚。", 
            "菜色叹时艰，枵腹绝薪槱。", 
            "官司榜平粜，人趋惟恐后。", 
            "一丁米三升，鞭扑惊且走。", 
            "攒簇拥吏胥，蒙怒不厌丑。", 
            "公廷散未了，挈稚且扶耇。", 
            "谁谓台阳地，盈阡更累亩。", 
            "名为产米乡，亦有饥人否。", 
            "闻道昔先民，馀三在耕九。", 
            "贮粟预为计，丰储多聚朽。", 
            "今人何不然，岁歉辄搔首。", 
            "谓是俗纷华，虚糜费已久。", 
            "所以无盈馀，饥来罄瓦缶。", 
            "穷庐有寒士，捉襟常见肘。", 
            "米贱扬糠秕，米贵悬杵臼。", 
            "三炊虽举火，茹草兼饭糗。", 
            "一闻米价高，叹息谋莱妇。", 
            "高堂有老亲，幼子尚黄口。", 
            "仰事与俯畜，诗书非琼玖。", 
            "欲卖不值钱，换米祇取咎。", 
            "洋洋泌水清，乐饥且自守。", 
            "海日高扶桑，光华照户牖。", 
            "春色不我靳，绿到门前柳。", 
            "颇爱陶潜节，慷慨莫相负。", 
            "抗志养其真，士行不可苟。", 
            "五斗懒折腰，三升岂轻受。", 
            "甘贫本素心，肉食匪吾偶。"
        ], 
        "title": "买米", 
        "type": "古风", 
        "yun": "有"
    }, 
    {
        "author": "陈辉", 
        "era": "清", 
        "subtype": null, 
        "text": [
            "辛苦远行人，寂寞溪山路。", 
            "云水隔疏村，渺渺横烟雾。", 
            "鸡声出竹篱，高树滴微露。", 
            "负耒有农夫，行歌临野渡。", 
            "竹筏散不收，一篙不知处。", 
            "惊起白鸥飞，低拂芦花去。"
        ], 
        "title": "郊行古意", 
        "type": "古风", 
        "yun": null
    }, 
    {
        "author": "陈辉", 
        "era": "清", 
        "subtype": null, 
        "text": [
            "庭东一树桃，庭西数竿竹。", 
            "桃花春既秾，篱笋夏初绿。", 
            "爰有幽隐人，对之作迈轴。", 
            "桃竹向时荣，斯人甘淡薄。", 
            "饮露餍晨蔬，采摘不盈掬。", 
            "可当黄绮芝，霞炊石火熟。", 
            "可当夷齐薇，云煨青山斸。", 
            "鸿飞远冥冥，寥廓无曲局。", 
            "莫食田间粱，谁能任拘束。", 
            "所以君子修，清操常不辱。"
        ], 
        "title": "拟古", 
        "type": "古风", 
        "yun": null
    }, 
    {
        "author": "陈超", 
        "era": "清", 
        "subtype": "五言律诗", 
        "text": [
            "残雪积成岸，明湖冻几层。", 
            "烟轻露城影，冰断出鱼罾。", 
            "枯树老逾耸，远山寒自凝。", 
            "饥乌怜息羽，不复旧飞腾。"
        ], 
        "title": "鹊华桥雪后小眺", 
        "type": "律诗", 
        "yun": "蒸"
    }, 
    {
        "author": "陈舜咨", 
        "era": "清", 
        "subtype": null, 
        "text": [
            "暝色满平坝，夕阳犹未沈。", 
            "云边双鸟度，城上一峰阴。", 
            "荒市静如野，人烟寒山林。", 
            "敝裘须检点，冷意坐相侵。"
        ], 
        "title": "安平县", 
        "type": "古风", 
        "yun": "侵"
    }, 
    {
        "author": "陈紫婉", 
        "era": "清", 
        "subtype": null, 
        "text": [
            "湘灵解佩凌波去。都是留春住。", 
            "替他欢喜替他愁。也并梅花一处、梦罗浮。", 
            "天生修洁天生冷。小坐明妆靓。", 
            "十分香孕碧琉璃。除却窗儿外月、没人知。"
        ], 
        "title": "虞美人 咏水仙（见《词综续编》）", 
        "type": "词", 
        "yun": null
    }, 
    {
        "author": "陈辉", 
        "era": "清", 
        "subtype": "七言绝句", 
        "text": [
            "春来搜索句还成，把酒行吟半日酲。", 
            "为是东风吹我醒，海棠花外听流莺。"
        ], 
        "title": "春日 其一", 
        "type": "绝句", 
        "yun": "庚"
    }, 
    {
        "author": "陈辉", 
        "era": "清", 
        "subtype": "七言绝句", 
        "text": [
            "韶华向曙海天开，红蕊青枝照水隈。", 
            "镇日书窗无客至，小帘风煖燕飞来。"
        ], 
        "title": "春日 其二", 
        "type": "绝句", 
        "yun": "灰"
    }, 
    {
        "author": "陈辉", 
        "era": "清", 
        "subtype": "七言绝句", 
        "text": [
            "渔人几处学吹箫，海色苍苍弄晚潮。", 
            "一片山间明月上，满堤寒影渡横桥。"
        ], 
        "title": "东港", 
        "type": "绝句", 
        "yun": "萧"
    }, 
    {
        "author": "陈辉", 
        "era": "清", 
        "subtype": "七言绝句", 
        "text": [
            "鹿耳门前几溯洄，月眉湾作避风台。", 
            "舟师不畏东流急，唤得小船载酒来。"
        ], 
        "title": "再泊月眉湾", 
        "type": "绝句", 
        "yun": "灰"
    }, 
    {
        "author": "陈辉", 
        "era": "清", 
        "subtype": "七言绝句", 
        "text": [
            "竹桥双渡涨西流，草绿寒烟拂岸头。", 
            "马足欲前还又却，数湾春水冷于秋。"
        ], 
        "title": "二赞行溪", 
        "type": "绝句", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "旧人梦已断南柯，检点尊前感喟多。", 
            "如此重阳非往昔，除君东道更谁何。", 
            "伤高几见尘扬海，湔涕宁希帝赐河。", 
            "丛菊未开酒无分，九华聊复借颜酡。"
        ], 
        "title": "和拔可九日诗 其一", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "园中老木带寒烟，阶下秋花尚斗妍。", 
            "违世閒居人几在，后时独立菊差贤。", 
            "逢辰致客轻千里，托兴行吟旷一廛。", 
            "好与墨巢添故事，编诗记取鼠儿年。"
        ], 
        "title": "和拔可九日诗 其二", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "本是麒麟带好儿，再传更见渥洼姿。", 
            "待储邺驾书千卷，合付桐城笔一枝。", 
            "啼数声洪识英器，髫垂瓠覆入新诗。", 
            "堂堂名族新城旧，慰子羁穷一笑时。"
        ], 
        "title": "次韵病树抱孙之作", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "藏身尘市习嚣咙，可笑人心不自降。", 
            "能共郊游几閒侣，卷携诗本一澄江。", 
            "乍欣接席临寒濑，但欠登楼拓绮窗。", 
            "何日扁舟五湖去，延缘幽曲采兰茳。"
        ], 
        "title": "拔可约同病树云甫鉴资龙华看江景", 
        "type": "律诗", 
        "yun": "江"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "偕亡真见日车翻，遗恨何由报九原。", 
            "徒奋空拳思假手，全输一局误强援。", 
            "负寒不见骅骝返，啼血谁知杜宇冤。", 
            "倘仅诗传终牖下，笔锋端可犯陈元。"
        ], 
        "title": "苏堪手写和乙庵师诗有「窗间枕书人二竖语膏肓日车何时翻一快偕汝亡」句爱其喷薄激烈漫题其后", 
        "type": "律诗", 
        "yun": "元"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "上下云龙未可追，相依蛩驵复乖违。", 
            "危难明日非吾计，寂寞残生安所归。", 
            "倒载张仙君倘似，阳狂潘盎我应希。", 
            "风尘无复挺之子，何处草堂容息机。"
        ], 
        "title": "送别病树", 
        "type": "律诗", 
        "yun": "微"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "留眼桑田阅万流，藏身人海一虚舟。", 
            "不惭精鉴楼攻愧，长惯单栖许散愁。", 
            "并世耆贤知缟带，稽天大浸等浮沤。", 
            "心颜筋力都如昔，三十年前忆旧游。"
        ], 
        "title": "小坡六十初度", 
        "type": "律诗", 
        "yun": "尤"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "见法空闻喜悦多，不堪隐几老维摩。", 
            "诗能遣恨寻医去，酒可忘忧奈病何。", 
            "在昔高眠动湖海，祇今袖手看关河。", 
            "大江东去风流尽，愁绝当筵一曲歌。"
        ], 
        "title": "失题", 
        "type": "律诗", 
        "yun": "歌"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "早识齑羹胜醢臡，如何车马易锄犁。", 
            "堂堂人与诗争老，缓缓春来意更悽。", 
            "万事都如杯覆水，先生不复酒成醯。", 
            "从知千偈初无语，应候何妨故故啼。"
        ], 
        "title": "失题", 
        "type": "律诗", 
        "yun": "齐"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "孤臣头白醉钧天，莲炬金杯照夜筵。", 
            "问答玉音犹在耳，凄迷春梦已如烟。", 
            "肆奸桧贼终遗臭，僭号昌奴岂自全。", 
            "二十年来家国事，伤心成就一胡铨。"
        ], 
        "title": "失题", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "不见临江双鲤鱼，经年川疾近何如。", 
            "难凭书札传心曲，空有冰霜儆索居。", 
            "听雨何时还对榻，篝灯寒夜只亲书。", 
            "中行犹复邻无妄，勿药遥占喜有馀。"
        ], 
        "title": "寄怀复园（甲戌 一九三四）", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "已分遗民度厄年，阳馀重见□当天。", 
            "囊中馀智何人觉，洛下深衣万口传。", 
            "后辈宁烦工刻画，小诗曾不废雕镌。", 
            "看山听雨何穷兴，合寄春风莽荡边。"
        ], 
        "title": "和柳下（丙子 一九三六）", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "深谈往往见沉思，老屋东头下榻时。", 
            "心妙故知为静者，兴酣时复一中之。", 
            "暮年兄弟如君少，高世襟期敛手宜。", 
            "凄绝人琴竟何往，重来忍见子猷悲。"
        ], 
        "title": "挽周竺君（辛巳 一九四一）", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "江湖屈落刘莘老，风雪微茫岁又阑。", 
            "寄字尽随秋雁没，旧奴还作主人看。", 
            "三年宗国无穷事，一饭寻常九折难。", 
            "思折庭梅问消息，暮云无际楚天寒。"
        ], 
        "title": "莘田使来得书感赋", 
        "type": "律诗", 
        "yun": "寒"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "昔从周左为秋社，长忆先生鄂渚间。", 
            "今见黄州新句法，更怀青琐旧朝班。", 
            "南能北秀天难并，京洛江湖意等閒。", 
            "料理诗篇真事业，漫辞萧瑟对江山。"
        ], 
        "title": "赠念衣并怀左周二丈", 
        "type": "律诗", 
        "yun": "删"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "曝书忽见故人书，猛觉虚光未扫除。", 
            "只此心情犹昨昔，居然三十竟何如。", 
            "惯愁出入公超市，小付生涯范粲车。", 
            "白日青春花气午，不多时梦尚蘧蘧。"
        ], 
        "title": "偶成", 
        "type": "律诗", 
        "yun": "鱼"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "睡起未妨花事晚，芳春将去一嫣然。", 
            "笑看词客过千辈，不忏风情又此筵。", 
            "红杏青松都莫问，贪多爱好已能传。", 
            "虚廊旧梦无寻处，料理回肠苦笋鲜。"
        ], 
        "title": "次韵觉庵枣花寺看牡丹", 
        "type": "律诗", 
        "yun": "先"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "爱读剑南七字诗，自伤自慰总堪悲。", 
            "强弓恶马真何物，村酤园蔬又一时。", 
            "万里神州供涕泪，百年岁月易差池。", 
            "抛将直北黄龙憾，来写江南白纻词。"
        ], 
        "title": "读剑南诗", 
        "type": "律诗", 
        "yun": "支"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "年前料量千回意，袖手笼寒及暮春。", 
            "向晚落花看更急，将行纵酒莫辞频。", 
            "远山孤塔千寻梦，宿雨寒蕉一个身。", 
            "栏榭曲幽閒亦好，郊原浩荡付何人。"
        ], 
        "title": "周念衣约游洪山不果枉赠一首次韵留别", 
        "type": "律诗", 
        "yun": "真"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "愁心中酒付腾腾，强兴松寥更一登。", 
            "高地寒潮回午梦，小楼淡日话残僧。", 
            "棋枰急劫世何短，江海一麾吾未能。", 
            "还欲禅庵添故事，夜窗破壁影寒灯。"
        ], 
        "title": "戊辰九月同公渚君适焦山登高宿松寥阁", 
        "type": "律诗", 
        "yun": "蒸"
    }, 
    {
        "author": "陈曾寿", 
        "era": "清", 
        "subtype": "七言律诗", 
        "text": [
            "幽栖那得瀼西东，身世长游羿彀中。", 
            "故国已惊朝士尽，胜情还与昔贤同。", 
            "多文玄豹难藏雾，违性爰居且避风。", 
            "待与何人话畴昔，逍遥傥遇霸城翁。"
        ], 
        "title": "奉和纕蘅移居诗", 
        "type": "律诗", 
        "yun": "东"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "天南遥极际，跨海一峰青。", 
            "地近朝东水，人看拱北星。", 
            "千层通翠嶂，四面是沧溟。", 
            "力致槟榔货，开山敌五丁。"
        ], 
        "title": "琅峤山", 
        "type": "律诗", 
        "yun": "青"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "穷居忘我拙，涉世懒逢迎。", 
            "壁破牵云补，窗疏待月生。", 
            "蘧庐天地阔，尘事羽毛轻。", 
            "好就杯中酒，狂歌一放情。"
        ], 
        "title": "自题", 
        "type": "律诗", 
        "yun": "庚"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "一派鹭江水，遥遥碧岸西。", 
            "风帆依石影，烟火薄云梯。", 
            "海色群山合，潮声入屿低。", 
            "行人栖泊处，极目旅情迷。"
        ], 
        "title": "鹭江即事", 
        "type": "律诗", 
        "yun": "齐"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "僻处心常静，幽栖意自閒。", 
            "种花分隙地，闭户似深山。", 
            "日映浓华里，风摇积翠间。", 
            "不须寻酒伴，独坐亦开颜。"
        ], 
        "title": "小斋", 
        "type": "律诗", 
        "yun": "删"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "精诚归帝子，大节凛冰霜。", 
            "慷慨同千古，从容共一堂。", 
            "兰焚山失色，玉瘗土留香。", 
            "捲地悲风至，萧萧起白杨。"
        ], 
        "title": "五妃墓", 
        "type": "律诗", 
        "yun": "阳"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "竹院萧萧里，微风度碧栏。", 
            "怀人花共瘦，踏月影同寒。", 
            "砧杵敲何急，衾裯梦觉单。", 
            "长吟非有恨，只怕听更残。"
        ], 
        "title": "秋吟", 
        "type": "律诗", 
        "yun": "寒"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "客舍春郊里，阴阴翠竹园。", 
            "冲烟闻犬吠，隔树见莺喧。", 
            "草绿疑无路，云深又一村。", 
            "行行车马过，从此近仙源。"
        ], 
        "title": "半路竹", 
        "type": "律诗", 
        "yun": "元"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "五里林间路，长堤绕碧流。", 
            "落花春径寂，芳草晚园幽。", 
            "鹭宿依斜岸，凫啼近小洲。", 
            "绿阴行过处，客邸在溪头。"
        ], 
        "title": "五里林", 
        "type": "律诗", 
        "yun": "尤"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "凤岭崎岖道，游人蹑屐行。", 
            "跻云穿树隙，踏石越浮坪。", 
            "野鸟半知类，山花不识名。", 
            "登临望无极，莽苍色纵横。"
        ], 
        "title": "凤山道中", 
        "type": "律诗", 
        "yun": "庚"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "芦漪人欲渡，几曲鳖兴溪。", 
            "浅沚飞沙鸟，深蓬叫野鸡。", 
            "岚横卑湿地，路入水云蹊。", 
            "应是极南处，村遥草露迷。"
        ], 
        "title": "鳖兴溪", 
        "type": "律诗", 
        "yun": "齐"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "斜帆临野渡，水涨海涯东。", 
            "草色连长岸，岚烟聚短篷。", 
            "山山春雨霁，树树夕阳红。", 
            "欲向津头问，桃源路可通。"
        ], 
        "title": "东港渡", 
        "type": "律诗", 
        "yun": "东"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "冷雨沧江上，移舟泊海门。", 
            "清歌閒戍客，短笛隐渔村。", 
            "浪阔潮千顷，天空月一痕。", 
            "摇摇游子意，梦忆旧家园。"
        ], 
        "title": "鹿耳门夜泊", 
        "type": "律诗", 
        "yun": "元"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "间关投绝域，遗庙海之滨。", 
            "古殿山云暮，空阶野草春。", 
            "鸱鸮啼向客，杜宇咽迎人。", 
            "自立千秋节，英风起白蘋。"
        ], 
        "title": "宁静王祠", 
        "type": "律诗", 
        "yun": "真"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "竹桥平野路，春水涨清溪。", 
            "风静寒沙阔，烟浓远树低。", 
            "青芜喧海燕，碧岸叫村鸡。", 
            "为语南游客，应知慎马蹄。"
        ], 
        "title": "二赞行溪", 
        "type": "律诗", 
        "yun": "齐"
    }, 
    {
        "author": "陈辉", 
        "era": "清", 
        "subtype": "五言律诗", 
        "text": [
            "海中青屿里，一片带春烟。", 
            "水上浮奇石，天涯泛小船。", 
            "波回苍霭外，村在白沙边。", 
            "客棹经过处，怀人意惘然。"
        ], 
        "title": "泊澎湖西屿", 
        "type": "律诗", 
        "yun": "先"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "碧草横塘露未消，计程烟水望中遥。", 
            "数声鸡犬当山店，十里园林近野桥。", 
            "人在石厨炊火起，客临茅屋酒帘飘。", 
            "匆匆行李随青犊，度竹穿榕看采樵。"
        ], 
        "title": "礁巴师戎晓发", 
        "type": "律诗", 
        "yun": "萧"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "野竹迷离翠作垣，微茫山色古云门。", 
            "烟侵晚岫通幽径，水隔寒堤接远村。", 
            "曲槛留阴閒睡鹿，疏星倚月冷啼猿。", 
            "昔年曾得游中趣，依旧湖光潋滟存。"
        ], 
        "title": "龙湖岩", 
        "type": "律诗", 
        "yun": "元"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "尘途未整远行装，夜息还同客异乡。", 
            "一盏寒灯吟拓落，三更旅舍话凄凉。", 
            "茅檐梦破芙蓉月，竹榻思侵荻苇霜。", 
            "晓起鸡声咿喔处，数村烟水画苍苍。"
        ], 
        "title": "小店仔夜宿", 
        "type": "律诗", 
        "yun": "阳"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "踽踽行来望翠微，晚风吹度拂征衣。", 
            "檨林斜影迷樵径，竹坞繁阴引钓矶。", 
            "路转纡回溪鸟散，山横黯淡野人归。", 
            "乡村扰扰何时靖，万马频嘶未解围。"
        ], 
        "title": "依仁道中", 
        "type": "律诗", 
        "yun": "微"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "扳萝直上石屏巅，四望凌虚意渺然。", 
            "俯瞰群山培塿细，遥临万树郁葱连。", 
            "溪痕涧壑青芜地，彩色云霞碧落天。", 
            "极目沧溟东碇外，烟波数点贾人船。"
        ], 
        "title": "登石屏山", 
        "type": "律诗", 
        "yun": "先"
    }, 
    {
        "author": "陈道", 
        "era": "清", 
        "subtype": "五言律诗", 
        "text": [
            "连山如水涌，起伏皱波纹。", 
            "窄径穿林薄，微光照夕曛。", 
            "荒村茅店古，石涧细流分。", 
            "风景故乡近，遥遥南岭云。"
        ], 
        "title": "过大关", 
        "type": "律诗", 
        "yun": "文"
    }, 
    {
        "author": "陈瑚", 
        "era": "清", 
        "subtype": "五言排律", 
        "text": [
            "我生丁百罹，厄运在阳九。", 
            "天地胡不仁，万物如刍狗。", 
            "遣兴数行诗，陶情一杯酒。", 
            "上有白头翁，此身肯许友。", 
            "需泥倘致戎，徒为丈夫丑。", 
            "三复括囊辞，庶几静无咎。"
        ], 
        "title": "读易示茸城隐者", 
        "type": "排律", 
        "yun": "有"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "乌鹊南飞借一枝，鸱夷姓字少人知。", 
            "尤怜化鹤归华表，忍说前身竟是谁。"
        ], 
        "title": "托名抚松处士以五古一则赠栎社诸君蒙痴仙见和且屡问姓名戏作一绝句答之", 
        "type": "绝句", 
        "yun": "支"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "一辆轻车载美人，似曾相识半含颦。", 
            "度溪十里潺湲水，流出桃花减却春。"
        ], 
        "title": "往嘉义途中即事", 
        "type": "绝句", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "见影虽如对面欢，故交回首泪频弹。", 
            "千秋遗稿刊传日，镜里凭他识吕端。"
        ], 
        "title": "题故社兄厚庵小照 其一", 
        "type": "绝句", 
        "yun": "寒"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "披图面目肖当年，文酒交游杳似烟。", 
            "知汝山庄读书处，吟魂犹绕菊花边。"
        ], 
        "title": "题故社兄厚庵小照 其二", 
        "type": "绝句", 
        "yun": "先"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "流水平桥雨乍晴，家家妇女饷秋耕。", 
            "斜阳小立看秧马，便欲烟蓑老此生。"
        ], 
        "title": "村居即事", 
        "type": "绝句", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "花明柳暗自成村，怕听催租叩户喧。", 
            "安得此中无历日，一溪流水隔桃源。"
        ], 
        "title": "村居即事", 
        "type": "绝句", 
        "yun": "元"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "引蔓匏瓜已上棚，向阳葵槿正繁英。", 
            "南窗一觉羲皇梦，卧听西畴打稻声。"
        ], 
        "title": "夏日田家杂兴", 
        "type": "绝句", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "失鹿中原大有因，独夫尽法已无民。", 
            "男儿生便为刘项，莫想桃源去避秦。"
        ], 
        "title": "秦始皇", 
        "type": "绝句", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言绝句", 
        "text": [
            "声声催发上林枝，春日唐宫秘戏奇。", 
            "羯鼓未终鼙鼓动，海棠忽到落花时。"
        ], 
        "title": "击鼓催花", 
        "type": "绝句", 
        "yun": "支"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "晴光散秋暮，天地嗒然真。", 
            "树树老将至，山山红又新。", 
            "有声宜独夜，不定似羁人。", 
            "莫叹成摇落，含风别是春。"
        ], 
        "title": "霜叶", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "时危兼岁俭，身世两茫然。", 
            "避地穷依佛，休粮馁学仙。", 
            "虫吟将晓夜，雁叫欲霜天。", 
            "兀坐临窗竹，挑灯照不眠。"
        ], 
        "title": "隐庵夜坐", 
        "type": "律诗", 
        "yun": "先"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "十年悲隙影，依旧叹云关。", 
            "花发高低树，书藏大小山。", 
            "夜深络纬急，我老薜萝间。", 
            "错比方干宅，吟诗涕满颜。"
        ], 
        "title": "追和顾中庵斋中晚望诗", 
        "type": "律诗", 
        "yun": "删"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "来访庞公宅，云山郭外横。", 
            "萍蓬游子迹，鸡黍故人情。", 
            "栗里安耕稼，桃源隐姓名。", 
            "醇醪拚一醉，重与话鸥盟。"
        ], 
        "title": "访痴仙山庄即事", 
        "type": "律诗", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "掉头留不住，万里驾长风。", 
            "载笔游仙岛，题诗遍海东。", 
            "人言何足恤，吾道岂终穷。", 
            "他日归闾里，应非旧阿蒙。"
        ], 
        "title": "送汝南留学东京", 
        "type": "律诗", 
        "yun": "东"
    }, 
    {
        "author": "陈瑚", 
        "era": "清", 
        "subtype": "五言律诗", 
        "text": [
            "曾依潭影宿，疏磬报清晨。", 
            "壑静龙身蛰，僧闲虎迹亲。", 
            "高林仍照旧，曲径尚通人。", 
            "兴废增悲感，题碑又一新。"
        ], 
        "title": "空心潭", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "芦白枫丹照绿蘋，粘天波浪自粼粼。", 
            "愁知日月催双鬓，贫觉妻孥绊一身。", 
            "诗卷行吟书甲子，熏炉匡坐守庚申。", 
            "南山当户明如髻，上对年年似故人。"
        ], 
        "title": "村居", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "怀君秋夜尚湖边，明月微星照不眠。", 
            "老去共悲双短鬓，穷来交剩一寒毡。", 
            "即今衔石无精卫，终古啼花有杜鹃。", 
            "回首任阳风雨棹，十年心事泪潸然。"
        ], 
        "title": "怀华天御", 
        "type": "律诗", 
        "yun": "先"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "残山剩水强支持，回首中原竟属谁。", 
            "锁钥无人诸将去，衣冠有主二陵知。", 
            "书生义尽平原日，丞相名成柴市时。", 
            "子自殉亲臣殉国，一门忠孝是吾师。"
        ], 
        "title": "瞿稼轩挽辞 其一", 
        "type": "律诗", 
        "yun": "支"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "平陂天运亦人谋，一柱于今砥浊流。", 
            "招隐东皋看旧业，筹边南国想高楼。", 
            "中营星陨千秋恨，辽海魂归万里愁。", 
            "不是别山司马在，下泉舍笑共谁游。"
        ], 
        "title": "瞿稼轩挽辞 其二", 
        "type": "律诗", 
        "yun": "尤"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "五载经营志未平，溶江半壁老空城。", 
            "曾无将相甘薪胆，但有门庭起斗争。", 
            "千古人伦存主仆，一时吾道见师生。", 
            "吕蒙后死无多日，枉与人间骂姓名。"
        ], 
        "title": "瞿稼轩挽辞 其三", 
        "type": "律诗", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "昆湖家世浚源长，耕石还余旧德堂。", 
            "山水烟云环丙舍，琴书冰雪照匡床。", 
            "僮亡散佚丹青尽，僧老留存翰墨香。", 
            "令子文孙工继述，不烦眢井铁函藏。"
        ], 
        "title": "瞿稼轩挽辞 其四", 
        "type": "律诗", 
        "yun": "阳"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "昏昏如醉复如疑，药裹书签强自支。", 
            "但有暮愁微雨后，更无春梦落花时。", 
            "学仙争得长源骨，驱鬼空吟子美诗。", 
            "九十风光容易别，祇添双鬓白于丝。"
        ], 
        "title": "春尽日病中自遣", 
        "type": "律诗", 
        "yun": "支"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "花护书巢草覆庭，墙东人坐一帘青。", 
            "鱼笺砚落新裁句，虎观家传旧赐经。", 
            "十赍定承天上诰，四休初记谷中亭。", 
            "只今便是高阳里，更有何门聚德星。"
        ], 
        "title": "秋日献烟客先生", 
        "type": "律诗", 
        "yun": "青"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "三丧一恨并兹辰，野哭年年系五伦。", 
            "雪虐风饕天有夜，鸟啼花落地无春。", 
            "每逢家祭先思国，欲报君恩敢负亲。", 
            "闻道曼卿营马鬣，范家高义未应沦。"
        ], 
        "title": "家亮工两尊人先后即世皆以三月十九日有诗追痛辞旨哀恻次韵赠之", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "委心任运梦魂安，所欠无过未盖棺。", 
            "方丈书巢盘马磨，半生家产钓鱼竿。", 
            "妻孥累重支吾拙，朋好愆多补救难。", 
            "回首中朝全盛日，茫茫已作上皇看。"
        ], 
        "title": "自悼 其一", 
        "type": "律诗", 
        "yun": "寒"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "粘天浊浪障天尘，不死嫌迟二十春。", 
            "交到白头能有几，看将青眼属何人。", 
            "和凝多事文章版，张俭无家患难身。", 
            "羡杀凫鹥闲泛泛，碧波清浅日相亲。"
        ], 
        "title": "自悼 其二", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "相见无期大可哀，何时化鹤复归来。", 
            "骨销地下心难死，诗播人间恨未灰。", 
            "饭颗杜陵惭俗客，风流李白是仙才。", 
            "怜君香草离骚意，检点遗编读几回。"
        ], 
        "title": "哭社兄痴仙", 
        "type": "律诗", 
        "yun": "灰"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "寿坟高筑乱峰中，朋侣生时祭谢公。", 
            "四座宴倾千日酒，重阳帽落九秋风。", 
            "玉山醉倒扶红粉，檀板魂销笑老翁。", 
            "来岁登高修旧例，不妨胜会与君同。"
        ], 
        "title": "林痴仙上舍柬招诸吟朋宴集于谢颂臣先生生圹时重九后二日也惜余途远不及与会作此寄赠", 
        "type": "律诗", 
        "yun": "东"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "何年鞭石驾长虹，联络环球一轨同。", 
            "九载未平神禹域，四邻久慑大王风。", 
            "亡唇寒齿宁无畏，握手披肝或有功。", 
            "看子江湖期志士，挥戈共挽日回东。"
        ], 
        "title": "谨和澈心君原韵赠伯毅兄", 
        "type": "律诗", 
        "yun": "东"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "潇潇细雨作春寒，愿汝衣裘上客鞍。", 
            "此去再偿文字债，归来仍饱腐儒餐。", 
            "久淹旅邸慈亲老，小隐家山梦寐安。", 
            "早识鲈莼乡味好，不应岁岁戴南冠。"
        ], 
        "title": "丙辰1916春初豁轩将往台中诗以送之", 
        "type": "律诗", 
        "yun": "寒"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "出身何地见奇才，廊庙今应逊草莱。", 
            "乌鹊依栖无大树，凤凰飞去有空台。", 
            "病愁伴我艰辞绝，消息惊人怕递来。", 
            "柳下首阳惟自择，此中工拙莫疑猜。"
        ], 
        "title": "步幼春岁暮杂感原韵", 
        "type": "律诗", 
        "yun": "灰"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "欃枪仰见斗牛横，时事喃喃告父兄。", 
            "鼠迹零星天子殿，马蹄蹂躏帝王京。", 
            "且谈巢父成高士，漫说仪秦取上卿。", 
            "数亩薄田生计足，半收秫粟半收粳。"
        ], 
        "title": "步幼春岁暮杂感原韵", 
        "type": "律诗", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "遁迹山林愿久违，幽居来访竟忘归。", 
            "桑麻乐事身堪老，铅椠谋生计已非。", 
            "酿秫家藏千日酒，登山人采首阳薇。", 
            "知君蕉鹿忘机早，便欲从今卧翠微。"
        ], 
        "title": "宿痴仙山庄赋赠", 
        "type": "律诗", 
        "yun": "微"
    }, 
    {
        "author": "陈瑞球", 
        "era": "清", 
        "subtype": "五言律诗", 
        "text": [
            "崎岖江右日，寂寞两相看。", 
            "作宦风波险，移家道路难。", 
            "晤时方汉水，别后又长安。", 
            "听得还乡里，蹉跎岁已阑。"
        ], 
        "title": "怀弟九香 其一", 
        "type": "律诗", 
        "yun": "寒"
    }, 
    {
        "author": "陈瑞球", 
        "era": "清", 
        "subtype": "五言律诗", 
        "text": [
            "累汝抛书卷，连年簿领中。", 
            "俗尘今已扑，生计又全空。", 
            "画策知良苦，研诗可益工。", 
            "相期勤旧业，努力在秋风。"
        ], 
        "title": "怀弟九香 其二", 
        "type": "律诗", 
        "yun": "东"
    }, 
    {
        "author": "陈瑞球", 
        "era": "清", 
        "subtype": "七言律诗", 
        "text": [
            "月落沙汀早刺船，芦花拥被尚安眠。", 
            "喧闻雪浪重滩上，梦绕烟钟古寺边。", 
            "半载鸣鸡疏问寝，五更骑马忆朝天。", 
            "江湖濡迹增颓放，一听乌啼倍憬然。"
        ], 
        "title": "舟夜", 
        "type": "律诗", 
        "yun": "先"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "隐隐孤村近碧峰，朝来但觉晓云浓。", 
            "疏狂到处难为客，懒散无心学老农。", 
            "草屋寒烟迷橘柚，竹桥秋水映芙蓉。", 
            "寂寥幸有园林趣，为觅奇岩路几重。"
        ], 
        "title": "村中", 
        "type": "律诗", 
        "yun": "冬"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "烟笼竹树接沙洲，夕照横波海气浮。", 
            "樵子唱回云影路，戍人吹动角声秋。", 
            "僧归废寺钟尚寂，燕喜澄潭水不流。", 
            "触目郊原多景象，迷离草屋起重楼。"
        ], 
        "title": "镇北门晚眺", 
        "type": "律诗", 
        "yun": "尤"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "买隐山村迹已深，轩车过客莫相寻。", 
            "清泉白石通幽趣，野鹤溪鸥达素心。", 
            "看罢晴云峰有色，钓馀寒月水成阴。", 
            "许由原有高风在，未辍箕山得意吟。"
        ], 
        "title": "买隐", 
        "type": "律诗", 
        "yun": "侵"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "羽叟先生不窳居，超然物外葛天初。", 
            "青山雨度双花坞，绿野烟消一草庐。", 
            "醉倚壶觞閒岁月，吟依几席乐琴书。", 
            "竹桥秋水相逢处，洗涤烦襟兴有馀。"
        ], 
        "title": "不窳居访林羽叟", 
        "type": "律诗", 
        "yun": "鱼"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "疏桐曲径对荒亭，得句閒吟任放情。", 
            "处处青畦延绿亩，村村柳暗又花明。", 
            "禅居笕水当厨近，野笠锄云掠地轻。", 
            "古寺钟敲天境外，霸图空剩旧雕楹。"
        ], 
        "title": "海会寺次壁间韵", 
        "type": "律诗", 
        "yun": "庚"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "碧涵芳霭品成仙，隔断红尘几瓣妍。", 
            "云母槛头蟾乍起，水晶帘外鹤閒眠。", 
            "香飘浑是冰台影，色动全浮玉璧烟。", 
            "看取亭亭真异种，何郎粉为六郎传。"
        ], 
        "title": "昭亭看白莲", 
        "type": "律诗", 
        "yun": "先"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "碧汉无尘一色秋，疏星片月淡云收。", 
            "霜沾桂树寒香满，露滴桐梢瘦影幽。", 
            "几曲微吟依海岸，半空清响起江楼。", 
            "谁家玉笛横吹里，却把关山惹客愁。"
        ], 
        "title": "中秋书感", 
        "type": "律诗", 
        "yun": "尤"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "残雨新添一色秋，小窗开处见清幽。", 
            "箫吹淡月通溪店，漏滴寒空近戍楼。", 
            "对影孤吟悲宋玉，惊魂断梦忆庄周。", 
            "雁飞不到台阳路，怅望天涯芦荻洲。"
        ], 
        "title": "秋雨后即事", 
        "type": "律诗", 
        "yun": "尤"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "满山春树凤毛张，石润岚寒接大荒。", 
            "翠竹低横三社远，黄沙倒接一溪长。", 
            "猿啼雨外空云岫，鹭宿烟中静野塘。", 
            "画意谁知从此得，可堪登眺暂相将。"
        ], 
        "title": "凤山春眺", 
        "type": "律诗", 
        "yun": "阳"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "遥遥行李向溪东，待渡埤头一径通。", 
            "邸舍人歌春树外，征车牛逐暮云中。", 
            "沙连淡水村村竹，路近新园处处菘。", 
            "桥畔酒家帘影动，怜他少妇倚微风。"
        ], 
        "title": "过埤头店", 
        "type": "律诗", 
        "yun": "东"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "十里荒荆路欲迷，停车小住傍岩栖。", 
            "山当傀儡烟常冷，地接琉球月更低。", 
            "蛮曲偏惊春夜里，渔灯散点海涯西。", 
            "行人到此浑无寐，梦断诗成听野鸡。"
        ], 
        "title": "宿放䌇社口", 
        "type": "律诗", 
        "yun": "齐"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "翠屿孤悬在水隈，青葱疑是小蓬莱。", 
            "云连远影岚光动，日映高峰海色开。", 
            "恍惚鳌游千尺水，苍茫浪激数声雷。", 
            "信知南极瀛壖地，物产犹传鹦鹉杯。"
        ], 
        "title": "琉球山", 
        "type": "律诗", 
        "yun": "灰"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "独立龟峰最上头，倚风舒啸与谁俦。", 
            "崖中曲岫苔痕破，岛外长空浪影浮。", 
            "石冷云归山色暮，霜寒树老海天秋。", 
            "清猿洞口声声叫，也学登高伴客游。"
        ], 
        "title": "九日登龟山", 
        "type": "律诗", 
        "yun": "尤"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "小种花开地不偏，生来枝叶本嫣然。", 
            "半痕奇艳添微粉，几瓣新红染翠钿。", 
            "色映疏帘欺睡后，香飘野砌到尊前。", 
            "莫嫌寂寞山村里，却有亭亭物外仙。"
        ], 
        "title": "山村见凤仙花", 
        "type": "律诗", 
        "yun": "先"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "碧流春色海天宽，岛屿苍茫雨后看。", 
            "半棹斜翻云影碎，片帆遥送浪花残。", 
            "沙浮曲岸渔人宅，树隐孤村战将坛。", 
            "曾是昔年歌舞地，寒城寂寂暮烟寒。"
        ], 
        "title": "渡安平", 
        "type": "律诗", 
        "yun": "寒"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "翠竹斜榕小径通，招提旧日馆娃宫。", 
            "昙花冷对妆楼月，贝叶寒生舞殿风。", 
            "野色苍茫留院落，溪烟黯淡到帘栊。", 
            "寻春莫问欢娱事，霸业兴亡总是空。"
        ], 
        "title": "春日游海会寺", 
        "type": "律诗", 
        "yun": "东"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "鹿耳鲲身翠屿连，云光海色雨晴天。", 
            "江帆晓渡波间影，市宅寒炊竹外烟。", 
            "山似画屏时染黛，水如冰镜日磨鲜。", 
            "凭高得趣閒瞻眺，万里乡关一望悬。"
        ], 
        "title": "登赤嵌城远眺", 
        "type": "律诗", 
        "yun": "先"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "溶溶潭水碧无垠，两岸苍烟锁白蘋。", 
            "山影远涵波色翠，云光斜映浪花新。", 
            "一肩行李临流客，半棹歌声唤渡人。", 
            "欲向前村暂栖息，酒帘风起绿杨津。"
        ], 
        "title": "渡菅林潭", 
        "type": "律诗", 
        "yun": "真"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "一潭澄彻月流华，潋滟浮光四望赊。", 
            "冰镜濯磨尘不滓，玉英漂洗色无瑕。", 
            "清涵藻荇披幽涧，冷照鱼龙戏浅沙。", 
            "夜静村庐疏雨外，箫吹隔岸半渔家。"
        ], 
        "title": "鲫潭霁月", 
        "type": "律诗", 
        "yun": "麻"
    }, 
    {
        "author": "陈辉", 
        "era": "清", 
        "subtype": "七言律诗", 
        "text": [
            "夕阳斜照赤嵌楼，揽古兴怀到此游。", 
            "废堞蝉鸣馀老树，颓墙雀噪等荒邱。", 
            "窗临岛外晴波影，门泊江边晚渡舟。", 
            "当日筑城人已去，霸图空付水东流。"
        ], 
        "title": "赤嵌夕照", 
        "type": "律诗", 
        "yun": "尤"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "十年曾共竹林游，弹指俄惊两鬓秋。", 
            "屈子行吟因放逐，虞卿著述为穷愁。", 
            "人生岂便填沟壑，剑气终看射斗牛。", 
            "商略牢骚排遣法，醉乡长住百无忧。"
        ], 
        "title": "喜云从见过即赠", 
        "type": "律诗", 
        "yun": "尤"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "金瞳翠羽与凡殊，比翼雕笼影不孤。", 
            "语入蕉窗声可听，梦回竹径色疑无。", 
            "雪衣名字休相混，红豆生涯尚故吾。", 
            "莫误前头是青鸟，琼轩小立话斯须。"
        ], 
        "title": "绿鹦鹉", 
        "type": "律诗", 
        "yun": "虞"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "夕阳远远露朱甍，疑是绛标建赤城。", 
            "十里烟云人似织，万家灯火雨初晴。", 
            "酒杯在手谈前事，牛耳登坛践旧盟。", 
            "剪烛西窗愁漏短，何当禁断晓鸡声。"
        ], 
        "title": "上元宴集", 
        "type": "律诗", 
        "yun": "庚"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "凭吊空山感百端，延平创业最艰难。", 
            "孤军地拓田横岛，上将身登韩信坛。", 
            "井水一泓冰雪冷，剑光万丈斗牛寒。", 
            "铁砧胜迹堪千古，想见英雄立马看。"
        ], 
        "title": "铁砧山吊古", 
        "type": "律诗", 
        "yun": "寒"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "西台晞发痛遗民，避地南瀛第一人。", 
            "浩劫馀生存硕果，空门垂老弃儒巾。", 
            "文风早被端由汝，天子虽尊不得臣。", 
            "孤岛田横无限恨，白头犹见海扬尘。"
        ], 
        "title": "怀沈斯庵先生 其一", 
        "type": "律诗", 
        "yun": "真"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "书生无力挽银河，回首中原洒泪多。", 
            "甘作萍蓬标气节，独开草昧起弦歌。", 
            "蛮花犵鸟供吟咏，势宦权门脱网罗。", 
            "至竟馀生修净果，百年家国两蹉跎。"
        ], 
        "title": "怀沈斯庵先生 其二", 
        "type": "律诗", 
        "yun": "歌"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "天末怀人拟寄笺，忽惊恶梦一凄然。", 
            "拚将醇酒消豪气，忍谢红尘作鬼仙。", 
            "玩世刘伶如待死，盟鸥公瑾是同年。", 
            "詹园恍惚西州路，华屋空馀锁暮烟。"
        ], 
        "title": "哭社兄痴仙", 
        "type": "律诗", 
        "yun": "先"
    }, 
    {
        "author": "陈瑚", 
        "era": "清", 
        "subtype": "七言律诗", 
        "text": [
            "小筑江村数载经，乌衣门巷感凋零。", 
            "生逢丧乱同天宝，语杂诙谐类岁星。", 
            "泥我狂歌聊当哭，知君长醉不教醒。", 
            "南瀛硕果今无几，冷落人间野史亭。"
        ], 
        "title": "哭社兄痴仙", 
        "type": "律诗", 
        "yun": "青"
    }, 
    {
        "author": "陈祺芳", 
        "era": "清", 
        "subtype": "七言律诗", 
        "text": [
            "古殿檐铃夜语闻，当筵花雨自纷纷。", 
            "叶稀桑坞蚕登箔，箨满筠溪笋拂云。", 
            "退院只应拈柏子，薄游初拟访桐君。", 
            "津头欲别还流恋，一瓣名香再拜焚。"
        ], 
        "title": "雨夜舟过塘栖普宁寺访豁堂上人", 
        "type": "律诗", 
        "yun": "文"
    }, 
    {
        "author": "陈登科", 
        "era": "清", 
        "subtype": null, 
        "text": [
            "潭影湛明月，幽林芳径穿。", 
            "参差数茅屋，隐约依林泉。", 
            "狺狺众犬吠，误在桃源间。", 
            "我来问耕夫，三五话桑榆。", 
            "为予指东道，溪边一草庐。", 
            "竹篱半遮掩，门外杂果蔬。", 
            "客到坐谈久，烹茗款款留。", 
            "矧复耽曲檗，邀共饮丹邱。", 
            "田家风味真，鸡黍供绸缪。", 
            "微醉憩林下，身世惭閒鸥。", 
            "往来镇自得，宿食奚所求。", 
            "江湖信为乐，尽欲放轻舟。", 
            "斜阳悬古道，栖鸟争林投。", 
            "相辞出门去，春莺啼不休。"
        ], 
        "title": "春日游鲫鱼潭五言古风", 
        "type": "古风", 
        "yun": null
    }, 
    {
        "author": "陈登岸", 
        "era": "清", 
        "subtype": "七言律诗", 
        "text": [
            "大德如公夙慎修，遥知岁寿享千秋。", 
            "时周甲子心仍壮，宰在方隅政自优。", 
            "星映华堂比晋祝，天开海屋又添筹。", 
            "要思群进长生曲，五载甘棠惠爱流。"
        ], 
        "title": "曹仁宪谨荣寿", 
        "type": "律诗", 
        "yun": "尤"
    }, 
    {
        "author": "陈登元", 
        "era": "清", 
        "subtype": "五言排律", 
        "text": [
            "绕郭参差树，香山看晓暾。", 
            "高城连凤阙，初日照龙门。", 
            "杨柳藏官阁，芙蓉丽掖垣。", 
            "千莺朱户曙，万雉綵云屯。", 
            "天半明霞倚，林梢落月浑。", 
            "觚棱撑汉殿，彩翠荡梁园。", 
            "寺据东京胜，楼凭北斗尊。", 
            "洛阳誇辇邑，花木蔼春暄。"
        ], 
        "title": "赋得城阙参差晓树中得门字五言八韵", 
        "type": "排律", 
        "yun": "元"
    }, 
    {
        "author": "陈登大", 
        "era": "清", 
        "subtype": "七言律诗", 
        "text": [
            "虞阶何待舞经旬，玉帛初通雨露频。", 
            "煦育肯分千里外，绥怀浑似一家人。", 
            "幸陪周宴清光接，近挹尧樽咫尺亲。", 
            "新宠归来分海国，共将华祝颂皇仁。"
        ], 
        "title": "恭和御制赐朝鲜琉球安南诸国使臣诗", 
        "type": "律诗", 
        "yun": "真"
    }, 
    {
        "author": "陈琼茝", 
        "era": "清", 
        "subtype": "五言律诗", 
        "text": [
            "幽丛月不到，萤火逗新凉。", 
            "著露沈芳草，因风度短墙。", 
            "数来光不定，扑处焰难藏。", 
            "小立香阶畔，时时点芰裳。"
        ], 
        "title": "萤", 
        "type": "律诗", 
        "yun": "阳"
    }, 
    {
        "author": "陈琼圃", 
        "era": "清", 
        "subtype": "七言绝句", 
        "text": [
            "路转千峰一径斜，烟霞深锁野人家。", 
            "春来更有幽栖处，开遍东风枳壳花。"
        ], 
        "title": "自题山水画册 其一", 
        "type": "绝句", 
        "yun": "麻"
    }, 
    {
        "author": "陈琼圃", 
        "era": "清", 
        "subtype": "七言绝句", 
        "text": [
            "家住江南杨柳湾，一蓑烟雨打鱼还。", 
            "数声芦笛秋风暮，饱看青溪两岸山。"
        ], 
        "title": "自题山水画册 其二", 
        "type": "绝句", 
        "yun": "删"
    }, 
    {
        "author": "陈琼圃", 
        "era": "清", 
        "subtype": "七言绝句", 
        "text": [
            "蒹葭深护水云乡，门掩青山对夕阳。", 
            "吟罢小楼閒眺望，晚风吹起白蘋香。"
        ], 
        "title": "自题山水画册 其三", 
        "type": "绝句", 
        "yun": "阳"
    }, 
    {
        "author": "陈琼圃", 
        "era": "清", 
        "subtype": "七言绝句", 
        "text": [
            "峰含晓日树含烟，野水微茫接远天。", 
            "如此溪山谁领取，风光输与钓鱼船。"
        ], 
        "title": "自题山水画册 其四", 
        "type": "绝句", 
        "yun": "先"
    }, 
    {
        "author": "陈湛恩", 
        "era": "清", 
        "subtype": "七言绝句", 
        "text": [
            "风气真如冬夜寒，霏霏雨雪灿层峦。", 
            "寒门欲把新书读，争奈辉光远映难。"
        ], 
        "title": "远山雪", 
        "type": "绝句", 
        "yun": "寒"
    }, 
    {
        "author": "陈棨仁", 
        "era": "清", 
        "subtype": null, 
        "text": [
            "公孙丞相儒家流，七十射策猎封侯。", 
            "布衾脱粟不可见，尚有一镜争千秋。", 
            "铭一十字大及尺，过眼如窥汉月魄。", 
            "铁钮翠环薤篆疏，铜花碧绣菱纹蚀。", 
            "当年东阁夸宏开，恶宾故人纷遝来。", 
            "清光能洞汲黯直，朗鉴偏失江都才。", 
            "招贤馆静空明发，尽道晶辉映毫发。", 
            "可怜日日照衣冠，不照轮台战死骨。", 
            "茂陵金碗秋未槁，牧豕旧容镜中老。", 
            "荒凉片月弃不收，残字空传元朔造。"
        ], 
        "title": "汉平津侯镜歌", 
        "type": "古风", 
        "yun": null
    }, 
    {
        "author": "陈朝新", 
        "era": "清", 
        "subtype": "五言排律", 
        "text": [
            "门将开吁俊，馆更辟招贤。", 
            "莫漫求人切，须从正己先。", 
            "无双才自裕，帷一学宜专。", 
            "玉尺何由准，金绳本不偏。", 
            "望风钦九德，指日定三铨。", 
            "乐育菁莪什，威仪菉竹篇。", 
            "分官迟命巽，立政早乘乾。", 
            "圣学唐虞绍，翘材遍八埏。"
        ], 
        "title": "赋得取人以身得贤字五言八韵", 
        "type": "排律", 
        "yun": "先"
    }, 
    {
        "author": "陈朝龙", 
        "era": "清", 
        "subtype": "七言绝句", 
        "text": [
            "盖代豪华别业存，梅花百树自成村。", 
            "春光漏泄枝三两，破费寻诗一扣门。"
        ], 
        "title": "潜园探梅 其一", 
        "type": "绝句", 
        "yun": "元"
    }, 
    {
        "author": "陈登元", 
        "era": "清", 
        "subtype": "五言律诗", 
        "text": [
            "掷剑寒潭里，蛟龙不敢腾。", 
            "参禅惟有佛，入定已无僧。", 
            "壁古诗留迹，碑荒笔起棱。", 
            "愿教霏法雨，四海尽清澄。"
        ], 
        "title": "次邀陈迂谷山长程守山司马同游剑潭韵", 
        "type": "律诗", 
        "yun": "蒸"
    }, 
    {
        "author": "陈曾佑", 
        "era": "清", 
        "subtype": null, 
        "text": [
            "少小不嗜茶，茶具随例供。", 
            "迩来日数酌，收茶资微俸。", 
            "茗碗慰朝饥，瓶笙伴夕诵。", 
            "火活烧松明，香清与梅共。", 
            "饮罢北窗眠，看云目为纵。"
        ], 
        "title": "和少璞饮茶诗 其一", 
        "type": "古风", 
        "yun": "宋"
    }, 
    {
        "author": "陈曾佑", 
        "era": "清", 
        "subtype": null, 
        "text": [
            "品茶先品水，水佳味乃全。", 
            "晨兴汲甘井，一勺手自煎。", 
            "适意岂必酒，饮中亦云仙。", 
            "安得兰溪水，到此冰雪天。", 
            "置符信可调，今无苏子贤。"
        ], 
        "title": "和少璞饮茶诗 其二", 
        "type": "古风", 
        "yun": "先"
    }, 
    {
        "author": "陈曾佑", 
        "era": "清", 
        "subtype": null, 
        "text": [
            "朝士竞徵逐，饮籑造细微。", 
            "传餐学西式，何止肉食肥。", 
            "朋侪八九聚，日晡醉忘归。", 
            "低心逐时好，暂勉终有违。", 
            "一杯且解渴，伯玉今知非。"
        ], 
        "title": "和少璞饮茶诗 其三", 
        "type": "古风", 
        "yun": "微"
    }, 
    {
        "author": "陈景高", 
        "era": "清", 
        "subtype": "五言律诗", 
        "text": [
            "谁作中流柱，空怀济世才。", 
            "水从天上落，人自日边来。", 
            "万古喷寒雪，终朝起蛰雷。", 
            "风波如此险，我去又重回。"
        ], 
        "title": "渡河", 
        "type": "律诗", 
        "yun": "灰"
    }, 
    {
        "author": "陈景高", 
        "era": "清", 
        "subtype": "五言律诗", 
        "text": [
            "不尽登临兴，吴山秋气深。", 
            "江湖留客梦，风雨改诗心。", 
            "落叶浩无际，闲云许共寻。", 
            "蒹葭休远溯，把袂快同岑。"
        ], 
        "title": "九日偕曹柳桥茂才吴山登高即赠", 
        "type": "律诗", 
        "yun": "侵"
    }, 
    {
        "author": "陈景高", 
        "era": "清", 
        "subtype": "七言律诗", 
        "text": [
            "雁后花前别思牵，离乡怕读道衡篇。", 
            "春来景好先人日，客里愁深况少年。", 
            "千里远回孤棹梦，片帆摇破大江烟。", 
            "草堂此后传诗去，应使家人一惘然。"
        ], 
        "title": "舟中人日", 
        "type": "律诗", 
        "yun": "先"
    }, 
    {
        "author": "陈景钟", 
        "era": "清", 
        "subtype": null, 
        "text": [
            "三春雨足桑叶肥，家家饲蚕昼掩扉。", 
            "三眠三起近小满，桑葚垂垂叶已稀。", 
            "盼得红蚕齐上箔，更喜同功茧不薄。", 
            "大妇收拾缫丝车，小妇安排汤满镬。", 
            "银丝抽绎比清霜，虚室堆床生白光。", 
            "哑哑轧轧声不绝，绿阴低处新丝香。", 
            "小姑回头笑问嫂，转眼相看织成缟。", 
            "茜红鸭绿染随心，长剪腰裙短裁袄。", 
            "嫂云小姑尔未知，阿哥正苦卖丝迟。", 
            "明朝抱入城中去，已值官粮征比时。"
        ], 
        "title": "缫丝曲", 
        "type": "古风", 
        "yun": null
    }, 
    {
        "author": "陈登科", 
        "era": "清", 
        "subtype": "五言排律", 
        "text": [
            "悠悠远岫间，冉冉残阳夕。", 
            "萡影透林明，馀光环麓碧。", 
            "旋疑锦障宽，却讶罗纨窄。", 
            "五彩耀龙文，千章辉凤翮。", 
            "晓霞球屿联，春雨丹山积。", 
            "乘兴蹑高巅，众峰如列戟。"
        ], 
        "title": "翠屏夕照得夕字五言六韵", 
        "type": "排律", 
        "yun": "陌"
    }, 
    {
        "author": "陈景元", 
        "era": "清", 
        "subtype": null, 
        "text": [
            "秋风瑟瑟生金声，苍鹰力劲筋骨轻。", 
            "愁胡怒视气纵横，草木益深眼愈明。", 
            "铦锋利剑十二翮，走电飞云八千尺。", 
            "扶摇不让凡鸟先，攫拿岂借他人力。", 
            "存身韝上已三年，雄姿磨灭心胆寒。", 
            "庖厨供肉日渐缺，绦旋相缠未假宽。", 
            "狐狸登床狼叫野，搏击谁为驱役者。", 
            "请君纵逸凌九天，万里长风侧身下。"
        ], 
        "title": "苍鹰行", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "十月严霜至月雪，长安城河冻如铁。", 
            "骐骥空余绝足能，鹰鹯远避阴风烈。", 
            "羽林健儿不骑马，短后衣裳正轻跨。", 
            "毳毛白黑各分曹，蹴踏层冰争白打。", 
            "来如奔电流光赤，去若飘风走飞石。", 
            "后羿弯弓九日沈，宜僚运掌双丸掷。", 
            "奋袂喧呼不自知，断筋折骨何能惜。", 
            "本是寻常旧相识，一朝攘夺如仇敌。", 
            "逞雄作气贵持盈，性命此际鸿毛轻。", 
            "倏尔赵军立汉帜，下风稽首甘输诚。", 
            "平生未授缚鸡力，龙渊在匣神光匿。", 
            "白首下帷诚可怜，相对无言三叹息。"
        ], 
        "title": "蹴球行", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "句漏有丹砂，葛洪因得仙。", 
            "及我更经之，但见牛羊眠。", 
            "圭江绝流水，郁林互青天。", 
            "朝发白沙洞，暮宿鬼门关。", 
            "鬼门多异兽，捕获夸雄蛮。", 
            "猩猩顾我啼，狰狞不可干。", 
            "生死在山谷，何必能人言。", 
            "歧路迷所向，惨切游子颜，人马俱变色，喟然心脾酸。"
        ], 
        "title": "杂诗 其一", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "扁舟发金阊，乘流至吴兴。", 
            "吴兴古都会，柔桑环水城。", 
            "四月育新蚕，室家俱不宁。", 
            "弱羽拂蚕子，但恐伤其生。", 
            "夜深閟镫火，时听食叶声。", 
            "缫丝贵白素，落釜乞余盈。", 
            "经纬为谁理，丝丝辛苦成。", 
            "妇子熟筹计，可以代春耕。", 
            "束缚未遑售，里吏扣柴荆。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "白玉不事雕，美珠不假文。", 
            "天地授良质，安用华其身。", 
            "阴阳为门户，否泰为转轮。", 
            "运用在秋毫，大道贵得神。", 
            "滔滔看逝水，落落湮灰尘。", 
            "缊真匪外铄，但恐常人闻。"
        ], 
        "title": "赠戴通乾六首 其一", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "人既不我知，焉肯虚受怜。", 
            "十月淩澌结，无衣先抱寒。", 
            "南走拒马河，东临山海关。", 
            "落日照远水，洪波无定澜。", 
            "饥鹰强六翮，背天空盘旋。", 
            "归来何所有，白发间颓颜。", 
            "晚值戴安道，兴言行路难。"
        ], 
        "title": "赠戴通乾六首 其二", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "雷陈古所崇，张陈世常耻。", 
            "穷达守一筹，于以见君子。", 
            "与君虽新欢，本为同乡里。", 
            "皓首始相知，相知幸未死。", 
            "和璞匿璘彬，光芒畏人指。", 
            "三献甘殒身，有目乃如此。"
        ], 
        "title": "赠戴通乾六首 其三", 
        "type": "古风", 
        "yun": "纸"
    }, 
    {
        "author": "陈景元", 
        "era": "清", 
        "subtype": null, 
        "text": [
            "妙技不示人，秘密怀其宝。", 
            "皇天实爱才，坐使趋庭燎。", 
            "爰携宓子琴，远治祝阿道。", 
            "白月照高城，流光惊四表。", 
            "龙蜕弃金鳞，凤栖远凡鸟。", 
            "一语不相能，甘心办枯槁。"
        ], 
        "title": "赠戴通乾六首 其四", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "折玉迸奇响，哀琴无正音。", 
            "大器不受制，贱工空觅寻。", 
            "回首望河梁，天低日已沈。", 
            "萧萧戒行李，却背双南金。", 
            "故乡阻关山，道远力难任。", 
            "青鸟铩羽翮，穷栖枳棘林。", 
            "王母秘灵驾，谁能识苦心。"
        ], 
        "title": "赠戴通乾六首 其五", 
        "type": "古风", 
        "yun": "侵"
    }, 
    {
        "author": "陈景元", 
        "era": "清", 
        "subtype": null, 
        "text": [
            "我昔走天下，失业旷生平。", 
            "目瞩千万人，难测幽隐情。", 
            "孰知金石交，而乃同一城。", 
            "彼亦无所立，此亦无所成。", 
            "执手定交谊，鬓发徒星星。", 
            "前路既如漆，况已西日倾。", 
            "各守贫贱躯，勿使儿女轻。", 
            "颍阳有流水，与子濯长缨。"
        ], 
        "title": "赠戴通乾六首 其六", 
        "type": "古风", 
        "yun": null
    }, 
    {
        "author": "陈景元", 
        "era": "清", 
        "subtype": null, 
        "text": [
            "高阁临清池，明月当天心。", 
            "万有坐消歇，可以鸣幽琴。", 
            "上弦来别鹤，下弦起龙吟。", 
            "夜静天地清，指中出正音。", 
            "不惜操缦苦，持此感人深。"
        ], 
        "title": "咏怀", 
        "type": "古风", 
        "yun": "侵"
    }, 
    {
        "author": "陈景元", 
        "era": "清", 
        "subtype": "七言绝句", 
        "text": [
            "秋风吹雨过桑乾，羌笛何来怨夜阑。", 
            "多少健儿颜色改，荷戈齐向月中看。"
        ], 
        "title": "边笛 其一", 
        "type": "绝句", 
        "yun": "寒"
    }, 
    {
        "author": "陈景元", 
        "era": "清", 
        "subtype": "七言绝句", 
        "text": [
            "一声初吹柳梢青，驻马凝思旧别情。", 
            "欲向关河望故国，纷纷黄叶落长城。"
        ], 
        "title": "边笛 其二", 
        "type": "绝句", 
        "yun": "庚"
    }, 
    {
        "author": "陈景元", 
        "era": "清", 
        "subtype": "五言律诗", 
        "text": [
            "思乡不可得，怅望倚高楼。", 
            "一道黄河水，羞随白发流。", 
            "云霾失故渡，波恶断行舟。", 
            "隔岸闻渔唱，萧萧起暮愁。"
        ], 
        "title": "登楼", 
        "type": "律诗", 
        "yun": "尤"
    }, 
    {
        "author": "陈景元", 
        "era": "清", 
        "subtype": "五言律诗", 
        "text": [
            "一线从空下，翻飞十万寻。", 
            "地非句践业，潮见伍胥心。", 
            "草木无今古，蛟龙变浅深。", 
            "此时隔江女，犹善作吴音。"
        ], 
        "title": "观潮", 
        "type": "律诗", 
        "yun": "侵"
    }, 
    {
        "author": "陈景元", 
        "era": "清", 
        "subtype": "五言律诗", 
        "text": [
            "钓台临绝壁，峦壑抱幽深。", 
            "一片桐江月，千秋出世心。", 
            "独寻高士迹，忘却客星沉。", 
            "予亦怀微尚，徘徊听濑音。"
        ], 
        "title": "严陵钓台", 
        "type": "律诗", 
        "yun": "侵"
    }, 
    {
        "author": "陈景元", 
        "era": "清", 
        "subtype": "五言律诗", 
        "text": [
            "昔者杨无敌，英名代朔闻。", 
            "我来北平右，人指令公坟。", 
            "尚勇儿童拜，酬神酒肉分。", 
            "边廷重死节，不祀李将军。"
        ], 
        "title": "古北杂诗", 
        "type": "律诗", 
        "yun": "文"
    }, 
    {
        "author": "陈景元", 
        "era": "清", 
        "subtype": "五言律诗", 
        "text": [
            "登眺忘疲苶，归来约四更。", 
            "人依山鬼宿，星代月华明。", 
            "入寂无昏旦，观心一死生。", 
            "野溪流不断，风定夜声清。"
        ], 
        "title": "山夜", 
        "type": "律诗", 
        "yun": "庚"
    }, 
    {
        "author": "陈景元", 
        "era": "清", 
        "subtype": "七言律诗", 
        "text": [
            "华阴南望华峰雄，亘矗浑疑天路通。", 
            "玉女洗头乘夜露，巨灵舒掌逆秋风。", 
            "山光直走秦关北，地脉遥连渭水东。", 
            "一自神祇承汉祚，寂寥封禅夕阳中。"
        ], 
        "title": "经华阴望岳", 
        "type": "律诗", 
        "yun": "东"
    }, 
    {
        "author": "陈登科", 
        "era": "清", 
        "subtype": "五言律诗", 
        "text": [
            "扫坟经北郭，拂面尽西风。", 
            "伞逐飞禽舞，人从曲径通。", 
            "老牛眠竹巷，村妇爨林丛。", 
            "饮罢农家酒，孤城落日红。"
        ], 
        "title": "扫坟口占", 
        "type": "律诗", 
        "yun": "东"
    }, 
    {
        "author": "陈登科", 
        "era": "清", 
        "subtype": "七言律诗", 
        "text": [
            "幽亭小筑面青峦，滴翠拖蓝绕曲栏。", 
            "鱼影动摇波影碎，树声错杂鸟声欢。", 
            "双清风月游神淡，一气乾坤放眼宽。", 
            "我欲寄情山水外，敲诗閒倚旧骚坛。"
        ], 
        "title": "岚翠亭閒咏", 
        "type": "律诗", 
        "yun": "寒"
    }, 
    {
        "author": "陈景中", 
        "era": "清", 
        "subtype": "五言律诗", 
        "text": [
            "疏雨过空山，凉风吹路乾。", 
            "草深人迹乱，春嫩马蹄寒。", 
            "万户炊烟动，一鞭云影残。", 
            "逶迤东望处，日色满长安。"
        ], 
        "title": "雨后西山晚发", 
        "type": "律诗", 
        "yun": "寒"
    }, 
    {
        "author": "陈斑", 
        "era": "清", 
        "subtype": null, 
        "text": [
            "被放归来，空屈指、几番奔逐。", 
            "听窸窣、床头饥鼠，乱人心曲。", 
            "骏骨难从皮相得，鹍弦浪说知音续。", 
            "笑浮名，误我少年场，须眉辱。", 
            "成败事，看棋局。", 
            "书卷债，输犁牍。", 
            "叹冬烘五色，糊心迷目。", 
            "老去徒添商妇怨，秋来枉晒空庭腹。", 
            "问雄文、何日似相如，君王读。"
        ], 
        "title": "满江红", 
        "type": "词", 
        "yun": null
    }, 
    {
        "author": "陈斐文", 
        "era": "清", 
        "subtype": null, 
        "text": [
            "台湾奸民杀官弁，草疏千言飞告变。", 
            "疏言草野臣同春，郡丞程峻之故人。", 
            "程峻杀贼贼入署，斗大岩城贼争据。", 
            "臣率义民克复之，解围专望驰雄师。", 
            "微臣虽无守土职，郡丞一印臣擅摄。", 
            "昧死陈情达天阙，神策军来争破敌。", 
            "自愿随营杀群贼，乌牛栏前白刃接。", 
            "贼败大呼伏兵出，矢竭弦亡外援绝，马蹄一蹶身被执。", 
            "丁未季冬月十日，骂贼常山死不屈。", 
            "事闻当宁颁尺一，庙食千秋奖忠烈。", 
            "吁嗟乎，庙食千秋奖忠烈，乃是诸侯老宾客。"
        ], 
        "title": "台湾三仁诗", 
        "type": "古风", 
        "yun": null
    }, 
    {
        "author": "陈斐文", 
        "era": "清", 
        "subtype": null, 
        "text": [
            "老罴当道卧，貉子那复过。", 
            "大军未集孤城倾，壮士一呼贼锋挫。", 
            "贵不必横冲都，众不必鸦儿兵；", 
            "鹿仔港接彰化城，毛葫芦即君子营。", 
            "一战大里杙，再战牛马庄。", 
            "炮声如雷地中起，杀贼不克被杀戕。", 
            "贼戕真义士，诏书煌煌传庙祀。", 
            "粤东嘉应国子生，乔基其名李其氏。"
        ], 
        "title": "台湾三仁诗", 
        "type": "古风", 
        "yun": null
    }, 
    {
        "author": "陈斐文", 
        "era": "清", 
        "subtype": null, 
        "text": [
            "恋父必甘白刃蹈，满姑死烈刃死孝。", 
            "骂贼不畏遭群凶，满姑死孝还以忠。", 
            "三尺刀光一尺水，满姑知生不知死。", 
            "君恩隆祀台湾城，满姑虽死仍如生。", 
            "史乘千秋载奇节，刘郡丞女年十七。"
        ], 
        "title": "台湾三仁诗", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "大儒一代之元气，充塞天地流传尊。", 
            "温公何人肯阿世，八十日相空经纶，我为太息观遗文。", 
            "熙丰以后百六厄，见筹边腹都无策。", 
            "蔡章继相何为乎，礼乐湮沦王路塞。", 
            "峨峨十丈党人碑，岌岌江山遗半壁。", 
            "百年鱼腹尽君臣，旧相荒凉一片石。", 
            "悲哉山石故临安，秋风秋草白日寒。", 
            "语重九鼎字宏璧，疆禺力负蛟螭蟠。", 
            "金符铁券今何有，剩水残山争不朽。", 
            "扪天巨手劈荒崖，淋漓元气神灵守。"
        ], 
        "title": "司马公南屏石壁大字歌", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "初割股，为阿母。", 
            "阿耶早去，惟阿母长寿。", 
            "母曰嗟，三年疾久。", 
            "他无长兄小弟，有良药焉求，良巫焉走。", 
            "母视女心，女视母口。", 
            "耶来掩母口，母勿呕。"
        ], 
        "title": "三割股 其一", 
        "type": "古风", 
        "yun": "有"
    }, 
    {
        "author": "陈斌", 
        "era": "清", 
        "subtype": null, 
        "text": [
            "再割股，为老姑。", 
            "老姑苏苏，顾妇呼儿疾，妇往扶。", 
            "无儿无吾，思儿当反哺。", 
            "儿负蓐，妇当代儿反哺。", 
            "姑血枯，妇肉痡。", 
            "妇无阿母惟吾姑。"
        ], 
        "title": "三割股 其二", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "三割股，为夫苦。", 
            "负疾如丘山，妾无疾心腐。", 
            "天乎不可堕，姑何抚，娇儿何怙妾不苦。", 
            "三割股，天乎不可堕。"
        ], 
        "title": "三割股 其三", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "圣人教无类，仆隶犹子弟。", 
            "况尔秉性良，识字念恩礼。", 
            "薪涿重趼为，溷湢昏暮理。", 
            "暇屏几牖前，窥书色私喜。", 
            "勚此穷山中，寒镫同茹荠。", 
            "嗟吾故腐儒，力薄人无倚。", 
            "柴桑给子力，情挚词亦悱。", 
            "少陵课其奴，伐木歌恺悌。", 
            "何德酬尔勤，相视惟一体。"
        ], 
        "title": "示仆人邹坤 其一", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "无田失恒业，使尔食佣贱。", 
            "不伤寒馁偏，但令肌骨鍊。", 
            "富室多肥儿，有时腹无苋。", 
            "食客满朱门，转眄堂无燕。", 
            "怠事及天殃，报施随左券。", 
            "高宦非吾心，荣华息尔愿。", 
            "依人事事难，岂若归耕便。", 
            "吾家东舍村，田园荒已遍。", 
            "约尔扶犁锄，竭力供租佃。"
        ], 
        "title": "示仆人邹坤 其二", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "顾影方徘徊，何如适交亲。", 
            "交亲望衡宇，不嫌时过存。", 
            "入门果无恙，童仆交相温。", 
            "握手重欲诉，迫切翻迁延。", 
            "时时心中思，不能口中言。"
        ], 
        "title": "忆旧 其一", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "相视生欢颜，接席歌且谣。", 
            "缱绻亦不厌，未觉长日销。", 
            "忽已镫烛张，侍者顾寂寥。", 
            "皎月入照膝，月移天为高。", 
            "转辗君子心，良夜多饥劳。"
        ], 
        "title": "忆旧 其二", 
        "type": "古风", 
        "yun": null
    }, 
    {
        "author": "陈斌", 
        "era": "清", 
        "subtype": null, 
        "text": [
            "安坐且勿行，良会不可轻。", 
            "促瑟弹余曲，种种陈故情。", 
            "谓余忖度之，勿为悲平生。", 
            "白石见水裔，北风见高城。", 
            "明月三五缺，又见三五盈。"
        ], 
        "title": "忆旧 其三", 
        "type": "古风", 
        "yun": "庚"
    }, 
    {
        "author": "陈敬（端宁）", 
        "era": "清", 
        "subtype": null, 
        "text": [
            "呢喃双燕傍檐飞。", 
            "绿阴摇曳成围。", 
            "朝来便觉眼前非。", 
            "初试罗衣。", 
            "宝马香车人散，金铃彩幔花稀。", 
            "年年此际对斜晖。", 
            "可奈春归。"
        ], 
        "title": "画堂春 送春   见《词综》、《词雅》", 
        "type": "词", 
        "yun": null
    }, 
    {
        "author": "陈敬（端宁）", 
        "era": "清", 
        "subtype": null, 
        "text": [
            "心如结。", 
            "风前空把名香爇。", 
            "名香爇。", 
            "姊归何处，贝宫瑶阙。", 
            "银釭频剔明还灭。", 
            "听来村鼓含悲咽。", 
            "含悲咽。", 
            "怕伤亲意，泪珠偷浥。"
        ], 
        "title": "忆秦娥 忆姊（见《词雅》）", 
        "type": "词", 
        "yun": null
    }, 
    {
        "author": "陈敬（端宁）", 
        "era": "清", 
        "subtype": null, 
        "text": [
            "缥缈绿烟笼雾。", 
            "一朵朱蕤明吐。", 
            "春色贮银釭，空使蝶忙蜂妒。", 
            "休误。", 
            "休误。", 
            "莫作等闲花数。"
        ], 
        "title": "如梦令 灯花（见《词综》）", 
        "type": "词", 
        "yun": null
    }, 
    {
        "author": "陈敬", 
        "era": "清", 
        "subtype": null, 
        "text": [
            "万家水阔送朝凉，竟日城楼望大荒。", 
            "烟外月生全海白，沙场日落半天黄。", 
            "陆机早岁能工赋，阮籍穷途更放生。", 
            "惟逐少陵徒结纳，掩关谁肯聚萤囊。"
        ], 
        "title": "秋感 其三", 
        "type": "古风", 
        "yun": null
    }, 
    {
        "author": "陈善言", 
        "era": "清", 
        "subtype": "五言律诗", 
        "text": [
            "吾道怜杯酒，焉辞百罚深。", 
            "风尘无另眼，天地有同心。", 
            "苦侠犹存剑，孤鸣欲碎琴。", 
            "如何忘醉里，似久属知音。"
        ], 
        "title": "赠戴进士通乾", 
        "type": "律诗", 
        "yun": "侵"
    }, 
    {
        "author": "陈黄中", 
        "era": "清", 
        "subtype": "五言律诗", 
        "text": [
            "永夜河声壮，扁舟客思孤。", 
            "山川雄两戒，漕粟拥千舻。", 
            "明月中流涌，归鸿隔岸呼。", 
            "一生江海意，对此独踟蹰。"
        ], 
        "title": "夜泊黄河口", 
        "type": "律诗", 
        "yun": "虞"
    }, 
    {
        "author": "陈黄中", 
        "era": "清", 
        "subtype": "七言律诗", 
        "text": [
            "西师久屯逆胡残，诏语春温汤网宽。", 
            "已有张骞通大夏，不劳介子斩楼兰。", 
            "庭犁青海空传箭，臂断阴山更筑坛。", 
            "长愧菰芦无远略，贾生三表笑酸寒。"
        ], 
        "title": "西师", 
        "type": "律诗", 
        "yun": "寒"
    }, 
    {
        "author": "陈鸿墀", 
        "era": "清", 
        "subtype": null, 
        "text": [
            "杏花已过桑叶稀，禁中清昼双掩扉。", 
            "官人不来吏卒散，我独兀坐蟠孤罴。", 
            "榻尘小拂试方麴，砚垢细涤研隃麋。", 
            "唐贤著作稿盈屋，制诰一体尤乖离。", 
            "王言首辑冠众集，治水先冀余梁岐。", 
            "编排鳞次苦芜秽，乱发未斩犹棼丝。", 
            "割裂苦碎百衲锦，合并强集千羊皮。", 
            "缺文颇疑石鼓古，误字恐受金根嗤。", 
            "参以众书见同异，覈以正史无纷岐。", 
            "删除肯使禾莠杂，选择要辨熊蛙肥。", 
            "当时承旨况专职，燕许手笔何淋漓。", 
            "翰苑诸集幸可考，奚必掩取臣工为。", 
            "麻沙百过目生眩，铁擿三绝手尽胝。", 
            "胡为宋五惯坦率，张目不见千珠玑。", 
            "有时强作解事语，武断若判公堂词。", 
            "古人饮泣后人笑，餐钱月给真虚麋。", 
            "鲰生持论少同调，赖有孙楚堪我师。", 
            "纠谬时时恕吴缜，列衔往往容臣祁。", 
            "晨趋共听禁钟细，暮归每趁归鸦迟。", 
            "穷通岂恃三寸管，秘文校理臣所司。", 
            "谢安捉鼻恐不免，读书要及投间时。", 
            "上方笔札敢轻费，好趁官烛㸐双枝。", 
            "诗成火速付急递，新月已照黄琉璃。"
        ], 
        "title": "独坐馆中校阅全唐文制诰类迟平叔不至", 
        "type": "古风", 
        "yun": null
    }, 
    {
        "author": "陈鸿墀", 
        "era": "清", 
        "subtype": null, 
        "text": [
            "男儿堕地须钱刀，坐纵千古钱神豪。", 
            "纷纷俗子何足数，呼叱奇杰同儿曹。", 
            "南州徐君今孺子，雅擅洪笔驱风骚。", 
            "诗宗韦柳足高格，真趣亦近柴桑陶。", 
            "曹司趋走未十载，上官不喜同官嘲。", 
            "仓庾之职不称意，一朝徒步还东皋。", 
            "先生风义凌云霄，迥如孤鹤不可招。", 
            "自非寒饿受驱迫，肯以玉貌来尘嚣。", 
            "嗟予坎壈略相似，七年史馆侪宫僚。", 
            "朱云屡忤贵人贵，仲舒独抗骄王骄。", 
            "中书君今老且秃，排挤出力烦中朝。", 
            "上书光范陋轩冕，拂衣萧育归衡茅。", 
            "归来谢客合高卧，亦复万里浮轻舠。", 
            "半生强项忽低首，感君令我心烦忉。", 
            "我知造物忌孤洁，况有笔舌能诛褒。", 
            "诋诃公卿及将相，粪土朱紫兼麾旄。", 
            "傥教饱食逞胸臆，世界不足尝毫毛。", 
            "天公欲贬壮士骨，妻子坐折高人腰。", 
            "予之齿者必去角，人生快意安能遭。", 
            "岂知倔强性到底，千磨万折终不摇。", 
            "君也负米乞友助，岂学雁鹜吞腥臊。", 
            "授徒我自食我力，讵必千万书黄标。", 
            "心能不贪气益壮，我自有主神难操。", 
            "君闻我言释然喜，手擘鲜荔倾香醪。", 
            "片帆高挂豫章去，我亦归溯之江涛。", 
            "鸡虫得失太琐碎，出门一笑苍天高。"
        ], 
        "title": "赠徐白舫吏部", 
        "type": "古风", 
        "yun": null
    }, 
    {
        "author": "陈鸿墀", 
        "era": "清", 
        "subtype": null, 
        "text": [
            "学使夜宴朝自经，大吏往视闻哭声。", 
            "父涕不止弟跪迎，遗笔惨淡诉不平。", 
            "云有同乡合浦令，正机其名何其姓。", 
            "明欺暗算事不定，一死上报天子圣。", 
            "大吏驰驿闻，学臣言有因。", 
            "去夏试廉州，说令书云云。", 
            "令上谒，面请托，未可知，通恶幕，事下太守张，太守上状钤以章。", 
            "令无夤缘内外作奸事，反覆不及请托字。", 
            "科场请托吁可惊，按律不问行未行。", 
            "当时不难摄令使对簿，移书学使指实期分明。", 
            "两造具在事立辨，是岂疑岳忧难成。", 
            "学臣返旆况屡见，语不及此非人情。", 
            "安人息事亦政体，讵料贵客能捐生。", 
            "即今此狱莫穷竟，谁起九原同折证。", 
            "或传牍背奴有词，渡海风涛得心病。", 
            "海外归来正及秋，历试广惠潮三州。", 
            "不闻心病致慌惚，渡海安稳有弟同归舟。", 
            "此为致死由，此语恐未实。", 
            "披发何由诉大荒，苦海魂迷招不得。", 
            "吁嗟乎，昔之学使在教士，今日好官足欢喜，君亦犹夫众人尔。", 
            "君知畏，君知耻，虑污名，乃至此。", 
            "人皆腼然生，彼独留然死。", 
            "律以大义无恕词，苟非其人莫轻訾。", 
            "寄语大吏弗尔恼，富贵由来多寿考。"
        ], 
        "title": "哀学使", 
        "type": "古风", 
        "yun": null
    }, 
    {
        "author": "陈鸿宝", 
        "era": "清", 
        "subtype": "七言律诗", 
        "text": [
            "十年阻面惜心朋，归计菟裘叹未能。", 
            "近水诛茅输尔早，款门看竹记吾曾。", 
            "生涯漫指营巢燕，气味何如退院僧。", 
            "乘兴自今来往熟，春波一棹入西泠。"
        ], 
        "title": "过可庄访汪玉岑 其一", 
        "type": "律诗", 
        "yun": null
    }, 
    {
        "author": "陈鸿宝", 
        "era": "清", 
        "subtype": "七言律诗", 
        "text": [
            "清游大好续前贤，手掬参寥一勺泉。", 
            "长日斗茶松院雨，春山烧笋佛厨烟。", 
            "无边乐事归吟笔，有分行窝著散仙。", 
            "我亦忘机鸥鸟伴，段家桥外水如天。"
        ], 
        "title": "过可庄访汪玉岑 其二", 
        "type": "律诗", 
        "yun": "先"
    }, 
    {
        "author": "陈鸿寿", 
        "era": "清", 
        "subtype": null, 
        "text": [
            "我后坡公几辛丑，集古不见六一叟。", 
            "石鼓又经七百年，点𪑮欲化长虹走。", 
            "涌盄渫㳿既聱牙，趩𧾨豕唇蜀讵适口。", 
            "何如古癸字无多，畴兹疑案坛山后。", 
            "前年天藻重编排，抉剔文义还什九。", 
            "其𦚎孔庶羉𣬎𣬎，亦有鱮鲤橐杨柳。", 
            "收缩元气归豪芒，转动天枢灿星斗。", 
            "从臣才艺简选精，珍宜拱璧悬臂肘。", 
            "连江伪刻何足论，若粟去秕苗去莠。", 
            "琅嬛仙人一代宗，龙文健笔苏韩友。", 
            "金石借证经史讹，斤权㞼殹悟鷇孛殳。", 
            "天下流传秘本希，三百余字袭蝌蚪。", 
            "缅思苏李张窦徐，欧褚虞杜皆前耇。", 
            "品评墨妙群推崇，猎碣潜驱犬羊嗾。", 
            "诸侯剑佩骋雄俊，锡以彤弓及鬯卣。", 
            "大书深刻理则那，昭示日月振蒙瞍。", 
            "陈仓凤翔踪迹奇，不将荒幻等岣嵝。", 
            "日炙雨淋致漫漶，要其气体弥深厚。", 
            "重摹安置郡学中，参订同观志某某。", 
            "十三经版各辉映，凤翥龙翔属谁有。", 
            "由来作人邦家基，南山颂栲北山杻。", 
            "竟拟兼金耀虓虎，青比朱丝约刍狗。", 
            "爱古端资汲绠深，如公真与颉籀偶。", 
            "惜早沈沙更嵌金，遂令读者徒搔首。", 
            "岁年甲乙从缺略，毋怪亭林事攻掊。", 
            "我闻神异靖康时，济河风大重莫取。", 
            "至今璧合珠亦联，圜桥左右离尘垢。", 
            "文武成康流泽长，中兴遗迹蛟龙守。", 
            "贞珉况复树东南，文物声名长不朽。", 
            "吴山峨峨浙水深，猗欤休哉万年寿。"
        ], 
        "title": "阮云台阁学师重摹石鼓歌用东坡韵", 
        "type": "古风", 
        "yun": "有"
    }, 
    {
        "author": "陈鸿寿", 
        "era": "清", 
        "subtype": null, 
        "text": [
            "玉池双桐近百尺，天台古藤垂万年。", 
            "昔从泰岱问封禅，攫拿龙虎盘风烟。", 
            "空堂无人老狐入，夜深屋脊鸺鹠泣。", 
            "白雁飞归五百年，两行苍翠沾衣湿。", 
            "一株藓蚀稍空腔，一株劲直不肯降。", 
            "离纚琐碎散璎珞，砚池乱落柏子香。", 
            "题名远纪熙宁代，东坡旧友分明在。", 
            "耤田手诏保宁军，元畅楼高碧山对。"
        ], 
        "title": "宋自公堂后双古柏", 
        "type": "古风", 
        "yun": null
    }, 
    {
        "author": "陈鸿寿", 
        "era": "清", 
        "subtype": null, 
        "text": [
            "咸阳汉龙兴，工筑事稠沓。", 
            "冠山朱堂崇，瓴甋旊人纳。", 
            "此砖纪黄龙，铭文椎响拓。", 
            "苔蚀文多残，测蠡义难合。", 
            "病已虫识成，祥符报杂遝。", 
            "黄龙见广汉，火及宣室閤。", 
            "乌啼未央宫，改元岁一币。", 
            "当时执拊桴，无为苦批泣。", 
            "大黄兆威斗，铜仙泣萧飒。", 
            "残甓埋荆榛，月夜狐狸踏。", 
            "幸非凿臼科，庶免累层塔。", 
            "四角暨中央，完好少齧踏。", 
            "何年出鄠杜，何时渡泲漯。", 
            "中有地里书，镐吐复丰喝。", 
            "吾师志金石，剪镫卜簪盍。", 
            "虞敦识立位，虢钟辨革堂革荅。", 
            "五凤时代同，砖珠双韎韐。", 
            "八砖耀日华，宾从互酬答。", 
            "研墨铜雀瓦，写诗趁官蜡。"
        ], 
        "title": "西汉黄龙砖八砖吟馆分赋", 
        "type": "古风", 
        "yun": null
    }, 
    {
        "author": "陈银", 
        "era": "清", 
        "subtype": null, 
        "text": [
            "添沉水，理瑶笙。", 
            "宝帘摇曳细风生。", 
            "偷将离恨花前诉，只恐鹦哥浪学声。"
        ], 
        "title": "捣练子 即事（见《词综续编》）", 
        "type": "词", 
        "yun": null
    }, 
    {
        "author": "陈铦", 
        "era": "清", 
        "subtype": "五言律诗", 
        "text": [
            "长安居不易，匹马出南圻。", 
            "远水兼云度，孤禽背日飞。", 
            "江乡森战垒，村舍霭林霏。", 
            "向夕暂投辔，魂销游子衣。"
        ], 
        "title": "南归宿王村", 
        "type": "律诗", 
        "yun": "微"
    }, 
    {
        "author": "陈铣", 
        "era": "清", 
        "subtype": "七言绝句", 
        "text": [
            "一庭梧竹罥秋烟，满架图书手自编。", 
            "凭仗后人勤护惜，虹光不数米家船。"
        ], 
        "title": "题蒋星华遗像 其一", 
        "type": "绝句", 
        "yun": "先"
    }, 
    {
        "author": "陈铣", 
        "era": "清", 
        "subtype": "七言绝句", 
        "text": [
            "忆昔相逢甥馆中，廿年尘事叹匆匆。", 
            "而今画里容颜似，无复樽前笑语同。"
        ], 
        "title": "题蒋星华遗像 其二", 
        "type": "绝句", 
        "yun": "东"
    }, 
    {
        "author": "陈谋道", 
        "era": "清", 
        "subtype": "五言律诗", 
        "text": [
            "征人三十万，一夕度龙沙。", 
            "北望天山迥，南临斗柄斜。", 
            "雕弓含月影，宝剑拂霜华。", 
            "会见烽烟静，铙歌入汉家。"
        ], 
        "title": "塞下曲", 
        "type": "律诗", 
        "yun": "麻"
    }, 
    {
        "author": "陈谋道", 
        "era": "清", 
        "subtype": "七言律诗", 
        "text": [
            "连云高阁郁峥嵘，俯接澄潭百尺盈。", 
            "竹映帘前分晓色，泉流石畔起秋声。", 
            "初闻仙梵空堂细，却听疏钟下界清。", 
            "为爱当年飞锡地，中宵长对月华明。"
        ], 
        "title": "幽兰禅院柬西莲禅师", 
        "type": "律诗", 
        "yun": "庚"
    }, 
    {
        "author": "陈谋道", 
        "era": "清", 
        "subtype": "七言律诗", 
        "text": [
            "携屐南屏四望宽，凌空高阁俯清湍。", 
            "风生古渡千帆急，雨湿秋林万壑寒。", 
            "碧海波涛当槛出，沧江烟雾隔城看。", 
            "百盘树杪飞流挂，有客登临兴未阑。"
        ], 
        "title": "登南屏", 
        "type": "律诗", 
        "yun": "寒"
    }, 
    {
        "author": "陈维藻", 
        "era": "清", 
        "subtype": "七言绝句", 
        "text": [
            "粉腻涂来两翅华，轻于燕燕受风斜。", 
            "当年只道丹青树，谁识丹青画不差。"
        ], 
        "title": "题吴希周百蝶图 其一", 
        "type": "绝句", 
        "yun": "麻"
    }, 
    {
        "author": "陈维藻", 
        "era": "清", 
        "subtype": "七言绝句", 
        "text": [
            "风流尽日学偷香，尽日偷香尽日狂。", 
            "多少风流君写就，知君会作采花郎。"
        ], 
        "title": "题吴希周百蝶图 其二", 
        "type": "绝句", 
        "yun": "阳"
    }, 
    {
        "author": "陈维嵋", 
        "era": "清", 
        "subtype": null, 
        "text": [
            "依依墟落里，作息皆农家。", 
            "柴门闹鹅鸭，园场种桑麻。", 
            "鸡犬各熙熙，风俗非浮夸。", 
            "沿门水一湾，碧树漾明霞。", 
            "时见钓鱼者，持竿来日斜。", 
            "予亦忘机人，对之乐无涯。"
        ], 
        "title": "村居杂咏 其一", 
        "type": "古风", 
        "yun": "麻"
    }, 
    {
        "author": "陈维嵋", 
        "era": "清", 
        "subtype": null, 
        "text": [
            "新雨长禾苗，老屋覆古瓦。", 
            "耕罢牸牛间，横眠绿杨下。", 
            "今岁膏雨多，田水日日泻。", 
            "农夫鼓腹游，桔槔可无假。", 
            "安稳庆西成，蜡腊酒堪把。"
        ], 
        "title": "村居杂咏 其二", 
        "type": "古风", 
        "yun": "马"
    }, 
    {
        "author": "陈维嵋", 
        "era": "清", 
        "subtype": "五言律诗", 
        "text": [
            "昨夜西风起，江南秋草长。", 
            "良人新出塞，荡子未还乡。", 
            "画角边烽白，楼船海气黄。", 
            "南来有鸿雁，先到郁金堂。"
        ], 
        "title": "江南秋思", 
        "type": "律诗", 
        "yun": "阳"
    }, 
    {
        "author": "陈维嵋", 
        "era": "清", 
        "subtype": "五言律诗", 
        "text": [
            "月落乌啼后，其如酒易醒。", 
            "五更谁独省，百感我曾经。", 
            "敲断霜林寺，声传云母屏。", 
            "年年离思搅，不异客舟听。"
        ], 
        "title": "闻钟", 
        "type": "律诗", 
        "yun": "青"
    }, 
    {
        "author": "陈维嵋", 
        "era": "清", 
        "subtype": "七言律诗", 
        "text": [
            "十二楼中锦字回，潇湘极望正堪哀。", 
            "汉臣音信经年隔，江岸寒花几日开。", 
            "霜冷金椎关外到，秋高玉帐月中来。", 
            "极天兵甲愁如此，嘹唳还过何处台。"
        ], 
        "title": "新雁", 
        "type": "律诗", 
        "yun": "灰"
    }, 
    {
        "author": "陈维嵋", 
        "era": "清", 
        "subtype": "七言律诗", 
        "text": [
            "云树萧萧独倚楼，飘零骨肉黯离忧。", 
            "最怜弱弟逢多难，新作孤儿更远游。", 
            "日落夷门千骑隐，雪高中岳大河流。", 
            "遥怜坦腹郗家婿，几度吹篪起暮愁。"
        ], 
        "title": "怀四弟子万入赘商丘", 
        "type": "律诗", 
        "yun": "尤"
    }, 
    {
        "author": "陈鸿寿", 
        "era": "清", 
        "subtype": "七言绝句", 
        "text": [
            "白骨青磷瀚海头，琵琶一曲起边愁。", 
            "眼前滴尽征人泪，并作黄河地底流。"
        ], 
        "title": "塞上曲 其一", 
        "type": "绝句", 
        "yun": "尤"
    }, 
    {
        "author": "陈鸿寿", 
        "era": "清", 
        "subtype": "七言绝句", 
        "text": [
            "弓弯霹雳射天狐，惊落双雕万众呼。", 
            "好语将军休见妒，凌烟曾见几人图。"
        ], 
        "title": "塞上曲 其二", 
        "type": "绝句", 
        "yun": "虞"
    }, 
    {
        "author": "陈鸿寿", 
        "era": "清", 
        "subtype": "七言律诗", 
        "text": [
            "明月香风十二楼，平章湖上恣句留。", 
            "半间未许神仙占，后乐何知将士忧。", 
            "蟋蟀声骄蘋草捷，鬼车啼断木棉秋。", 
            "福华编就看如梦，流水桃花为尔愁。"
        ], 
        "title": "葛岭怀古", 
        "type": "律诗", 
        "yun": "尤"
    }, 
    {
        "author": "陈鸿墀", 
        "era": "清", 
        "subtype": "七言律诗", 
        "text": [
            "火云兀兀闭门居，客到惊心万里余。", 
            "险绝江湖群盗路，讹传风影远人书。", 
            "最怜弱小犹孤艇，急扫轩窗当敝庐。", 
            "秉烛相看真梦寐，沧桑重话十年初。"
        ], 
        "title": "钱心壶给谏至", 
        "type": "律诗", 
        "yun": "鱼"
    }, 
    {
        "author": "陈敬", 
        "era": "清", 
        "subtype": "五言律诗", 
        "text": [
            "凉风生海国，万树动秋声。", 
            "野阔星华地，潮平月上城。", 
            "穷通知有命，贫贱恐无名。", 
            "且学欧阳子，携书就短檠。"
        ], 
        "title": "夜坐", 
        "type": "律诗", 
        "yun": "庚"
    }, 
    {
        "author": "陈敬", 
        "era": "清", 
        "subtype": "七言律诗", 
        "text": [
            "大地风霜催岁暮，碧天星斗淡凉宵。", 
            "千家砧杵声哀怨，一室篝镫影寂寥。", 
            "壁下吟虫何唧唧，枥中鸣马更萧萧。", 
            "遥知长胜幽燕将，偃月榆林正射雕。"
        ], 
        "title": "秋感 其一", 
        "type": "律诗", 
        "yun": "萧"
    }, 
    {
        "author": "陈敬", 
        "era": "清", 
        "subtype": "七言律诗", 
        "text": [
            "海国孤城夕照残，独依牛斗望长安。", 
            "乱山落木秋声静，细雨疏镫客梦寒。", 
            "天地苍茫离思迫，关河辽阔寄书难。", 
            "请看梧竹栖鸾日，高举凌云振羽翰。"
        ], 
        "title": "秋感 其二", 
        "type": "律诗", 
        "yun": "寒"
    }, 
    {
        "author": "陈敬", 
        "era": "清", 
        "subtype": "七言律诗", 
        "text": [
            "枉说鱼盐富东海，频年水旱少丰登。", 
            "民劳土瘠艰禾稼，野廓城荒蔓葛藤。", 
            "磷火几家山鬼语，飓风永夜海蛟腾。", 
            "江亭萧瑟闻哀雁，昂首高吟曲槛凭。"
        ], 
        "title": "秋感 其四", 
        "type": "律诗", 
        "yun": "蒸"
    }, 
    {
        "author": "陈敬", 
        "era": "清", 
        "subtype": "七言律诗", 
        "text": [
            "浪迹乾坤一马鞭，丈夫意气畏人怜。", 
            "猿声朗啸千山月，鸿影孤飞万里天。", 
            "陈箧苏秦方发愤，题桥司马未升仙。", 
            "振衣直上高丘望，吴越川原起暮烟。"
        ], 
        "title": "秋感 其五", 
        "type": "律诗", 
        "yun": "先"
    }, 
    {
        "author": "陈斌", 
        "era": "清", 
        "subtype": "五言律诗", 
        "text": [
            "今日五经笥，君侪边孝先。", 
            "一炉浮鸟篆，半壁倚龙泉。", 
            "岂识干当世，无心养盛年。", 
            "相知且间在，携手看青天。"
        ], 
        "title": "赠宋小茗", 
        "type": "律诗", 
        "yun": "先"
    }, 
    {
        "author": "陈维菁", 
        "era": "清", 
        "subtype": "五言律诗", 
        "text": [
            "八景居其一，诗人论沸腾。", 
            "开心方见佛，无发岂真僧。", 
            "竹榻经多蛀，苔碑字有棱。", 
            "剑沉龙已杳，空对碧波澄。"
        ], 
        "title": "次同程守山司马泛舟游剑潭寺韵", 
        "type": "律诗", 
        "yun": "蒸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "番君庙后鹧鸪飞。素馨花落蛮娘归。"
        ], 
        "title": "竹枝 粤东词 其一", 
        "type": "词", 
        "yun": "微"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花田三月黎人多。珠江无风春自波。"
        ], 
        "title": "竹枝 粤东词 其二", 
        "type": "词", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "罗浮人家红蕉布。谁裁郎衣侬所作。"
        ], 
        "title": "竹枝 粤东词 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "槟榔酒酿郁林春。郁林儿女多绛唇。"
        ], 
        "title": "竹枝 粤东词 其四", 
        "type": "词", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "纨扇上，谁添栀子花。", 
            "搓酥滴粉做成他。", 
            "凝蝉纱。", 
            "夭斜。"
        ], 
        "title": "二十字令 咏便面上栀子花为陆汉标赋", 
        "type": "词", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，忆得上元时。", 
            "人斗南唐金叶子，街飞北宋闹蛾儿。", 
            "此夜不胜思。"
        ], 
        "title": "望江南 岁暮杂忆十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，最忆善和坊。", 
            "猿臂醉擎刘白堕，莺喉娇唱小秦王。", 
            "花月去堂堂。"
        ], 
        "title": "望江南 岁暮杂忆十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，少小住长洲。", 
            "夜火千家红杏幕，春衫十里绿杨楼。", 
            "头白想重游。"
        ], 
        "title": "望江南 岁暮杂忆十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，白下最堪怜。", 
            "东冶璧人新诀绝，南朝玉树旧因缘。", 
            "秋雨蒋山前。"
        ], 
        "title": "望江南 岁暮杂忆十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，懊恼是西湖。", 
            "秋月春花钱又赵，青山绿水越连吴。", 
            "往事只模糊。"
        ], 
        "title": "望江南 岁暮杂忆十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，更忆是芜城。", 
            "兰叶寒塘盘马路，梨花微雨筑毬声。", 
            "风景逼清明。"
        ], 
        "title": "望江南 岁暮杂忆十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，忆杀到如今。", 
            "白玉堂深人一笑，真珠帘暖夜千金。", 
            "十载尚关心。"
        ], 
        "title": "望江南 岁暮杂忆十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，最好是清歈。", 
            "一曲琵琶弹贺老，三更弦索响柔奴。", 
            "此事艳东吴。"
        ], 
        "title": "望江南 岁暮杂忆十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，罨画最风流。", 
            "白屋山腰烟内市，红阑水面雨中楼。", 
            "楼上漾帘钩。"
        ], 
        "title": "望江南 岁暮杂忆十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南忆，不羡五侯鲭。", 
            "狎客后堂春说饼，厨娘小阁夜尝羹。", 
            "餔歠足平生。"
        ], 
        "title": "望江南 岁暮杂忆十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在金陵。", 
            "绿水没腰连夜雨，锦帆衔尾半河灯。", 
            "往事思腾腾。"
        ], 
        "title": "望江南 宛城五日追次旧游漫成十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在南徐。", 
            "红板闸喧停画鹢，翠花磁湿贮黄鱼。", 
            "踏浪最怜渠。"
        ], 
        "title": "望江南 宛城五日追次旧游漫成十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在扬州。", 
            "歌板千群游法海，酒旗一片写高邮。", 
            "茉莉打成毬。"
        ], 
        "title": "望江南 宛城五日追次旧游漫成十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在吴门。", 
            "北寺墙头兰叶鬓，桐桥船里墨花裙。", 
            "那许不销魂。"
        ], 
        "title": "望江南 宛城五日追次旧游漫成十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在西湖。", 
            "万马钱塘堤上戏，六桥士女镜中趋。", 
            "髣髴射潮无。"
        ], 
        "title": "望江南 宛城五日追次旧游漫成十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在嘉兴。", 
            "也共朱郎湖上饮，菖蒲花底醉难胜。", 
            "别后见何曾。"
        ], 
        "title": "望江南 宛城五日追次旧游漫成十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在如皋。", 
            "小展簟纹融似水，杨枝低唱紫云箫。", 
            "回首路迢迢。"
        ], 
        "title": "望江南 宛城五日追次旧游漫成十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在前门。", 
            "庙市花盆笼蟋蟀，门摊锦袋养鹌鹑。", 
            "榴火帝城春。"
        ], 
        "title": "望江南 宛城五日追次旧游漫成十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，记得在家乡。", 
            "麝粉细调蛾子绿，虎钗新破茧儿黄。", 
            "扼臂五丝长。"
        ], 
        "title": "望江南 宛城五日追次旧游漫成十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重五节，今岁在南阳。", 
            "墙脚蜗牛行艾叶，檐牙鸠妇话榴房。", 
            "丝雨湿年光。"
        ], 
        "title": "望江南 宛城五日追次旧游漫成十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商邱忆，忆煞冶游人。", 
            "㔩叶绿鞲檠兔鹘，闹花锦袋贮鹌鹑。", 
            "飞鞚逐黄尘。"
        ], 
        "title": "望江南 商邱杂咏五首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商邱忆，绮席笑颜酡。", 
            "脆滑韭芽黄胜靥，松圆粔籹白于罗。", 
            "扶路酒人多。"
        ], 
        "title": "望江南 商邱杂咏五首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商邱忆，马客似幽凉。", 
            "枣子集头调犬路，木兰庙角斗鸡场。", 
            "自许尽轻狂。"
        ], 
        "title": "望江南 商邱杂咏五首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商邱忆，梳裹胜江淮。", 
            "青漆车儿垂绣幔，乾红靴子隐弓鞋。", 
            "相遇宋城隈。"
        ], 
        "title": "望江南 商邱杂咏五首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商邱忆，春景浩无涯。", 
            "坐上一尊桑落酒，门前千亩牡丹花。", 
            "踞坐拨筝琶。"
        ], 
        "title": "望江南 商邱杂咏五首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，最忆小三吾。", 
            "隔水红墙春冉冉，拍波绿箬雨苏苏。", 
            "隐几一愁无。"
        ], 
        "title": "望江南 寄东皋冒巢民先生并一二旧游十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，忆得暮云天。", 
            "著醋红蛏经酒脆，带糟紫蛤点羹鲜。", 
            "日日醉花前。"
        ], 
        "title": "望江南 寄东皋冒巢民先生并一二旧游十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，记坐得全堂。", 
            "几缕椒鸡闲说饼，半罂花露静焚香。", 
            "弦索夜枨枨。"
        ], 
        "title": "望江南 寄东皋冒巢民先生并一二旧游十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，如梦复如烟。", 
            "满院嫩晴歌板脆，一城纤月酒旗偏。", 
            "过了十多年。"
        ], 
        "title": "望江南 寄东皋冒巢民先生并一二旧游十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，犹忆看春人。", 
            "夹巷帘栊空胜水，后街香粉碾成尘。", 
            "看煞不曾嗔。"
        ], 
        "title": "望江南 寄东皋冒巢民先生并一二旧游十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，曾记卧湘中。", 
            "万点水花笼夜碧，半岩火树落春红。", 
            "飏起妓衣风。"
        ], 
        "title": "望江南 寄东皋冒巢民先生并一二旧游十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，忆看小桃花。", 
            "水绘园门通小寺，春堤一道不曾斜。", 
            "千树烂晴霞。"
        ], 
        "title": "望江南 寄东皋冒巢民先生并一二旧游十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，往事倍盈盈。", 
            "水郭题名新怅望，板桥话别旧心情。", 
            "双鬓可怜生。"
        ], 
        "title": "望江南 寄东皋冒巢民先生并一二旧游十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，数子总疏狂。", 
            "刚中酒时思许掾，恰伤春处念曹王。", 
            "香茗记张郎。"
        ], 
        "title": "望江南 寄东皋冒巢民先生并一二旧游十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如皋忆，按谱砌香词。", 
            "传语东君须婉转，此情莫遣外人知。", 
            "除说与杨枝。"
        ], 
        "title": "望江南 寄东皋冒巢民先生并一二旧游十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淮水流，淮水流，蛮弦铜鼓不胜愁。", 
            "骊山金盌无消息，六月园陵冷胜秋。"
        ], 
        "title": "潇湘神 盱眙舟中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "波淼淼，月胧胧，神巫争赛禹王宫。", 
            "船头水笛吹晴碧，樯尾风灯飐夜红。"
        ], 
        "title": "桂殿秋 淮河夜泊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春漠漠，雨疏疏，绮窗偷访薛涛居。", 
            "凝情低咏年时句，人在东风二月初。"
        ], 
        "title": "桂殿秋 偶记", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天水沦涟。", 
            "穿篱一只撅头船。", 
            "万灶炊烟都不起。", 
            "芒履。", 
            "落日捞虾水田里。"
        ], 
        "title": "南乡子 江南杂咏六首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夔魍喧豗。", 
            "枫根渍酒纸成灰。", 
            "泽国不知山国苦。", 
            "铜鼓。", 
            "醉觋夜深作蛮语。"
        ], 
        "title": "南乡子 江南杂咏六首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "户派门摊。", 
            "官催后保督前团。", 
            "毁屋得缗上州府。", 
            "归去。", 
            "独宿牛车滴秋雨。"
        ], 
        "title": "南乡子 江南杂咏六首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鸡狗骚然。", 
            "朝惊北陌暮南阡。", 
            "印响西风猩作记。", 
            "如鬼。", 
            "老券排家验钤尾。"
        ], 
        "title": "南乡子 江南杂咏六首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万艘千船。", 
            "今年米价减常年。", 
            "乍可宣房填蚁穴。", 
            "愁绝。", 
            "不愿官家言改折。"
        ], 
        "title": "南乡子 江南杂咏六首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笳盖从风。", 
            "旌竿十丈压桯红。", 
            "卜式相如争匿笑。", 
            "惊告。", 
            "同辈屠沽并佣保。"
        ], 
        "title": "南乡子 江南杂咏六首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "才过清明，东风怯舞不胜情。", 
            "红袖楼头遥徙倚，垂杨里，阵阵纸鸢扶不起。"
        ], 
        "title": "南乡子 清明后一日吴阊道中作二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "捲絮搓绵，雪满山头是纸钱。", 
            "门外桃花墙内女，寻春路，昨日子规啼血处。"
        ], 
        "title": "南乡子 清明后一日吴阊道中作二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "袅娜丝杨水面生，波光柳态两盈盈。", 
            "搅来风色昏于梦，不许春江绿不成。"
        ], 
        "title": "杨柳枝  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "饥乌噪，饥乌噪，毛羽忒摧颓。", 
            "故国稔经霜雪满，他乡错料稻粱肥。", 
            "曛黑只飞飞。"
        ], 
        "title": "法驾导引 饥乌", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铜芝盖，铜芝盖，缥缈结祥烟。", 
            "碧柰□开忉利市，紫阳宫近夜摩天。", 
            "一枕小游仙。"
        ], 
        "title": "法驾导引 曹南耕表弟礼斗甚虔词以纪之四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风动，西风动，阆苑一愁无。", 
            "毛女弄琴红捍拨，井公戏博紫樗蒱。", 
            "閒话鲍家姑。"
        ], 
        "title": "法驾导引 曹南耕表弟礼斗甚虔词以纪之四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "元始殿，元始殿，瑶陛一层层。", 
            "丹灶几声仙院笛，碧池千盏醮坛灯。", 
            "人静露华凝。"
        ], 
        "title": "法驾导引 曹南耕表弟礼斗甚虔词以纪之四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅庐闭，梅庐闭，长日不曾闲。", 
            "绛帔黄絁晨控鹤，绿章赤篆夜扶鸾。", 
            "来往总仙官。"
        ], 
        "title": "法驾导引 曹南耕表弟礼斗甚虔词以纪之四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得西陵小弄，风里金鞭双控。", 
            "今日又逢君，恰值春波微动。", 
            "如梦，如梦，白发何戡情重。"
        ], 
        "title": "如梦令  赠友", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "沁园春在画桥西，花月价，贱如泥。", 
            "碧城高与粉墙齐，拟把数行题。", 
            "题未了，斜日乱莺啼。"
        ], 
        "title": "甘州子 新霁同南耕散步潘原白园亭主人不在题壁而去二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铜环半面涩虾蟆，鹦鹉睡，懒呼茶。", 
            "胭脂新湿小窗纱，柳线渐胜鸦。", 
            "无人到，开遍一园花。"
        ], 
        "title": "甘州子 新霁同南耕散步潘原白园亭主人不在题壁而去二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花底萤，高低穿绣扃。", 
            "惯照人间閒事，一星星。", 
            "待展轻纨小扑，怯还停。", 
            "又向墙边竹，去冥冥。"
        ], 
        "title": "思帝乡  夏夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漱金卮，阁金卮。", 
            "不是樽前抵死辞。", 
            "今宵是别离。", 
            "撚杨枝，问杨枝。", 
            "花萼楼前踠地垂。", 
            "休忘初种时。"
        ], 
        "title": "长相思 赠别杨枝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "掩柴门，步篱门。", 
            "夜色茫茫碧一痕。", 
            "微酣过别村。", 
            "梨花繁，李花繁。", 
            "错道溪昏月又昏。", 
            "风吹银浪浑。"
        ], 
        "title": "长相思 月夜看花作", 
        "type": "词", 
        "yun": "元"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "睡馀独自推篷，海陵东。", 
            "一带人家都住，柳丝中。", 
            "黄茆屋，清江曲，绿蓑翁。", 
            "正是雨馀斜阁，水车红。"
        ], 
        "title": "相见欢 初夏行舟", 
        "type": "词", 
        "yun": "东"
    }, 
    {
        "author": "陈维英", 
        "era": "清", 
        "subtype": "五言排律", 
        "text": [
            "无瑕君子德，追逐自含章。", 
            "儒待珍争聘，人将玉比良。", 
            "惟贤知所宝，有美韫而藏。", 
            "守璞神偏固，成圭行本方。", 
            "楚嗤珩问白，周咏瓒流黄。", 
            "品贵金同式，才高尺细量。", 
            "他山资砥砺，汝器胜琳琅。", 
            "得士班名笋，磨砻圣化彰。"
        ], 
        "title": "赋得良玉比君子", 
        "type": "排律", 
        "yun": "阳"
    }, 
    {
        "author": "陈维岳", 
        "era": "清", 
        "subtype": "七言律诗", 
        "text": [
            "相逢一笑看吴钩，燕市悲歌上酒楼。", 
            "地有大风连沛泽，人馀奇气动幽州。", 
            "天低古戍金笳冷，月坠严城玉笛愁。", 
            "此处旧传多侠客，荆高去后水悠悠。"
        ], 
        "title": "赠阎古古", 
        "type": "律诗", 
        "yun": "尤"
    }, 
    {
        "author": "陈维岱", 
        "era": "清", 
        "subtype": null, 
        "text": [
            "移此山来，是当日愚公夸父。", 
            "还疑请五丁力士，凿成紫府。", 
            "曲蹬崎岖犹可入，悬崖逼仄真难度。", 
            "只洞中蝙蝠共飞攀，羊肠路。", 
            "石洼者，形如釜。", 
            "石突者，形如鼓。", 
            "更左拿右攫，狰龙狞虎。", 
            "仙去已无黄鹤到，人来尚忆青鸾舞。", 
            "渐云迷丹灶日西斜，催归步。"
        ], 
        "title": "满江红 游张公洞", 
        "type": "词", 
        "yun": null
    }, 
    {
        "author": "陈维岱", 
        "era": "清", 
        "subtype": null, 
        "text": [
            "风起。", 
            "村里。", 
            "暝烟缠作，柴门都闭。", 
            "清霜历历堕前堤。", 
            "星稀。", 
            "月明乌夜啼。", 
            "小窗寂寞凝寒色。", 
            "秋萧瑟。", 
            "灯景昏如墨。", 
            "酒初醒。", 
            "梦难成。", 
            "伤情。", 
            "闲愁堆二更。"
        ], 
        "title": "河传", 
        "type": "词", 
        "yun": null
    }, 
    {
        "author": "陈维岱", 
        "era": "清", 
        "subtype": null, 
        "text": [
            "何处玉骢骄。", 
            "柳外平桥。", 
            "王孙一去路迢遥。", 
            "往事如尘还似梦，忆著魂销。", 
            "尽日总无聊，门掩江皋。", 
            "春城空自度饧箫。", 
            "惆怅几番憔悴也，寒食花朝。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈维岱", 
        "era": "清", 
        "subtype": null, 
        "text": [
            "一夜妒花风。", 
            "药栏边、乱落残红。", 
            "蜂黄蝶粉同时褪，销魂天气，重门人悄，无限惺忪。", 
            "丝雨又濛濛。", 
            "怕轻寒、透入帘栊。", 
            "屏上潇湘愁路远，王孙不见，吴头楚尾，芳草粘空。"
        ], 
        "title": "摊破南乡子 春愁", 
        "type": "词", 
        "yun": null
    }, 
    {
        "author": "陈维岱", 
        "era": "清", 
        "subtype": null, 
        "text": [
            "白面谁家子，腰下佩锟铻。", 
            "短衣匹马驰骤，游侠遍三吴。", 
            "更向长安道上，不惜黄金千镒，调笑酒家胡。", 
            "兄尚平阳主，弟拜执金吾。", 
            "行乐处，追从者，绿鞲奴。", 
            "一生有力如虎，人号小于菟。", 
            "最爱灌夫籍福，暇日吹箫击筑，自笑一愁无。", 
            "朱邸春留客，红烛夜呼卢。"
        ], 
        "title": "水调歌头 五陵侠少", 
        "type": "词", 
        "yun": null
    }, 
    {
        "author": "陈维岱", 
        "era": "清", 
        "subtype": null, 
        "text": [
            "底事销魂。", 
            "为逢秋社，燕子抛人。", 
            "十二回阑，时时闲倚，划遍钗痕。", 
            "倦来枕压香云。", 
            "忘卸却、犀簪辟尘。", 
            "一梦初回，几番愁见，孤独黄昏。"
        ], 
        "title": "柳梢青 闺情", 
        "type": "词", 
        "yun": null
    }, 
    {
        "author": "陈维国", 
        "era": "清", 
        "subtype": "五言律诗", 
        "text": [
            "只此两狂客，空山喧酒声。", 
            "长年别好友，竟夕慰深觥。", 
            "松傲霜前色，梅孤雪里情。", 
            "尊中无限意，明日是归程。"
        ], 
        "title": "客濠州别杨小陆", 
        "type": "律诗", 
        "yun": "庚"
    }, 
    {
        "author": "陈维国", 
        "era": "清", 
        "subtype": "五言律诗", 
        "text": [
            "一县烟岚合，山城吏似仙。", 
            "闲情飞鸟外，公事落花前。", 
            "偶和词人句，频酬酒客钱。", 
            "萧疏谁得识，坐月静鸣弦。"
        ], 
        "title": "桐城晤胡渚叟明府", 
        "type": "律诗", 
        "yun": "先"
    }, 
    {
        "author": "陈绳祖", 
        "era": "清", 
        "subtype": null, 
        "text": [
            "惜墨如金不盈纸，画师惟有倪高士。", 
            "别开生面写山林，肯使春风竞桃李。", 
            "形相脱略畦径出，木石与居真色起。", 
            "有如老僧坐荒谷，万籁无声心若死。", 
            "苍茫东绢静有余，后来学者何纷挈。", 
            "略如取士得皮相，遗其精者存其粗。", 
            "先生神妙本天性，狷介已号当时迂。", 
            "强舒俗手求貌似，直以燕石矜璠玙。", 
            "此幅神完气逾古，经营已见良工苦。", 
            "烛灺香残酒盏空，老郎自向厨头取。", 
            "忽云尾白待题识，今雨不来来旧雨。", 
            "瓶花老屋冰雪深，数盆败菊横焦琴。", 
            "绝无炉火相暖热，但觉夜气寒森森。", 
            "画图亦洗脂粉罄，与人与屋皆相近。", 
            "况是元冬百物枯，庭前树石还相证。", 
            "我亦有心如槁木，未敢重偷升斗禄。", 
            "慭留诗债入新正，偿君自挂瓶花屋。"
        ], 
        "title": "题唐毓东仿倪高士秋林图", 
        "type": "古风", 
        "yun": null
    }, 
    {
        "author": "陈绳", 
        "era": "清", 
        "subtype": "七言绝句", 
        "text": [
            "偶整轻装出水涯，邅回白道绕山家。", 
            "閒閒风景迟迟日，细草轻沙薄笨车。"
        ], 
        "title": "二月诸罗道中", 
        "type": "绝句", 
        "yun": "麻"
    }, 
    {
        "author": "陈绳", 
        "era": "清", 
        "subtype": "七言绝句", 
        "text": [
            "标标引嗉自呼名，太极平分似绘成。", 
            "二十五声随漏滴，底须侵晓候鸡鸣。"
        ], 
        "title": "五鸣鸡", 
        "type": "绝句", 
        "yun": "庚"
    }, 
    {
        "author": "陈琇莹", 
        "era": "清", 
        "subtype": null, 
        "text": [
            "燕瘦环肥各赏音，偶于浙派见精深。", 
            "论诗未信卷葹语，樊榭何人更铸金。", 
            "三朝选本亦区区，七子松陵枉并驱。", 
            "一例诗翁饶派别，故应萚石胜归愚。"
        ], 
        "title": "论诗寄兰生", 
        "type": "古风", 
        "yun": null
    }, 
    {
        "author": "陈深", 
        "era": "清", 
        "subtype": "七言律诗", 
        "text": [
            "秋来心迹恋江湖，山阁秋心病强扶。", 
            "鲸背断云飞塔涌，鸟边斜日峭帆孤。", 
            "可怜落木思公子，一任悲歌逐酒徒。", 
            "谁复登高能赋者，参军才已擅冰壶。"
        ], 
        "title": "秋日过象山洞", 
        "type": "律诗", 
        "yun": "虞"
    }, 
    {
        "author": "陈深", 
        "era": "清", 
        "subtype": "七言律诗", 
        "text": [
            "海国披襟过雨初，尊开山阁晓钟余。", 
            "潜蛟抱冻江涛静，老鹤盘云岛木虚。", 
            "已分纵游忘吏隐，况论高迹托樵渔。", 
            "知公盛业沧洲在，好出龙门自著书。"
        ], 
        "title": "初春英公梦堂招同张墨岑张晓村鲍海门张石帆焦岩雅集", 
        "type": "律诗", 
        "yun": "鱼"
    }, 
    {
        "author": "陈淑英", 
        "era": "清", 
        "subtype": null, 
        "text": [
            "流水出山远近，落花辞树东西。", 
            "人从孤艇垂钓，鸟向斜枝乱啼。"
        ], 
        "title": "春日归宁途中即景", 
        "type": "六言诗", 
        "yun": "齐"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "海转台阳背面宽，天开岩户扼全兰。", 
            "百三弓势射潮准，十里军声坚壁看。", 
            "云外树嵌危堞小，山腰风吼怒涛寒。", 
            "凭誇水尽朝东去，且拥南关兀坐安。"
        ], 
        "title": "兰阳八景", 
        "type": "律诗", 
        "yun": "寒"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "水流天外海孤悬，幸有恩波及福泉。", 
            "港小能容舟入口，帆低不碍石多拳。", 
            "斜风撑出涛三尺，细雨收来幅十联。", 
            "赢得人装书画稿，满江都唤米家船。"
        ], 
        "title": "兰阳八景", 
        "type": "律诗", 
        "yun": "先"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "入我襟怀在此间，西峰不独一员山。", 
            "何人解向红尘洒，对景能消白昼閒。", 
            "帘放竹猗秋水碧，栏扶花亚夕阳殷。", 
            "披衣兴到馀酣处，桨打溪头弄月还。"
        ], 
        "title": "兰阳八景", 
        "type": "律诗", 
        "yun": "删"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "一湾三十里平沙，笑指雕题近水家。", 
            "雁起芦边秋涨阔，花疏蓼外夕阳斜。", 
            "溪光润带禾千顷，洞口流交树八叉。", 
            "盼到月眉围尽处，恍疑晚市聚鱼虾。"
        ], 
        "title": "兰阳八景", 
        "type": "律诗", 
        "yun": "麻"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "华清今已冷香肌，别有温泉沸四时。", 
            "十里蓝田融雪液，几家丹井吐烟丝。", 
            "地经秋雨真浮海，人悟春风此浴沂。", 
            "好景兰阳吟不尽，了应汤谷沁诗脾。"
        ], 
        "title": "兰阳八景", 
        "type": "律诗", 
        "yun": null
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "石磴盘旋暮色苍，引人烟景入岩疆。", 
            "轻如翠带拖岚起，细与晴丝挂嶂张。", 
            "几担归樵寻出径，半林栖鸟抹斜阳。", 
            "来朝拂袖登高顶，雅近炉头捧御香。"
        ], 
        "title": "兰阳八景", 
        "type": "律诗", 
        "yun": "阳"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "昂然势矗海门东，十丈朝暾射背红。", 
            "员峤戴星高出地，咸池浴水突浮空。", 
            "山冲泖鼻开灵穴，屿转鸡心驾晓篷。", 
            "自是醮波常五色，对看隆岭亦曈昽。"
        ], 
        "title": "兰阳八景", 
        "type": "律诗", 
        "yun": "东"
    }, 
    {
        "author": "陈淑均", 
        "era": "清", 
        "subtype": "七言律诗", 
        "text": [
            "无端海市涌楼台，车马衣冠景物该。", 
            "一水暗连诸噜啯，半空擎出小蓬莱。", 
            "仙家总在迷茫外，世境都从变幻来。", 
            "莫便风吹南北澳，留将图画太阳开。"
        ], 
        "title": "兰阳八景", 
        "type": "律诗", 
        "yun": "灰"
    }, 
    {
        "author": "陈淑兰", 
        "era": "清", 
        "subtype": "七言绝句", 
        "text": [
            "帘幕风微日正长，庭前一片芰荷香。", 
            "人传郎在梧桐树，妾愿将身化凤凰。"
        ], 
        "title": "夏日书帐", 
        "type": "绝句", 
        "yun": "阳"
    }, 
    {
        "author": "陈梦雷", 
        "era": "清", 
        "subtype": null, 
        "text": [
            "五岳峙方州，台峰争鼎辟。", 
            "叠嶂凌空冥，苍茫烟雾隔。", 
            "东麓耸华严，奇兀分主客。", 
            "远望但阴翳，绕趾惮蹑屐。", 
            "飘风怒崩崖，奔泉咽乱石。", 
            "径转渐窈深，千寻列桧柏。", 
            "杂树纷榛芜，衰草互狼籍。", 
            "披荆历磊砢，天地忽迫窄。", 
            "群峦相束缚，嵯峨悬峭壁。", 
            "林杪逗日光，掩霭如将夕。", 
            "出谷谓穷际，危峰尚如戟。", 
            "其巅若可跻，萦回极盘躄。", 
            "四顾寂无声，樵苏不留迹。", 
            "落叶堕空山，如闻人咳唶。", 
            "草树此俱枯，穷寒绝地脉。", 
            "清非神明都，险实虎狼宅。", 
            "仆马俱已疲，停鞍聊躅踯。", 
            "俯视所历峰，点点但空碧。", 
            "日昃下层冈，遥遥度阡陌。", 
            "居人惊我来，相问咸踧。", 
            "此山实奥阻，往来道不惜。", 
            "鸷兽恣吞噬，壮夫亦裂魄。", 
            "回首意悄然，雄怀为不怿。", 
            "丈夫志四方，乾坤宁局蹐。", 
            "登临戒高深，步趋亦谨择。", 
            "既非事王程，胡为轻自适。", 
            "高堂方寸心，寒暑未安席。", 
            "履坦犹多虞，闻此心魂坼。", 
            "戒哉人子躯，无事慎行役。"
        ], 
        "title": "华严岭", 
        "type": "古风", 
        "yun": null
    }, 
    {
        "author": "陈梦雷", 
        "era": "清", 
        "subtype": null, 
        "text": [
            "南溟毒沫驱潜鳄，跳浪扬鬐霾漠漠。", 
            "夜半星飞白羽来，腥风吹断海门钥。", 
            "海门岩邑小如罂，枕山砥澜六鳌擎。", 
            "五千犀铠濯龙鳞，期门万骑簇饶钲。", 
            "谁柄长竿惊一蹶，钩沈饵冷逐波月。", 
            "天堑不戒突艨艟，孤壁烟寒炊鼠骨。", 
            "太阴压营城头流，残角无声听泣鸺。", 
            "将军碧血淬吴钩，饥乌日晏栖骷髅。", 
            "秋老重泉气未衄，灵旗偃偃长蛇腹。", 
            "魂招不来马革枯，酸心北向啾啾哭。"
        ], 
        "title": "海门行", 
        "type": "古风", 
        "yun": null
    }, 
    {
        "author": "陈梦雷", 
        "era": "清", 
        "subtype": null, 
        "text": [
            "圣世天心眷，熙朝帝赍良。", 
            "太行高萃气，恒岳远钟祥。", 
            "奕叶任城裔，宗风上党昌。", 
            "经谈新疏义，乐赐旧宫商。", 
            "鹤跱琅玕管，龙雕锦绣肠。", 
            "书升多士庆，胪唱五云飏。", 
            "委佩趋鳷鹊，簪毫入凤凰。", 
            "麟台藜火灿，鳌禁襭袍香。", 
            "特简论思任，先观品节刚。", 
            "紫垣封墨敕，青琐肃蒲囊。", 
            "道大容应寡，心闲隐不妨。", 
            "东山聊啸傲，泌水自徜徉。", 
            "家食声逾峻，畴咨典聿煌。", 
            "都人钦硕德，僚寀式清望。", 
            "持斧南床重，升阶白笔庄。", 
            "惠文腾鹗隼，骢马避豺狼。", 
            "爰进崇班秩，仍分秉宪行。", 
            "丰裁清柏署，宠擢锡银章。", 
            "课绩优三辅，分猷振八厢。", 
            "军需飞羽箭，版部急糇䭪。", 
            "佐计烦区画，纡筹问积仓。", 
            "阃臣陈凯奏，睿虑廑官常。", 
            "特总乌台绶，频萦苍佩纕。", 
            "朝端升正气，舆论凛秋霜。", 
            "执法宵垂耀，荧精夜吐芒。", 
            "高平称佐汉，秘监美匡唐。", 
            "抑抑伊周度，雍雍金玉相。", 
            "泰阶资鼎鼐，清庙宝圭璋。", 
            "爱国怀如负，怜才恐未遑。", 
            "后生多奖借，谫学荷汪洋。", 
            "同志当年盛，乐群旧事芳。", 
            "授书曾设帐，问字许登堂。", 
            "丘垤欣山仰，驽骀附骥骧。", 
            "日归辞几席，贻赠富琳琅。", 
            "楚蜀惊嵎虎，苍溟逞怒螳。", 
            "罿罦悲雉触，矰缴滞莺翔。", 
            "饮泣瞻宸座，甘心赴国殇。", 
            "建旗孤羽翼，遁迹托缁黄。", 
            "方寸哀徐庶，虞渊愧狄梁。", 
            "蜡书途梗塞，雁足信微茫。", 
            "隐忍拘囚辱，蹉跎志节僵。", 
            "既伤沈陷阱，兼痛负门墙。", 
            "召伯平淮服，高宗靖鬼方。", 
            "披云欣觏日，席藁愿衣桁。", 
            "旷典怜凝碧，殊恩宥夜郎。", 
            "感深怀更切，遇蹙志难忘。", 
            "太傅词多激，监门绘欲将。", 
            "九阍非易达，尺幅乞垂详。", 
            "南国阗钲鼓，西陲缺斧斨。", 
            "当机迷胜算，纵敌费张皇。", 
            "险弃鱼凫地，防疏鸟鼠乡。", 
            "茭刍糜七泽，弩矢钝三湘。", 
            "痈养滇黔害，烽连岭峤创。", 
            "楼船稽扫荡，鲛鳄恣披猖。", 
            "棨戟韬钤短，雈苻啸聚强。", 
            "最怜中泽雁，重作尾赪鲂。", 
            "牧守纷渔猎，闾阎竭篚筐。", 
            "兜鍪罗馈饩，孥息啜糟糠。", 
            "以此薪延火，堪嗟肉补疮。", 
            "玺书宽越尉，铁券虑怀光。", 
            "逸兕犹奔柙，飞鸮岂食桑。", 
            "拔稂防引蔓，削毒制余疡。", 
            "蕃甲徵回纥，金城护氐羌。", 
            "驼鞍驱翠珥，毳帐拥红妆。", 
            "祗可金缯结，宁堪子女偿。", 
            "桀骜虞肘腋，狡狯隐膏肓。", 
            "宵旰边庭患，空虚内地戕。", 
            "茧丝穷蔀屋，璧马殚宣房。", 
            "饕餮崇方岳，鹰鹯布畛疆。", 
            "但闻增户口，谁念赈流亡。", 
            "塞下赀郎滥，洛中贿道彰。", 
            "难言釐簠簋，应自长蟊蝗。", 
            "人困疑情涣，时安幸岁穰。", 
            "即今歌《硕鼠》，深恐叹牂羊。", 
            "寒谷瞻朝旭，穷荒企帝阊。", 
            "铎犹悬广殿，赋少讽长杨。", 
            "博陆舆台耀，平津邸阁张。", 
            "封章仗马寂，车骑濯龙忙。", 
            "薰灌愁城社，吹嘘叹灶炀。", 
            "杞人应有恨，漆女自多伤。", 
            "砥柱资元老，擎天藉栋梁。", 
            "近传思渐疏，共喜股肱匡。", 
            "丹陛心方注，苍生望未央。", 
            "绣衣看赫奕，豸角倍铿锵。", 
            "本正末斯举，源清流自长。", 
            "持筹袪蠹急，攘外抚中康。", 
            "砥俗先廉耻，端原始庙廊。", 
            "明聪开圣霁，果断振乾纲。", 
            "次第修封事，从容补衮裳。", 
            "绛驺威石室，彩凤哕朝阳。", 
            "胆落方州镇，楼泥戚畹庄。", 
            "清风瀰宇宙，化日扫欃枪。", 
            "谔谔真章奏，桓桓大赞襄。", 
            "人伦翘领袖，国是壮金汤。", 
            "冀效刍尧献，因忘草野狂。", 
            "风谣陈记室，掇拾备青箱。", 
            "伫晋丝纶席，行纾经纬藏。", 
            "万邦歌保定，六合架梯航。", 
            "殿陛辉干羽，要荒入享王。", 
            "鲰儒欣景运，鼓枻咏《沧浪》。"
        ], 
        "title": "上总宪魏环极先生百韵", 
        "type": "古风", 
        "yun": "阳"
    }, 
    {
        "author": "陈梦雷", 
        "era": "清", 
        "subtype": null, 
        "text": [
            "葩卉谢椿林，幽篁挺清阴。", 
            "不历寒暑节，焉知君子心。", 
            "握手少年交，相期各忠厚。", 
            "嘘沫幸相濡，意气复何有。", 
            "遘会不可常，意气自可长。", 
            "共济涉波险，咫尺不相将。", 
            "波险幸共越，同舟亦未覆。", 
            "手足不相藉，忠信亦可睦。", 
            "夭夭桃李花，荣落无久妍。", 
            "疏者各飞扬，亲者强周旋。", 
            "周旋一何苦，色态一何诩。", 
            "恩深恐累深，此道孰终古。", 
            "交君兄弟晚，乃在乱离后。", 
            "堂上有贫交，入门多素友。", 
            "与君结识时，心口无侈词。", 
            "平淡终久要，今昔未参差。", 
            "春风吹江水，客子心万里。", 
            "追送江之干，贻赠馨如芷。", 
            "贻赠匪所珍，所珍人意深。", 
            "君亲师友恩，念之涕淫淫。", 
            "明发隔云山，相思日辽阔。", 
            "游子念高堂，藉尔问饥渴。"
        ], 
        "title": "戊午春入都请罪施介平又韩追送江干诗以谢之", 
        "type": "古风", 
        "yun": null
    }, 
    {
        "author": "陈梦林", 
        "era": "清", 
        "subtype": null, 
        "text": [
            "须弥山北水晶宫，天开图画自璁珑。", 
            "不知何年飞海东，幻成三个玉芙蓉。", 
            "庄严色相俨三公，皓白须眉冰雪容。", 
            "夹辅日月拄穹窿，俯视众山皆群工。", 
            "帝天不许俗尘通，四时长遣白云封。", 
            "偶然一见杳难逢，唯有霜寒月在冬。", 
            "灵光片刻曜虚空，万象清明旷发蒙。", 
            "须臾云起碧纱笼，依旧虚无缥缈中。", 
            "山下蚂蟥如蚁丛，蝮蛇如斗捷如风。", 
            "婆娑大树老飞虫，攒肌吮血断人踪。", 
            "自古未有登其峰，于戏，虽欲从之将焉从。"
        ], 
        "title": "玉山歌", 
        "type": "古风", 
        "yun": null
    }, 
    {
        "author": "陈梦林", 
        "era": "清", 
        "subtype": null, 
        "text": [
            "海西蛰起蛟龙怒，昨夜海吼风不住。", 
            "风声入耳骇人闻，风势如痴复如飓。", 
            "客子残灯半灭明，闭门欹枕空百虑。", 
            "山房四柱柱影摇，有时风欲挟之去。", 
            "万马蹄奔剑戟鸣，虎豹搏噬急雨注。", 
            "往来嘈杂不成眠，一夜梦魂无宿处。", 
            "平明起视浮云决，风力渐微声渐歇。", 
            "呼童煖酒赏春朝，似怯寒吹帘幔彻。", 
            "因忆去年腊月初，番仔渡头朔风烈。", 
            "番社纷纷乱捲茅，竹树倒披梢半折。", 
            "耳鼻填沙眼怕开，行人却走马蹩躠。", 
            "山溪狂似海波潮，溪水冷于轴头铁。", 
            "双犊乱流车苦迟，番儿强挽肤破裂。", 
            "下马停车权息肩，店舍无烟酒不热。", 
            "番儿力尽冻且僵，呼起聊为哺与啜。", 
            "可怜幅布半围身，青钱那惜恣饕餮。", 
            "此时如我敢言寒，犹有敝裘重补缀。", 
            "况复今朝风已春，窗明几净椒盘新。", 
            "水仙香发绿尊满，春冷无眠奚足嚚。", 
            "风波自古仗忠信，念尔孤篷海上人。"
        ], 
        "title": "丁酉1717正月初五夜罗山署中大风次早风歇饮酒纪之以诗", 
        "type": "古风", 
        "yun": null
    }, 
    {
        "author": "陈梓", 
        "era": "清", 
        "subtype": null, 
        "text": [
            "东风已送梅花去，羌笛何劳向天诉。", 
            "山阳有客逐江云，诗瓢却傍金陵住。", 
            "金陵酒贱愁易消，春深不作怀春句。", 
            "莫愁湖上听吴歌，月子湾湾挂杨树。", 
            "有情那得不思家，登楼应诵《归田赋》。", 
            "三月杨花扑地飞，马头认取来时路。", 
            "吴蚕上箔麦登场，待尔田家醉眠处。"
        ], 
        "title": "次蒋檐斯韵寄白下沈景范", 
        "type": "古风", 
        "yun": null
    }, 
    {
        "author": "陈梓", 
        "era": "清", 
        "subtype": null, 
        "text": [
            "山人前身李谪仙，珊珊杂佩来尘寰。", 
            "幻形化作千树白，皎皎玉立春风前。", 
            "此中佳境天所造，不数艮岳兼平泉。", 
            "当昼清绝夜更缟，淡烟几缕月半环。", 
            "此时倚杖一凭眺，云生两腑风泠然。", 
            "谁欤题作雪春坞，闻名悔不穷幽妍。", 
            "谢侯清赏得佳句，倏忽光彩生毫端。", 
            "挑镫拥鼻细吟讽，浩荡未易搜岷源。", 
            "愧我饥驱发空槁，毕生露处无片廛。", 
            "徒从画史借茅层，卧游坐遣消残年。", 
            "如今努力强好事，急须售取老砚田。", 
            "振衣来此同蹁跹，傍花自结矮亭子。", 
            "晴雪满山春四边，浮生何必蓬壶岭。", 
            "三杯沾醉舞仟仟，九区一任尘飞翻，安能到我双眼间。"
        ], 
        "title": "次雪渔雪春坞看李花韵", 
        "type": "古风", 
        "yun": null
    }, 
    {
        "author": "陈梓", 
        "era": "清", 
        "subtype": null, 
        "text": [
            "霁旭破薄雾，短棹缘疏林。", 
            "十里冰胶舟，泊岸闻青禽。", 
            "老梅我素交，隔岁重追寻。", 
            "白朽龙蜕骨，黄凋蚁攒心。", 
            "屹屹冰雪躯，南渡沿至今。", 
            "可怜七载间，酸风伴清吟。", 
            "率尔舍君去，回首烟霞深。", 
            "东家酒新篘，暂留向我斟。", 
            "绕树一徘徊，自伤雪鬓侵。", 
            "欲别聊折枝，古香逗衣襟。"
        ], 
        "title": "访遁野老梅", 
        "type": "古风", 
        "yun": "侵"
    }, 
    {
        "author": "陈梓", 
        "era": "清", 
        "subtype": null, 
        "text": [
            "秧畦水浅飞双鹭，兰桨去经桃叶渡。", 
            "回头枨别四门云，烟树苍苍雨声暮。", 
            "吾生偃蹇孤生松，一子不结千针空。", 
            "此行蹩𧿁迷所向，终藉高人方竹杖。", 
            "杖头钱尽酒堪赊，稽首家祠陈灌鬯。", 
            "来春老竹龙生孙，海门鸡唱扶桑暾。", 
            "照我雪轩梅屋下，重台花发颜如赭。", 
            "石笋阑干平系马，从子高吟酌三雅。"
        ], 
        "title": "留别雪渔", 
        "type": "古风", 
        "yun": null
    }, 
    {
        "author": "陈梓", 
        "era": "清", 
        "subtype": null, 
        "text": [
            "一壶之酒三四客，满盏空清十月白。", 
            "人生知足随处可，爱此当窗新竹色。", 
            "古往今来谁短长，荣枯得失宁有常。", 
            "起望前村数株树，片帆迢迢隔南浦，尽是征人离别路。", 
            "吴趋越绝总流寓，毕竟家乡在何处。", 
            "酒虽少，君莫悲。", 
            "诗虽多，奚以为。", 
            "尊前有榻即高眠，杜鹃休劝不如归。"
        ], 
        "title": "一壶酒歌和周纪善是修韵首句仍原诗", 
        "type": "古风", 
        "yun": null
    }, 
    {
        "author": "陈梅峰", 
        "era": "清", 
        "subtype": "七言绝句", 
        "text": [
            "一枰楚汉阵分明，马走车飞俟隙乘。", 
            "我更彻宵看结局，落花多处剔残灯。"
        ], 
        "title": "观弈", 
        "type": "绝句", 
        "yun": "蒸"
    }, 
    {
        "author": "陈梅峰", 
        "era": "清", 
        "subtype": "五言律诗", 
        "text": [
            "此老非凡老，浮沉六十年。", 
            "阨穷能不悯，遗逸岂徒然。", 
            "托酒逃尘累，哦诗养性天。", 
            "世间多富贵，未及等身贤。"
        ], 
        "title": "寿王友竹先生六秩", 
        "type": "律诗", 
        "yun": "先"
    }, 
    {
        "author": "陈梅峰", 
        "era": "清", 
        "subtype": "五言律诗", 
        "text": [
            "酒酣谈往事，慷慨辄低昂。", 
            "只此一丸地，曾为百战场。", 
            "荷兰尝捋虎，郑氏亦亡羊。", 
            "佛寇频窥此，南洋险北洋。"
        ], 
        "title": "佛兰西攻澎", 
        "type": "律诗", 
        "yun": "阳"
    }, 
    {
        "author": "陈梅峰", 
        "era": "清", 
        "subtype": "七言律诗", 
        "text": [
            "豪气元龙老愈真，昂藏七尺见嶙峋。", 
            "冰天雪窖鍊奇骨，鬼火罡风锻劫身。", 
            "文字平章几知己，怨恩缘起悟来因。", 
            "棘荆遍地需人理，何日当途为刷新。"
        ], 
        "title": "与锡如话旧", 
        "type": "律诗", 
        "yun": "真"
    }, 
    {
        "author": "陈梅峰", 
        "era": "清", 
        "subtype": "七言律诗", 
        "text": [
            "剑潭十丈泻寒流，衰柳萧疏宿雨收。", 
            "雁阵嘹天声断续，渔灯逐浪影沉浮。", 
            "江山自古盘龙虎，干橹当年犯斗牛。", 
            "霸气未销豪气减，哦诗空对水悠悠。"
        ], 
        "title": "秋日游剑潭", 
        "type": "律诗", 
        "yun": "尤"
    }, 
    {
        "author": "陈梅峰", 
        "era": "清", 
        "subtype": "七言律诗", 
        "text": [
            "桂花香里著先鞭，翮铩秋风共怆然。", 
            "或者蹉跎能补寿，更将镕铸当编年。", 
            "珂乡风景浓于酒，曩日宾朋散似烟。", 
            "君耐盛时甘大隐，耕经耨史作良田。"
        ], 
        "title": "晤胡南溟君有作", 
        "type": "律诗", 
        "yun": "先"
    }, 
    {
        "author": "陈梅峰", 
        "era": "清", 
        "subtype": "七言律诗", 
        "text": [
            "漫说葩经无价值，重兴圣化正斯时。", 
            "鸡林色采耀耶岛，凤阁和章继朔墀。", 
            "璀璨何曾遗粉本，琳琅争忍却吟词。", 
            "多君负有大担力，再起风骚志不移。"
        ], 
        "title": "题台湾诗醇", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "张家二女天人姿，西风秦陇吹空祠。", 
            "吴兴瘦沈美风调，邂逅一笑难为持。", 
            "客亭惝恍婵娟子，翠幰珠軿去如驶。", 
            "酒坐琴声箜篌声，姊妹双双落红水。", 
            "红水。", 
            "啼难止。", 
            "弄罢箜篌相顾起。", 
            "女郎祠掩西风里。", 
            "绣幌明帘徙倚。", 
            "兰香姨与智琼姊。", 
            "怀恨多年同此。"
        ], 
        "title": "调笑令 咏古七首 其一 张女郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "湘中蛟娣号汜人，楚天冉冉红罗巾。", 
            "一钩晓月洛桥下，风光冶丽偏相亲。", 
            "别来愁绪纷难理，鄂渚微波嬉上巳。", 
            "烟裙雾鬓惊淼茫，画舻回首人千里。", 
            "千里。", 
            "湘中水。", 
            "江面微风翻绣被。", 
            "轻别玉娥归去矣。", 
            "泪滴龙堂青绮。", 
            "十年重遘蛟宫娣。", 
            "愁绝楚天上巳。"
        ], 
        "title": "调笑令 咏古七首 其二 汜人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "崔家女弟世所无，弹筝自命为茝奴。", 
            "重泉犹作人间曲，摧藏掩抑声嗟吁。", 
            "当时旧事心犹省，长秋一曲红窗影。", 
            "梦里曾陪元舍人，银筝凄苦人清冷。", 
            "清冷。", 
            "虚无境。", 
            "手拨银筝心自省。", 
            "长秋一曲红窗影。", 
            "弦里分明悲哽。", 
            "泉台不少人间景。", 
            "后苑君王巡幸。"
        ], 
        "title": "调笑令 咏古七首 其三 茝奴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "九华安妃游玉乡，交裙携带招帝郎。", 
            "情缠双好发朗唱，紫清琐掖排银房。", 
            "杨羲自是神仙子，不比人间许长史。", 
            "左宫亦有王夫人，红颜调笑斟琼醴。", 
            "琼醴。", 
            "调芳旨。", 
            "天上风流聊复尔。", 
            "杨家自是神仙子。", 
            "双笑欢兼昔旨。", 
            "一幅青书鸾凤纸。", 
            "为授真妃灵纪。"
        ], 
        "title": "调笑令 咏古七首 其四 安妃", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "通波亭畔风日清，会稽王子愁经行。", 
            "中流佚女遘烟舫，波光脸态交盈盈。", 
            "风吹裙带红丝缠，箜篌歇拍声声颤。", 
            "西轩夜静月又低，春条为尔歌宛转。", 
            "宛转。", 
            "羞相见。", 
            "月白风清人婉娈。", 
            "洛灵罗袜来波面。", 
            "良夜随郎游衍。", 
            "小婢箜篌歌又颤。", 
            "徙倚春流都遍。"
        ], 
        "title": "调笑令 咏古七首 其五 刘丽华", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西堂花茵侬好持，此间风月堪咏诗。", 
            "溢奴小儿若冰雪，紫缓绿酒饶神姿。", 
            "竟陵判司大懊恼，夜寒空馆眠难好。", 
            "翠簪腻滑促传觞，口吃微闻唤鸾老。", 
            "鸾老。", 
            "头脑好。", 
            "善谑群真堪绝倒。", 
            "夜寒空馆人声悄。", 
            "地下为欢须早。", 
            "南邻娘子翘翘小。", 
            "共泛玻璃清醥。"
        ], 
        "title": "调笑令 咏古七首 其六 蔡家娘子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "槐安贵主名瑶芳，秾春游戏摇鸣珰。", 
            "相牵贪看石延舞，寺前暗调淳于郎。", 
            "兰摧玉折一何苦，青春又葬同昌主。", 
            "淮南裨将惯酒悲，恸哭繁华黯无语。", 
            "无语。", 
            "奈何许。", 
            "忆在寺门魂暗与。", 
            "布衣真尚瑶芳主。", 
            "一霎日斜归去。", 
            "大槐安国飞红雨。", 
            "肠断旧游何处。"
        ], 
        "title": "调笑令 咏古七首 其七 瑶芳公主", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "钟山后湖，长干夜乌。", 
            "齐台宋苑模糊，剩连天绿芜。", 
            "估船运租，江楼醉呼。", 
            "西风流落丹徒，想刘家寄奴。"
        ], 
        "title": "醉太平  江口醉后作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红闺簸钱，绿窗意钱。", 
            "姬人小字钱钱，佩男钱女钱。", 
            "花骢铁钱，兰橑绮钱。", 
            "癖同和峤惟钱，问直他几钱。"
        ], 
        "title": "醉太平 戏咏钱效宋人独木桥体四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青苔印钱，朱荷贴钱。", 
            "空囊谁笑无钱，更漫空荚钱。", 
            "文臣爱钱，娼家数钱。", 
            "世间万事由钱，向天公贳钱。"
        ], 
        "title": "醉太平 戏咏钱效宋人独木桥体四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吹箫乞钱，贩脂鬻钱。", 
            "西风江岸摊钱，负茶商进钱。", 
            "西邻醵钱，东邻打钱。", 
            "明朝去索碑钱，付黄公酒钱。"
        ], 
        "title": "醉太平 戏咏钱效宋人独木桥体四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "篯兮古钱，镠兮后钱。", 
            "箧中剩五铢钱，是秦钱汉钱。", 
            "可儿使钱，阿奴惜钱。", 
            "逢花休愬无钱，看风吹纸钱。"
        ], 
        "title": "醉太平 戏咏钱效宋人独木桥体四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "颜渊一瓢，先生半瓢。", 
            "傍人笑问团瓢，是吟瓢酒瓢。", 
            "巢由饮瓢，先生住瓢。", 
            "行窝何处非瓢，任肩挑坏瓢。"
        ], 
        "title": "醉太平 题孙无言半瓢居", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁把软黄金缕，袅在最临风处。", 
            "低蘸绿波中，太濛濛。", 
            "愁杀花花絮絮，半是风风雨雨。", 
            "一树倍堪怜，寺门前。"
        ], 
        "title": "昭君怨 咏柳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鴶鵴叫，戍楼平，漆灯明。", 
            "一路春田四月、少人耕。", 
            "恶木丛中古驿，乱山缺处孤城。", 
            "安得短衣看射虎、过残生。"
        ], 
        "title": "春光好 桐川道中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几阵帘风漾雪肤，正春初。", 
            "小姑年小理清歈，怯氍毹。", 
            "浅道胜常钗胜转，红幡软。", 
            "笼中鹦鹉为谁呼，似留予。"
        ], 
        "title": "柳枝 人日过畹仙校书家三首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "兰焰平明一缕微，弄馀辉。", 
            "含娇和梦换春衣，傍床帏。", 
            "手拈红绶通眉语，凭郎主。", 
            "郎看筝雁会翻飞，便须归。"
        ], 
        "title": "柳枝 人日过畹仙校书家三首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪净春瓷隐绿光，发茶香。", 
            "手擎江橘颤钗梁，玉纤凉。", 
            "放夜传闻今岁早，银灯好。", 
            "再来须尽十分狂，省萦肠。"
        ], 
        "title": "柳枝 人日过畹仙校书家三首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "浊浪堆空，暨阳城下风涛怒。", 
            "冰车铁柱，隐隐轰吴楚。", 
            "独眺君山，且共春申语。", 
            "愁如许，一杯酹汝，同看蛟龙舞。"
        ], 
        "title": "点绛唇  阻风江口", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆得年时，红绵妆叠红蕤滟。", 
            "笙囊绿掩，浓笑钗痕闪。", 
            "说尽山盟，不料巫云敛。", 
            "残荷燄，斜铺楚簟，多了啼红点。"
        ], 
        "title": "点绛唇  咏枕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晴髻离离，太行山势如蝌蚪。", 
            "稗花盈亩，一寸霜皮厚。", 
            "赵魏燕韩，历历堪回首。", 
            "悲风吼，临洺驿口，黄叶中原走。"
        ], 
        "title": "点绛唇  夜宿临洺驿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绝忆生平，蹉跎祇为清狂耳。", 
            "酒酣直视，奴价何如婢。", 
            "断壁崩崖，多少齐梁史。", 
            "掀髯喜，笛声夜起，灯火瓜洲市。"
        ], 
        "title": "点绛唇  江楼醉后与程千一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴苑初晴，阳山大好朝来髻。", 
            "相逢却是，山抹微云婿。", 
            "一幅词儿，满纸悲哉气。", 
            "冬深矣，重添秋意，秋在君词里。"
        ], 
        "title": "点绛唇  题延令张燕孙秋词  燕孙园次婿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "历乱烟村，推篷爱煞晴秋爽。", 
            "柴门栗橡，风定谁敲响。", 
            "野鸭濛濛，懒漫勤依桨。", 
            "鱼蛮莽，惊飞两两，触损玻璃样。"
        ], 
        "title": "点绛唇  舟行秋望", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "并坐燕姬，琵琶膝上圆冰薄。", 
            "轻拢浅抹，巧把羁愁豁。", 
            "竟去摇鞭，点草霜鬉渴。", 
            "西风恶，数声城角，冷雁濛濛落。"
        ], 
        "title": "点绛唇  和成容若韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄絁剪就，慵上鸳机刺绣。", 
            "镇葳蕤。", 
            "水绿青溪庙，花红白石祠。", 
            "愔愔春似梦，漠漠雨如丝。", 
            "仙洞胡麻熟，有谁知。"
        ], 
        "title": "女冠子 本事二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "始青天上，小织龙绡几两。", 
            "路茫茫。", 
            "度海云鬟乱，还宫绣带长。", 
            "琼枝春袅袅，金磬夜琅琅。", 
            "拨尽天风曲，说兴亡。"
        ], 
        "title": "女冠子 本事二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水边小弄靠烟廊，秋宵正掩书窗。", 
            "忽有人声，飘来画墙。", 
            "不辨衣香水香，太微茫。", 
            "分明有个，玉簪花底，暗舀新凉。"
        ], 
        "title": "中兴乐 秋夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闹红咂翠何时了，漾春心。", 
            "一生轻薄谁拘管，粉墙阴。", 
            "花架底潜防纨扇，画梁前巧斗红襟。", 
            "袖上鸳裙摺，费泥金。"
        ], 
        "title": "纱窗恨  蝴蝶和毛文锡韵", 
        "type": "词", 
        "yun": "侵"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十五吴儿渲额黄，鹅笙炙罢口脂香。", 
            "依稀记是小王昌。", 
            "未解褰帘通暗语，已能映柱恼回肠。", 
            "个侬年纪未须防。"
        ], 
        "title": "浣溪沙 赠王郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春水挼蓝接远汀，晚山愁黛矗银屏。", 
            "绿杨城外画船停。", 
            "燕剪轻阴拖水榭，莺翻嫩雨湿兰亭。", 
            "半溪灯火酒微醒。"
        ], 
        "title": "浣溪沙 癸丑东溪雨中修禊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春水平如簟一般，茶铛棋局委潺湲。", 
            "好风吹去不须还。", 
            "二月新晴锄绿笋，半村微雨卖青山。", 
            "垂杨低处隐禅关。"
        ], 
        "title": "浣溪沙 春日同史云臣远公买舟山游小泊祝陵纪事", 
        "type": "词", 
        "yun": null
    }, 
    {
        "author": "陈梓", 
        "era": "清", 
        "subtype": "七言绝句", 
        "text": [
            "不见山翁五载余，自怜故态尚狂奴。", 
            "三杯大笑出门去，袖有井田封建图。"
        ], 
        "title": "汪津夫过宿次早即别却寄", 
        "type": "绝句", 
        "yun": "虞"
    }, 
    {
        "author": "陈梓", 
        "era": "清", 
        "subtype": "五言律诗", 
        "text": [
            "忽忽岁云暮，迢迢梦欲归。", 
            "诗囊载山色，城柝迟朝晖。", 
            "雪凛重云黯，江空一雁飞。", 
            "遗书封寄处，老泪满征衣。"
        ], 
        "title": "留别敬修", 
        "type": "律诗", 
        "yun": "微"
    }, 
    {
        "author": "陈梓", 
        "era": "清", 
        "subtype": "五言律诗", 
        "text": [
            "积阴镫下焰，独坐冷添衣。", 
            "江阔书难度，峰高梦不归。", 
            "耳听寒食近，发为故园稀。", 
            "莫是愁城恼，多缘酒力微。"
        ], 
        "title": "镫下", 
        "type": "律诗", 
        "yun": "微"
    }, 
    {
        "author": "陈梓", 
        "era": "清", 
        "subtype": "七言律诗", 
        "text": [
            "九间茅屋占高村，十里溪云水到门。", 
            "晴雨机关渔父熟，桑麻经济老农尊。", 
            "竹窗绿照蟾蜍砚，花径红开鹦鹉樽。", 
            "幽兴寻常休浪掷，风尘京洛马头昏。"
        ], 
        "title": "寄高村张逊庵", 
        "type": "律诗", 
        "yun": "元"
    }, 
    {
        "author": "陈梓", 
        "era": "清", 
        "subtype": "七言律诗", 
        "text": [
            "不信东迁百战余，峨然庙貌托精庐。", 
            "破除文武千年业，成就《春秋》一部书。", 
            "岂有《小弁》伤嫡庶，空闻《扬水》怨兵车。", 
            "至今濒海遗民泪，禾黍离离洒故墟。"
        ], 
        "title": "周平王庙", 
        "type": "律诗", 
        "yun": "鱼"
    }, 
    {
        "author": "陈梓", 
        "era": "清", 
        "subtype": "七言律诗", 
        "text": [
            "当年停盖此婆娑，障海孤峰翠结螺。", 
            "南朔东西波浪急，辛壬癸甲别离多。", 
            "石根隐聚鼋鼍窟，松顶高穿日月梭。", 
            "万国衣冠渺何处，满湖烟雨一渔蓑。"
        ], 
        "title": "夏盖湖", 
        "type": "律诗", 
        "yun": "歌"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "征帆摇曳海无波，回首沧桑一掷梭。", 
            "前后三从此地入，安危几度险中过。", 
            "顽民革面干戈戢，诸将承恩节钺多。", 
            "独有书生仍故我，白头杖策待如何。"
        ], 
        "title": "鹿耳门即事 其一", 
        "type": "律诗", 
        "yun": "歌"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "东港由来各一天，兴朝覆载独无偏。", 
            "地袤南北二千里，人乐耕渔四十年。", 
            "习染渐浇争靡丽，民风尚力杂机权。", 
            "当时载笔空愁思，满目烟花正斗妍。"
        ], 
        "title": "鹿耳门即事 其二", 
        "type": "律诗", 
        "yun": "先"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "地震民讹桐不华，处堂燕雀自喧哗。", 
            "无端半夜风尘起，几处平明旌旆遮。", 
            "牧竖横篙穿赤甲，将军战血漫黄沙。", 
            "传闻最是游公壮，登岸漂然不顾家。"
        ], 
        "title": "鹿耳门即事 其三", 
        "type": "律诗", 
        "yun": "麻"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "万顷洪涛沙线潆，参差竹树亦干城。", 
            "非关群盗全无策，漫说元戎有胜兵。", 
            "风自西来知顺逆，船从浅入任纵横。", 
            "潮头顷刻高寻丈，天佑皇图孰与争。"
        ], 
        "title": "鹿耳门即事 其四", 
        "type": "律诗", 
        "yun": "庚"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "沙碛甘泉信有神，庙谟宏远古无伦。", 
            "鲲身合战齐群力，西港分奇仗虎臣。", 
            "草窃顿消冰见晛，天兵到处雨清尘。", 
            "等閒一月全台定，何似有苗格七旬。"
        ], 
        "title": "鹿耳门即事 其五", 
        "type": "律诗", 
        "yun": "真"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "刀劫火轮万象凋，黑风红雨又漂摇。", 
            "才看肆赦衔丹凤，怨听蠲租下九霄。", 
            "疮病人扶村灶冷，拊循力尽长官憔。", 
            "转移薄俗从今日，只在先皇十六条。"
        ], 
        "title": "鹿耳门即事 其六", 
        "type": "律诗", 
        "yun": "萧"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "绝岛重洋古秽墟，弃留曾费几踌躇。", 
            "原资保障安封内，宁屑刀锥增币馀。", 
            "乱后赋须仍旧额，法宽农治好新畬。", 
            "眼看硗确草莱尽，尺寸何当军国储。"
        ], 
        "title": "鹿耳门即事 其七", 
        "type": "律诗", 
        "yun": "鱼"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "南从虎尾北鸡笼，建邑当年议颇同。", 
            "地逼诸番宜扼吭，址因故镇更称雄。", 
            "天心悔祸民更始，帝德昭明日在东。", 
            "寄语王官好著意，无忘前事旷天工。"
        ], 
        "title": "鹿耳门即事 其八", 
        "type": "律诗", 
        "yun": "东"
    }, 
    {
        "author": "陈梦林", 
        "era": "清", 
        "subtype": "七言律诗", 
        "text": [
            "小圃茅斋曲径通，参天老树郁青葱。", 
            "地高不怕秋来雨，暑极偏饶午后风。", 
            "海外云山新画卷，窗间花草旧诗筒。", 
            "莫愁纸尽无挥洒，才种芭蕉绿满丛。"
        ], 
        "title": "檨圃", 
        "type": "律诗", 
        "yun": "东"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "华藏经堂佛地尊，晴光步去倏冥昏。", 
            "雷声催雨千峰暗，云气沈山万树吞。", 
            "泉入急流添暗响，崖悬新绿湿苔痕。", 
            "须臾霁色饶清韵，风卷松涛出寺门。"
        ], 
        "title": "华藏经堂阻雨", 
        "type": "律诗", 
        "yun": "元"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "襆被登车谢九阍，三年囚首一身存。", 
            "贱同厮养孤臣分，生到边庭圣主恩。", 
            "籍削寄名归卒伍，魂销凭梦返家园。", 
            "白云南向肠凄断，鹤发东风正倚门。"
        ], 
        "title": "东行口占 其一", 
        "type": "律诗", 
        "yun": "元"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "慷慨休歌《行路难》，安排随地圣恩宽。", 
            "牛车未免烦田老，升斗依然仰大官。", 
            "瘦骨可堪边塞苦，敝裘宁耐朔风寒。", 
            "临歧不洒伤心泪，忧国当年泪已乾。"
        ], 
        "title": "东行口占 其二", 
        "type": "律诗", 
        "yun": "寒"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "风尘三载羽书驰，填海曾闻精卫悲。", 
            "岂意上官专草稿，翻令巷伯叹南箕。", 
            "铄金祗为招群忌，投杼何当慰母疑。", 
            "行矣帝乡犹未远，还胜凝碧望阍时。"
        ], 
        "title": "东行口占 其三", 
        "type": "律诗", 
        "yun": "支"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "揽胜同登万仞颠，凌风遥望海门天。", 
            "千家村郭群峰绕，一片飞云远树牵。", 
            "古寺僧还除藓径，空山客到觅清泉。", 
            "东南战气今应息，诗酒何妨庆有年。"
        ], 
        "title": "登清源山和蔡虚斋先生韵", 
        "type": "律诗", 
        "yun": "先"
    }, 
    {
        "author": "陈梦雷", 
        "era": "清", 
        "subtype": "七言律诗", 
        "text": [
            "铜柱天南喜奏功，承恩飞将出云中。", 
            "却移浙水平潮弩，重试燕山饮羽弓。", 
            "画角晓催龙首月，牙旗秋卷雁门风。", 
            "黄花岭外烽长静，缓带轻裘好射熊。"
        ], 
        "title": "赠山阴将陈中准", 
        "type": "律诗", 
        "yun": "东"
    }, 
    {
        "author": "陈淑英", 
        "era": "清", 
        "subtype": "五言绝句", 
        "text": [
            "夜静倚阑干，声声柝未歇。", 
            "举头忆远人，怕见团圞月。"
        ], 
        "title": "月夜", 
        "type": "绝句", 
        "yun": "月"
    }, 
    {
        "author": "陈淑英", 
        "era": "清", 
        "subtype": "七言绝句", 
        "text": [
            "欲凭家信劝加餐，愁里题诗下笔难。", 
            "为报课儿辛苦处，夜深镫火雨声寒。"
        ], 
        "title": "附家书后", 
        "type": "绝句", 
        "yun": "寒"
    }, 
    {
        "author": "陈琇莹", 
        "era": "清", 
        "subtype": "七言律诗", 
        "text": [
            "故人有子字三弥，七岁能为五字诗。", 
            "肯共而翁逃宋派，不妨学杜得其皮。", 
            "避兵也署陶江集，临帖居然北魏碑。", 
            "致语写经老居士，他年三舍避偏师。"
        ], 
        "title": "夜过伯初见三弥案头有司马景和碑内夹和杜五古一首三弥作也喜而赋赠将索损轩同年和以张之", 
        "type": "律诗", 
        "yun": "支"
    }, 
    {
        "author": "陈绳", 
        "era": "清", 
        "subtype": "七言律诗", 
        "text": [
            "老僧欲去复留之，溪馆微寒夜话时。", 
            "莲社远公犹具酒，香山居士尚吟诗。", 
            "谈空有象天花落，持偈无声法雨施。", 
            "毕竟三心须点破，道傍婆子莫支离。"
        ], 
        "title": "赋得夜凉溪馆留僧话", 
        "type": "律诗", 
        "yun": "支"
    }, 
    {
        "author": "陈绳", 
        "era": "清", 
        "subtype": "七言律诗", 
        "text": [
            "半亩池塘暗水通，楼台分影幻神工。", 
            "河山返照冰轮里，亭馆横陈玉镜中。", 
            "午日穿林光潋滟，晓风拂岸碧玲珑。", 
            "尘寰色象从来有，探到源头事事空。"
        ], 
        "title": "赋得楼台倒影入池塘", 
        "type": "律诗", 
        "yun": "东"
    }, 
    {
        "author": "陈绳", 
        "era": "清", 
        "subtype": "七言律诗", 
        "text": [
            "书不五车休论学，才非八斗莫吟诗。", 
            "入青莲室门何在，登浣花堂路未知。", 
            "呕出心肝方稳练，放开手眼始神奇。", 
            "个中犹有真消息，欲辩忘言请自思。"
        ], 
        "title": "与友人论诗", 
        "type": "律诗", 
        "yun": "支"
    }, 
    {
        "author": "陈绳", 
        "era": "清", 
        "subtype": "七言律诗", 
        "text": [
            "瑿玉元珠遍体缁，扬鬐奋鬣满天池。", 
            "须知沪箔横施处，要在葭灰未动时。", 
            "日映波光添绣线，鳞翻浪影簇乌旗。", 
            "江鲻味薄河鲻小，争比炎方海错奇。"
        ], 
        "title": "乌鱼", 
        "type": "律诗", 
        "yun": "支"
    }, 
    {
        "author": "陈绳祖", 
        "era": "清", 
        "subtype": "七言律诗", 
        "text": [
            "小碣明霞葬北山，魂归犹自泪潺湲。", 
            "澄湖月落开妆镜，修竹风铿隐佩环。", 
            "慧业难消天意妒，风情须待老来删。", 
            "春林自洒啼鹃血，肠断游人日往还。"
        ], 
        "title": "明霞墓", 
        "type": "律诗", 
        "yun": "删"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "白云为我锁紫扉，俗客不来苔藓肥。", 
            "露煮春茶将叶扫，风吹诗草并花飞。"
        ], 
        "title": "太古巢即事 其二", 
        "type": "绝句", 
        "yun": "微"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "留住香烟鄣石屏，小窗读史与温经。", 
            "书声坠落空江去，舟子停桡侧耳听。"
        ], 
        "title": "太古巢即事 其三", 
        "type": "绝句", 
        "yun": "青"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "隔一重江佛国开，剑潭寺隐碧林隈。", 
            "山僧日日通音问，故送钟声渡水来。"
        ], 
        "title": "太古巢即事 其四", 
        "type": "绝句", 
        "yun": "灰"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "月临碧水倍生姿，山静水澄人醉时。", 
            "明月也耽山水趣，既斜欲落故迟迟。"
        ], 
        "title": "太古巢即事 其六", 
        "type": "绝句", 
        "yun": "支"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "绝好山川不染尘，得诗点缀耸精神。", 
            "山灵应共川灵说，多谢诗人为写真。"
        ], 
        "title": "太古巢即事 其七", 
        "type": "绝句", 
        "yun": "真"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "对面山高草色鲜，牧童就草上危巅。", 
            "人如蝼蚁牛如豆，买得奇观不用钱。"
        ], 
        "title": "太古巢即事 其八", 
        "type": "绝句", 
        "yun": "先"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "晴朝月夜最关怀，风雨来时景亦佳。", 
            "竹戛琅玕泉漱玉，梵音一洗太古谐。"
        ], 
        "title": "太古巢即事 其十一", 
        "type": "绝句", 
        "yun": "佳"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "两仪石得阴阳气，八卦潭通坎兑根。", 
            "别有洞天开小口，个中凉不异桃源。"
        ], 
        "title": "太古巢即事 其十二", 
        "type": "绝句", 
        "yun": "元"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "小屋如舟结构新，其间信宿脱风尘。", 
            "明朝归去誇朋辈，我是羲皇以上人。"
        ], 
        "title": "太古巢即事 其十三", 
        "type": "绝句", 
        "yun": "真"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "宝剑何年掷水中，夜光高射斗牛红。", 
            "料想化龙潜已久，几回烧尾欲腾空。"
        ], 
        "title": "淡北八景 其一 剑潭夜光", 
        "type": "绝句", 
        "yun": "东"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "第一关门锁浪中，天然水色判西东。", 
            "莫嫌黑白分明甚，清浊源流本不同。"
        ], 
        "title": "淡北八景 其二 关渡分潮", 
        "type": "绝句", 
        "yun": "东"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "丰年瑞雪积峰头，为兆磺溪岁有收。", 
            "远望芙蓉无限白，教人错认玉山浮。"
        ], 
        "title": "淡北八景 其三 屯山积雪", 
        "type": "绝句", 
        "yun": "尤"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "势撼蛟龙亦壮哉，波涛漰湃吼奔雷。", 
            "三更十里军声急，疑是胥江倒海来。"
        ], 
        "title": "淡北八景 其四 淡江吼涛", 
        "type": "绝句", 
        "yun": "灰"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "坌岭微茫八里间，连朝吐雾罩鸦鬟。", 
            "此中定有深藏豹，未许分明见一斑。"
        ], 
        "title": "淡北八景 其五 坌岭吐雾", 
        "type": "绝句", 
        "yun": "删"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "棹歌渔唱泛蟾辉，两岸芦花水四围。", 
            "此地风光真赤壁，满船载得月明皈。"
        ], 
        "title": "淡北八景 其六 芦洲泛月", 
        "type": "绝句", 
        "yun": "微"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "潺湲十里响流湍，唤醒三更客梦阑。", 
            "欹枕何人眠不得，轻舟疑傍子陵滩。"
        ], 
        "title": "淡北八景 其七 峰寺滩音", 
        "type": "绝句", 
        "yun": "寒"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "地借牛皮不计年，荷兰征址剩荒烟。", 
            "苍凉满目兴亡感，只在寒鸦古木边。"
        ], 
        "title": "淡北八景 其八 戍台夕阳", 
        "type": "绝句", 
        "yun": "先"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "父母虽生嫁即休，沈恩须向沈家酬。", 
            "能知尽节便为孝，何事临行若死留。"
        ], 
        "title": "一品夫人 其一", 
        "type": "绝句", 
        "yun": "尤"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "三朝奉饭毕残生，苟活何如死更荣。", 
            "陈氏曾殉监国难，同时奇节冠东瀛。"
        ], 
        "title": "一品夫人 其二", 
        "type": "绝句", 
        "yun": "庚"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "奸谋𧬈訾今何在，一品头衔万古名。", 
            "毕竟殉身缘底事，沈家冤案不须明。"
        ], 
        "title": "一品夫人 其三", 
        "type": "绝句", 
        "yun": "庚"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "鸾章一旦下东都，油壁香车离海隅。", 
            "未审长安明月夜，贞魂犹恋故乡无。"
        ], 
        "title": "一品夫人 其四", 
        "type": "绝句", 
        "yun": "虞"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "三朝茶饭了生因，烈女传中第一人。", 
            "尺组捐躯原死义，殉夫无恨恨奸臣。"
        ], 
        "title": "监国夫人 其一", 
        "type": "绝句", 
        "yun": "真"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "螟蛉冤案暗伤神，地下相从愤莫伸。", 
            "以吕易嬴还乐卜，岩疆转瞬属他人。"
        ], 
        "title": "监国夫人 其二", 
        "type": "绝句", 
        "yun": "真"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "未岁生身本属羊，生髭羊岁恰相当。", 
            "柔毛取义非无谓，主簿髯髭分外长。"
        ], 
        "title": "留髭自咏 其一", 
        "type": "绝句", 
        "yun": "阳"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "今朝诗思为髭抽，后日诗从撚处求。", 
            "倘每吟诗频撚断，诗人口比老僧头。"
        ], 
        "title": "留髭自咏 其四", 
        "type": "绝句", 
        "yun": "尤"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "祭鬼供神款客疲，富家难度况贫儿。", 
            "衣裳典尽饥寒至，神鬼无闻客不知。"
        ], 
        "title": "建醮偶感", 
        "type": "绝句", 
        "yun": "支"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "淤泥不染两朱丹，此种应教号合欢。", 
            "若使亭亭还解语，同心相对臭如兰。"
        ], 
        "title": "并蒂莲 其二", 
        "type": "绝句", 
        "yun": "寒"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "不怕青霜白雪侵，千竿挺翠自成林。", 
            "傍人只爱坚多节，但见君身未见心。"
        ], 
        "title": "竹得林字 其二", 
        "type": "绝句", 
        "yun": "侵"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "两目虽存力减前，临文敢怨视茫然。", 
            "自从六岁攻书起，我已劳他七十年。"
        ], 
        "title": "目力", 
        "type": "绝句", 
        "yun": "先"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "著色原资妙选材，也须结构匠心裁。", 
            "可怜绝艳芙蓉粉，涂在无盐脸上来。"
        ], 
        "title": "论诗", 
        "type": "绝句", 
        "yun": "灰"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "倚壁灯光小炷留，宵眠醒必五更头。", 
            "吾身自有时辰表，不用鸡人报晓筹。"
        ], 
        "title": "五更", 
        "type": "绝句", 
        "yun": "尤"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "路寻樵径蹑槎枒，山色苍深夕照斜。", 
            "一树红枫全是叶，翻疑无叶满身花。"
        ], 
        "title": "山行", 
        "type": "绝句", 
        "yun": "麻"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "阿瞒技俩惯瞒人，七十二坟无一真。", 
            "人死猜疑心未死，兢兢无地可容身。"
        ], 
        "title": "疑冢", 
        "type": "绝句", 
        "yun": "真"
    }, 
    {
        "author": "陈维英", 
        "era": "清", 
        "subtype": "七言绝句", 
        "text": [
            "旷览舆图学卧游，胸吞五岳小沧洲。", 
            "眼前指顾须臾事，看遍神京百二州。"
        ], 
        "title": "看地图", 
        "type": "绝句", 
        "yun": "尤"
    }, 
    {
        "author": "陈维英", 
        "era": "清", 
        "subtype": "五言律诗", 
        "text": [
            "无数生灵济，蛟龙未许腾。", 
            "潭心空印佛，山顶秃如僧。", 
            "寺僻云长锁，碑荒石不棱。", 
            "俗肠何日洗，洗法问图澄。"
        ], 
        "title": "题剑潭古寺次区觉生韵", 
        "type": "律诗", 
        "yun": "蒸"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "天护髯松不计年，杏花交荫五云边。", 
            "道行也觉桴浮海，时急惟资楫济川。", 
            "鲁蜀浙闽碑众口，兵刑钱谷担双肩。", 
            "年当致士民忧甚，乞勿遄归栗里田。"
        ], 
        "title": "次徐树人七十述原韵 其一", 
        "type": "律诗", 
        "yun": "先"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "和衷平贼檄交飞，宫保奇谋小保威。", 
            "大树让功韬虎剑，泮林献捷盼鸾旂。", 
            "东山瓜苦天心转，南国棠甘地脉肥。", 
            "况掌文衡衡赤崁，冰壶玉尺世间稀。"
        ], 
        "title": "次徐树人七十述原韵 其二", 
        "type": "律诗", 
        "yun": "微"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "徐孺仪型徐勉才，徐陵气肃尚书台。", 
            "日惟忧国盾头墨，夜必告天炉上灰。", 
            "旧伴忍抛琴鹤去，新恩将赐杖鸠来。", 
            "重阳节过刚周月，羊酒欣联鹿燕开。"
        ], 
        "title": "次徐树人七十述原韵 其三", 
        "type": "律诗", 
        "yun": "灰"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "圣朝转告以为功，获福偏归失马翁。", 
            "种菜遣丁三径辟，披蒲课子五经通。", 
            "不疑节钺诸候日，犹带诗书儒者风。", 
            "万里海天香一瓣，陈无已祝我南丰。"
        ], 
        "title": "次徐树人七十述原韵 其四", 
        "type": "律诗", 
        "yun": "东"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "群贤觞咏恍兰亭，自述诗应写御屏。", 
            "来日喜看重燕杏，引年何必进豨苓。", 
            "汾阳福气天孙宿，扬郡祥占宰相星。", 
            "开府府开莱丝戏，书香有后已衫青。"
        ], 
        "title": "次徐树人七十述原韵 其五", 
        "type": "律诗", 
        "yun": "青"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "自锻洪炉面上灰，鬼门关外足徘徊。", 
            "老妻烂额祈菩萨，小子扶肩接秀才。", 
            "蚊厌血枯呼伴去，虱耽气腐挈家来。", 
            "亲朋探问人如蚁，欲认何人眼倦开。"
        ], 
        "title": "六月大病几死呻吟稍间咏吟续之", 
        "type": "律诗", 
        "yun": "灰"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "五旬始得到京华，悔作多时井底蛙。", 
            "薄命莫攀红杏朵，厚颜且对紫薇花。", 
            "身陪枢要貂毫润，手录纶音凤尾斜。", 
            "入直玉堂严肃甚，隔墙便是帝王家。"
        ], 
        "title": "庚申1860下第后入内阁供职", 
        "type": "律诗", 
        "yun": "麻"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "山无甲子不知年，国入华胥梦枕边。", 
            "树老岂栽盘古日，枝栖独辟有巢天。", 
            "两仪石叫惊山鬼，八卦潭澄问水仙。", 
            "自笑草庐开混沌，结绳坐对屋三椽。"
        ], 
        "title": "题太古巢", 
        "type": "律诗", 
        "yun": "先"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "兀坐禅堂学上乘，休辞永别对孤灯。", 
            "风生灵室窗三面，月照寒床枕一肱。", 
            "欲扣齐鱼祈佛祖，偏参絮果伴山僧。", 
            "况兼此地西天近，绝顶烟云覆几层。"
        ], 
        "title": "题西云岩杂咏 其一", 
        "type": "律诗", 
        "yun": "蒸"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "纵览乾坤眼界宽，悠然瀛岛辟奇观。", 
            "云峰窈窕参诗可，石洞谺谽入画难。", 
            "未问棘闱扳桂蕊，且栖萧寺佩秋兰。", 
            "先机若领他年相，熕芋缘何蕲懒然。"
        ], 
        "title": "题西云岩杂咏 其二", 
        "type": "律诗", 
        "yun": null
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "西云兰若上崚嶒，俯瞰江山一望平。", 
            "石径纡回开法界，松轩寂寞听钟声。", 
            "丁年汲古资修绠，丙夜摊书对短檠。", 
            "浩荡此心宁待洗，明珠仙露拟同情。"
        ], 
        "title": "题西云岩杂咏 其四", 
        "type": "律诗", 
        "yun": "庚"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "东瀛秀气聚龟山，螺髻蛾眉四面环。", 
            "烟火万家如指掌，水天一色豁心颜。", 
            "云来云去松关里，人啸人歌梵宇间。", 
            "好著芒鞋扶竹杖，高冈仰止月跻攀。"
        ], 
        "title": "题西云岩杂咏 其六", 
        "type": "律诗", 
        "yun": "删"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "又是秋宵寂寞时，灯花空结并头枝。", 
            "啼蛩绕壁天寒早，落叶敲窗旅梦迟。", 
            "楚渚怜渠搴鄂被，河梁无客赠苏诗。", 
            "萧萧夜雨迷三径，梓里如今菊满篱。"
        ], 
        "title": "秋夜", 
        "type": "律诗", 
        "yun": "支"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "曾掌丝纶侍内廷，忍闻銮辂入苍冥。", 
            "地官下校踰双日，天极中尊坠一星。", 
            "鬼蜮未剿先帝恨，神龙难附小臣停。", 
            "成王绍治周公辅，应定东征慰庙灵。"
        ], 
        "title": "七月十七日大行皇帝升遐哭临恭挽", 
        "type": "律诗", 
        "yun": "青"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "山径向无车马行，今朝破例有驺鸣。", 
            "锣声出树厖争吠，伞影穿林鸟乍惊。", 
            "未识长官环父老，不谙音语问先生。", 
            "日斜客去村民散，仍闭柴门对短檠。"
        ], 
        "title": "一月十二日王蔼亭太守过访太古巢野人骇然观者如堵以为所未见也又题于壁", 
        "type": "律诗", 
        "yun": "庚"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "杏花作饭春常饱，柳絮为衾梦亦香。", 
            "墙角留人诗鼓吹，尊前劝客酒笙簧。", 
            "唤回暖气烟千树，说破天机雨一塘。", 
            "即此鸟声能动听，觉防巧舌有臧仓。"
        ], 
        "title": "仓庚得仓字", 
        "type": "律诗", 
        "yun": "阳"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "为嫌故国衣乌衣，换淡妆来觉昨非。", 
            "杨柳絮缠银剪试，梅花粉抹玉钗飞。", 
            "雪迷帘外浑难觅，月照梁间讶未归。", 
            "欲报吉祥喧喜语，无如人识鸟音稀。"
        ], 
        "title": "白燕", 
        "type": "律诗", 
        "yun": "微"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "崧岳钟灵太运昌，维申及甫降非常。", 
            "风迎桂子双扉馥，露裛兰孙四座香。", 
            "纬武经文看磊落，提戈取印乐轩昂。", 
            "鸣銮世绪簪缨绍，预爱宾王观国光。"
        ], 
        "title": "贺云岩师四孙周岁", 
        "type": "律诗", 
        "yun": "阳"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "江右奇观五郡环，天教巨浸当难关。", 
            "雁声含冷催涛起，龙气吹醒捲雨还。", 
            "一派白吞彭泽水，半痕青点大孤山。", 
            "舟人色沮予无异，曾十回经沧海间。"
        ], 
        "title": "鄱阳湖", 
        "type": "律诗", 
        "yun": "删"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "最喜今朝又是晴，管他时节近清明。", 
            "云无带雨风偏暖，地不傍山路较平。", 
            "香送草花催午气，春归林鸟唤诗情。", 
            "恰逢麦候频驱雀，绿草村村木铎声。"
        ], 
        "title": "盐水港途中", 
        "type": "律诗", 
        "yun": "庚"
    }, 
    {
        "author": "陈维英", 
        "era": "清", 
        "subtype": "七言律诗", 
        "text": [
            "十年风雨坐茅庐，今日新硎发剑初。", 
            "百战屡超童子队，半途莫庆古人书。", 
            "美才最忌骄兼吝，大德方能实若虚。", 
            "久困泮池因懒学，愿君鉴我作前车。"
        ], 
        "title": "赠潘永清入泮", 
        "type": "律诗", 
        "yun": "鱼"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三鼓出门乌夜飞，五更还家星宿希。", 
            "水晶楼角几时暖？独坐待君归不归？"
        ], 
        "title": "惆怅词", 
        "type": "古风", 
        "yun": "微"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋原何淡沱，荒溪奔相互。", 
            "清潭最明迥，丹嶂极修嫭。", 
            "我来驻精蓝，回飙已凝冱。", 
            "手招出泽臞，目协沧洲趣。", 
            "影堂枕独冈，塔院背双树。", 
            "丽瞩果不穷，流怀获所遇。", 
            "飒沓缭垣秋，窈窕寒塘暮。", 
            "绕郭垣陂陀，攀萝匝狐兔。", 
            "缅思仁寿年，遗踪倏成故。", 
            "忧来多颓基，乐往鲜完祚。", 
            "萧萧紫极宫，恻恻红颜墓。", 
            "坐深暝翠沈，松花落如雨。"
        ], 
        "title": "从天宁寺后望迷楼蜀冈一带遗址", 
        "type": "古风", 
        "yun": "遇"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "萧晨行散罢，沿溪恣回转。", 
            "屡听白社钟，时遇青林笕。", 
            "名园构城阿，绮阁俯荒畎。", 
            "风物果泬，襟抱况修缅。", 
            "元冬花尚开，亭午露犹泫。", 
            "繁条结危嵏，明流挂层巘。", 
            "而我伫山椒，支筇更登践。", 
            "沓嶂红灭没，回冈碧清浅。", 
            "雨歇邻塘深，日霁遥墟显。", 
            "下有古钵池，溪毛绿如藓。", 
            "皎镜一以开，生绡问谁剪。", 
            "始信境象幽，高下任遴选。", 
            "我生疲津梁，何能学淟涊。", 
            "旷识协林峦，高怀薄轩冕。", 
            "庶几和天倪，幽默获所遣。"
        ], 
        "title": "冬日过水绘园作", 
        "type": "古风", 
        "yun": "铣"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西筝不只弹，东瑟贵双鼓。", 
            "结发慕交游，少小爱徒侣。", 
            "伊予痗夙心，烦冤甬谁语。", 
            "十月百卉腓，零露亦以湑。", 
            "灌木鸣惊禽，沙洲矫修羽。", 
            "居者遗贱贫，行者眷羁旅。", 
            "沈吟送别言，俯首泪如雨。", 
            "愿子崇景光，前修以相与。"
        ], 
        "title": "酬赠山阴张雏隐", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晨兴思出游，茫然惑所向。", 
            "或云刺梅园，景物颇萧旷。", 
            "入门苔色净，到眼杂花放。", 
            "杯来互沈吟，兴剧迭歌唱。", 
            "两年缚朝衫，小心事卿相。", 
            "同袍四五人，各各色惆怅。", 
            "春山未得归，遇酒且跌宕。", 
            "君看落红堆，下有昔人葬。", 
            "及今不作达，后此欲谁望。", 
            "老松无赖极，横若攫拿状。", 
            "我时倚酒豪，竟上骑其项。", 
            "龙鳞陡相嗔，鼓作天风浪。"
        ], 
        "title": "春杪同诸子饮刺梅园古松下", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "山东董樵忽见访，入门手持方竹杖。", 
            "我亦生平屠狗人，对此苍然屹相向。", 
            "董樵董樵真吾徒，胸中豪气无时无。", 
            "谈兵肯事东诸侯，作骚直学屈大夫。", 
            "翻然南下浮东吴，亦复窈窕寻仙都。", 
            "广陵城外秋风冽，黄须半作猥毛磔。", 
            "唤我同登大酒楼，此竹由来为予说。", 
            "今年三月游金华，丹梯绀壁凌朱霞。", 
            "采芝偶入乌伤地，看竹闲过卫铄家。", 
            "此竹檀栾不易得，爱之拍手徒咨嗟。", 
            "倪家女子非恒流，知有人间韩伯休。", 
            "斸来恰赠一竿竹，伴我名山禽向游。", 
            "我闻此言挥百杯，醉余不合成悲哀。", 
            "潇湘斑竹竟谁在，九疑荒冢生苍苔。", 
            "况闻官军大战胜，今年邛杖西南来。", 
            "方圆枘凿不相入，尔持此杖胡为哉？", 
            "劝君携归玉女盆前住，不尔此杖骁腾作龙去。"
        ], 
        "title": "方竹杖歌为莱阳董樵赋", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "具区之峰七十二，莫釐缥缈群巑岏。", 
            "吴宫废苑日萧瑟，洞庭春水空瀰漫。", 
            "狂夫七载客江表，旧游冷落增长叹。", 
            "松陵高士推顾况，谓顾茂伦。", 
            "献岁寄我云中翰。", 
            "铜坑老梅数百树，何不刺艇来盘桓。", 
            "我时正作广陵客，吴娘蝉鬓相逢难。", 
            "佛狸城畔遇孙子，大叫锲臂同追欢。", 
            "红桥丝柳酒帘挂，见此讵复愁眉攒。", 
            "无何告我渡江去，布帆径欲游盐官。", 
            "问尔作装有底急，鲥鱼正美堆冰盘。", 
            "君言一事系怀抱，越中彭十今秦观。", 
            "红牙小令风格妙，字字可付吴姬弹。", 
            "我行适越苦为此，千里那顾行蹒跚。", 
            "孙郎语竟杯已乾，陈生送客春将残。", 
            "横江估舶大笑汝，白昼浊浪生波澜。", 
            "韦庄牛峤好词句，此事何与卿饥寒。", 
            "舟行傥过王珣宅，切莫怀古心悲酸。"
        ], 
        "title": "送孙无言由吴阊之海盐访彭十骏孙", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "萧萧大梁城，莽莽悲风起。", 
            "洛阳诸女儿，竞说侯公子。", 
            "侯家公子不可当，谈兵说剑声琳琅。", 
            "酒后能骑赭白马，兴酣作使邯郸倡。", 
            "睢阳城下日将夕，箭如饥鸱叫平泽。", 
            "确磝贼火动地来，两手如飞左右射。", 
            "归来犹未散鸣钟，琥珀压酒葡萄浓。", 
            "旦夕长安赐甲第，不然辟谷寻赤松。", 
            "黄河之水流不极，世间万事安可测。", 
            "男儿五十不作官，那得常常好颜色。", 
            "珊瑚之辔白玉卮，与君作歌君莫疑。", 
            "侯家公子竟憔悴，何况洛阳诸女儿。", 
            "今岁广陵城，小弟雎阳至。", 
            "谓四弟子万。", 
            "相逢蹋臂说侯生，白日明明照天地。", 
            "人言侯生狂，定识侯生乐。", 
            "斗鸡下鄢陵，呼鹰上宛洛。", 
            "余卧江东二十春，眼中知己半沈沦。", 
            "何时策马繁台去，一访当年屠狗人。"
        ], 
        "title": "寄赠侯叔岱", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "龙眠老人颜鬓皤，街前卖字书擘窠。", 
            "生平爱古入骨髓，玩好不惜三摩挲。", 
            "一垆温润制绝异，肌色肉好神清和。", 
            "戗金铸耳备工料，制器尚象穷雕磨。", 
            "洼隆丰杀中规格，红黄绀紫蟠雷蝌。", 
            "我时捧视肃然敬，俨若清庙陈彝牺。", 
            "音莎。", 
            "忆昔此垆始宣庙，百物充斥供搜罗。", 
            "宫闺澹泊厌淫巧，垆韝精慎无偏颇。", 
            "百金重购拟和璧，旃檀作匣犀牛䭾。", 
            "后来市估杂赝鼎，苏铸甘蔡皆幺縻。", 
            "乱真每被魍魉卖，怀宝或受蛟龙呵。", 
            "我来感旧发深喟，抚汝不异双铜驼。", 
            "一垆虽小岁月古，列圣德泽相渐摩。", 
            "我今为公作此歌，万事以往何其多。", 
            "歌成烦公书大字，明日且换山阴鹅。"
        ], 
        "title": "宣铜垆歌为桐城方坦庵先生赋", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "宁南嚄唶大出师，军中百戏无不为。", 
            "浔阳战舰排千里，夜阑说剑孤军里。", 
            "虎头瞋目盘当中，其意自命为枭雄。", 
            "说时帐前卷秋月，说罢耳后生悲风。", 
            "军中语秘听者死，寂不闻声夜如水。", 
            "左坐一将军，右坐一辩士。", 
            "辩士者谁老无齿，魋颜摺胁丑且鄙。", 
            "得非齐蒯通，乃是柳麻子。", 
            "此翁滑稽真有神，少年趫捷矜绝伦。", 
            "青春亡命盱眙市，白发埋名说事人。", 
            "宁南置酒军中暇，爱翁说剑真无价。", 
            "横刀讵趣提汤烹，洗足宁来踞床骂。", 
            "飘零大树蔓寒烟，翁也追思一惘然。", 
            "西风设祭悲鼓越，夜雨传神倩郑虔。", 
            "感恩恋旧缠胸臆，故国无家归不得。", 
            "恶少王侯尽可怜，三更镫火披图泣。"
        ], 
        "title": "左宁南与柳敬亭军中说剑图歌", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "龙眠老子真豪雄，一生破浪乘长风。", 
            "行年七十正矍铄，自号城南卖字翁。", 
            "雪花打门月在地，破屋槎丫矗三四。", 
            "广陵城中醉尉多，老翁自卖床头字。", 
            "韭花帖上骨格殊，春蚕锦虿光模糊。", 
            "洞庭霜柑三百颗，不数凤尾还官奴。", 
            "拦街小儿拍手笑，老翁掉头只长啸。", 
            "此翁游戏无不为，忆昔金门大隐时。", 
            "大儿扈跸五柞馆，小儿从猎黄山陲。", 
            "红墙海户奇毛净，玉粒思秋北风劲。", 
            "诏赐从官尽击鲜，羽林年少知名姓。", 
            "一朝赭衣出国门，牛车万里探河源。", 
            "破讷沙头断行迹，康居城外愁人魂。", 
            "吾闻神仙狡狯不可当，此翁亦复非寻常。", 
            "作吏但未作仆射，流官讵止流夜郎。", 
            "即今七十材力强，子孙满前身乐康。", 
            "翁起弹筝余击缶，翁亟向前掩余口。", 
            "人生万事难具陈，卖字且换东家酒。"
        ], 
        "title": "卖字翁歌为方坦庵先生赋", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三月三日风刁刁，鲸鱼跋浪声悲号。", 
            "金焦极望不可渡，连樯巨筏何坚牢。", 
            "忆昨乞食射堂下，方孙二叟还相遭。", 
            "官衙蹋臂一大噱，话旧滚滚如波涛。", 
            "五丁二酉被驱使，秦碑汉篆供爬搔。", 
            "是夜满城作寒食，鲚鱼新傅吴娘糟。", 
            "程公爱客入骨髓，意便不欲留官醪。", 
            "老兵欲睡愁我曹，负墙耳语骂老饕。", 
            "别时拦街不肯散，约我上巳离城壕。", 
            "妙高台上一片石，可以痛饮歌《离骚》。", 
            "讵料此意那便遂，恶风浊浪心烦劳。", 
            "作诗一笑报二豪，毋令怀抱长忉忉。", 
            "晴雨岂妨吾作达，誓凌阊阖扬其尻。", 
            "诘朝米尽饿不死，直须足踏金山坳。", 
            "下视人世皆秋毫。"
        ], 
        "title": "三月三日山涂豹人约同上金山修禊阴雨不果长歌纪事", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "九秋江水平于掌，我公巨舰排空上。", 
            "柁楼被酒愿一言，历历为公叙畴曩。", 
            "忆昔鄙人甫束发，尔时长啸凌一往。", 
            "鹞子盘空陡健举，狮儿堕地飒森爽。", 
            "那知天上剩星辰，不信人间足厮养。", 
            "即云口吃善谈谐，况复肠肥工跳荡。", 
            "皇天澒洞运抢攘，从此诗书遂卤莽。", 
            "世许轻肥让后生，天留沟壑填吾党。", 
            "乍能牧豕学公孙，差许斗鸡逐袁盎。", 
            "公乎念我在泥涂，崧也作人本脏肮。", 
            "骥老宁羞刍秣恩，鹰饥不断风云想。", 
            "斯言虽狂公定赏，快若麻姑搔背痒。", 
            "歌阑万马忽然嘶，醉听催船鼓挝响。"
        ], 
        "title": "送大司马合肥公还朝长歌述怀", 
        "type": "古风", 
        "yun": "养"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四十男儿学干谒，朝游江淮暮吴越。", 
            "漫将衣食累朱门，讵有文章动金阙。", 
            "倦游屡岁赋归欤，故人相值还唏嘘。", 
            "劝我莫作千里客，留我共读三冬书。", 
            "忆别吴阊一年久，为我糟床压春酒。", 
            "入座争迎作赋才，当筵更觅弹筝手。", 
            "酒酣慷慨唤奈何，风光一往如流波。", 
            "女坟湖北莺犹少，短簿祠南雨正多。", 
            "君家奇书一千轴，锦袱牙签光历碌。", 
            "愿随潘左伴青缃，羞与金张斗华毂。", 
            "嗟余短鬓日苍浪，太息忧来未可忘。", 
            "鼓挝马槊差亦得，若问读书非我长。"
        ], 
        "title": "春日范龙仙前辈相约读书芝兰堂长句奉赠兼呈宋既庭李西渊金谷似王升吉钱宫声韩元少诸子", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "前年大水庐舍没，今年无雨井泉竭。", 
            "江南江北尽开河，官司夜点开河卒。", 
            "朝开河，暮开河，河身龟坼将如何？", 
            "千夫畚锸竞邪许，淤泥堆积成陂陀。", 
            "三日开一尺，五日开十步。", 
            "监河使者河上住，虎须锦伞一何怒。", 
            "岢峨大艑谁家子，枫林祭赛刲羊豕。", 
            "船头打鼓催发船，那得河中一杯水。", 
            "官舱骂吏吏骂夫，尔曹饱饭何为乎？", 
            "河夫闻言泪双堕，家贫路远夫常饿。", 
            "君不见河乾田焦冬复春，滂沱须赖皇天仁。", 
            "缺钗淘得送沽酒，官莫枉却开河人。"
        ], 
        "title": "开河", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风吹雨磨作丝，青鸠飞上缃梅枝。", 
            "野夫懒惰何所作，食指不动如悬槌。", 
            "朱门设食并叶我，蹒跚肯俟细马骑。", 
            "江南二月縠纹滑，雏莺才唤苟出篱。", 
            "鹅肪鸡蹠色映碗，野鲜海蚕膏流匙。", 
            "鯸鲐出水倍隽永，汁滓点滴成玻璃。", 
            "吴娘作脍攘皓腕，霍若跨马黄鲜卑。", 
            "赪盘高堆春雪乳，霜刀乱剁轻红肌。", 
            "老饕据几便啖嚼，上客辍食频嗟咨。", 
            "俱言鲑肝药人物，脱复下咽难为治。", 
            "我时放箸大嗢噱，所见毋乃诚偏陂。", 
            "诸君浙产旧滨海，鲎帆蜑雨恒迷离。", 
            "雪山一片吼蛟沫，紫飓万斛腥龙漦。", 
            "红蚶绿蛎顿顿食，鱼叉苎网家家持。", 
            "胡为睹此便瑟缩，却当属餍翻然疑。", 
            "岂逢王郎惧水厄，或误尔雅笺蟛蜞。", 
            "君不见鸣钟列鼎具五毒，藿食亦复谁期颐。", 
            "侯鲭染指讵俊物，禁脔垂涎非可儿。", 
            "羊羹熊蹯召大衅，何地不愁人命危。", 
            "我生堕地负骨格，深爪出目鳞之而。", 
            "孱躯要与麒麟斗，虫豸琐屑何能为。", 
            "幡然进七不相劝，腹腴独飨惭吾私。"
        ], 
        "title": "马殿闻筵上食河㹠作长句示湖中吴志伊诸子", 
        "type": "古风", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "施侯沃我以绿雪，不数壑源鹰爪奇。", 
            "啜余示我一幅画，长松十丈纷离披。", 
            "牙须蚴蟉猛兕跳，鳞鬣蹙踏苍龙驰。", 
            "抹眵询问谁所作，乃克肖此形支离。", 
            "答言柏枧一诗老，两手惯放枯松枝。", 
            "五日十日画一本，波涛舂激鼪鼯悲。", 
            "昨蒙携画脱相赠，令我久看忘饥疲。", 
            "子之作诗兴颇王，亦如此翁作画时。", 
            "请为拗笔写长句，配此秃干苍茫姿。", 
            "嗟乎吾家松树老无比，三年偃蹇空园底。", 
            "何时秉耒去锄理，矮茅檐下拾松子，不尔身入画里。"
        ], 
        "title": "题梅渊公画松为愚山先生赋", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江头旅店一月坐，蜗涎疥壁蝙蝠大。", 
            "街泥滑滑不肯乾，夜长挛缩谁能那。", 
            "急鼓拉杂恰二更，老客羁孤刚一个。", 
            "隔县故人归未归，路长力短徒歔欷。"
        ], 
        "title": "古歌留别季沧苇先生 其一", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江风吹客速如箭，车轮历碌过君县。", 
            "到门恰值君入门，失喜堕车狂欲旋。", 
            "老颠掀却头上笠，洗脚燎衣一相见。", 
            "呼朋连臂登君堂，我心明明镫烛光。"
        ], 
        "title": "古歌留别季沧苇先生 其二", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨冬堂堂岁欲徂，玉枪雪片椽烛粗。", 
            "春蚕食纸响不歇，倡予和女歌乌乌。", 
            "讵知一别即相见，陶陶孟夏重欢呼。", 
            "鸾飘凤泊辞乡国，索米不成饥亦得。"
        ], 
        "title": "古歌留别季沧苇先生 其三", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "主人饯客夜未终，乱鸦飒沓啼酸风。", 
            "腰下宝刀欲斫地，行间硬句真盘空。", 
            "男儿颠踣傥不死，负此一饭非英雄。", 
            "歌阑酒竭唾壶缺，大笑登车与君别。"
        ], 
        "title": "古歌留别季沧苇先生 其四", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "戊申蹑屩走碣石，公也正坐中书堂。", 
            "沙堤才下火城散，趣呼门士谭文章。", 
            "是年都城水大至，九门一望俱混茫。", 
            "忆公召饮恰七夕，浑河放溜声礌硠。", 
            "狂飙卷雨舞轩砌，树梢瓜蔓森开张。", 
            "我公挥麈坐自若，穿穴理窟雄辞场。", 
            "赋诗句必慑韩杜，阐性论足排荀扬。", 
            "顾谓小子汝可语，许汝负笈循我墙。", 
            "手书往复慰且诲，赫蹄每月盛一囊。", 
            "隆冬别公适梁宋，给我屝屦资我粮。", 
            "人生岁月算不得，破空乌兔何奔忙。", 
            "霍如庄叟快说剑，奋迅僄疾谁能当。", 
            "公归东山又十载，晞发暂驻恒山阳。", 
            "嗟予垂老倏遭际，献赋获缀鹓鸾行。", 
            "宣武门边赁老屋，与公旧邸还相望。", 
            "秋经向所命酒处，葡萄压架榴拆房。", 
            "佳节矧逢仍七夕，昔游瓜果真难忘。"
        ], 
        "title": "寄上柏乡魏贞庵先生", 
        "type": "古风", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凄凄华屋事，俯仰忆生存。", 
            "红药自成路，春流直到门。", 
            "王家无虎豹，楚畹有兰荪。", 
            "已识升沈理，方从荷论。"
        ], 
        "title": "冬日过农部伯父园亭感赋 其一", 
        "type": "古风", 
        "yun": "元"
    }, 
    {
        "author": "陈维崧", 
        "era": "清", 
        "subtype": "五言排律", 
        "text": [
            "萧晨憩高斋，水木迭清映。", 
            "绿筱卫华廊，红泉鉴明镜。", 
            "𡄸𡄸文禽喈，噭噭羁雌竞。", 
            "结衿更褰帷，疑义互谭诤。", 
            "图史何稠华，琴尊复幽靓。", 
            "仆类次公狂，近效长卿病。", 
            "秉志协崎崟，抗怀谢尘阱。", 
            "久客四节遒，多难百忧盛。", 
            "一随彼美游，披藻奋妍咏。", 
            "曛黑宁知疲，玉衡渐西柄。"
        ], 
        "title": "同邓孝威集许元锡雪庵仿康乐体", 
        "type": "排律", 
        "yun": "敬"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "春欲寒时雨正浓，小楼残烛话重重。", 
            "关山兄弟飘零后，同听吴江晓寺钟。"
        ], 
        "title": "春日吴阊杂诗", 
        "type": "绝句", 
        "yun": "冬"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "夜凉茉莉绽庭西，大有乡心不敢题。", 
            "谁界窗棂数行月，可堪啼煞汝南鸡。"
        ], 
        "title": "枕上口号", 
        "type": "绝句", 
        "yun": "齐"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "渚鸟汀花各自愁，清江一别两经秋。", 
            "东皇枉费无边绿，搓得溪头似鸭头。"
        ], 
        "title": "春暮杂忆和彭羡门韵", 
        "type": "绝句", 
        "yun": "尤"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "画师不见黄公望，暖翠晴岚尚插天。", 
            "何日结邻同种菊？溪锄对把破山前。"
        ], 
        "title": "题虞山友人种菊图（录一）", 
        "type": "绝句", 
        "yun": "先"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "二度牵衣送我行，《并州》才唱泪纵横。", 
            "生憎一片江南月，不是离筵不肯明。"
        ], 
        "title": "别紫云", 
        "type": "绝句", 
        "yun": "庚"
    }, 
    {
        "author": "陈维崧", 
        "era": "清", 
        "subtype": "七言绝句", 
        "text": [
            "天涯踪迹半旗亭，谱遍《龟兹》不忍听。", 
            "怜尔少年非失意，逢人也唱《雨霖铃》。"
        ], 
        "title": "赠歌者陈郎", 
        "type": "绝句", 
        "yun": "青"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "公子云间秀，才情不可当。", 
            "僧弥原是弟，公瑾尚呼郎。", 
            "赠我金条脱，随人蜡凤凰。", 
            "昨来成艳曲，流诵满平康。"
        ], 
        "title": "赠宋楚鸿", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "一片河桥月，经年照客舟。", 
            "不知春已尽，犹傍尔同游。", 
            "镫火烟中暝，人家水上浮。", 
            "浊醪拚醉倒，莫问大刀头。"
        ], 
        "title": "同梅杓司夜泊河桥", 
        "type": "律诗", 
        "yun": "尤"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "旅舍愁无那，浓秋把汝诗。", 
            "驿楼临水处，凉月挂城时。", 
            "更忆东淘客，吟成老泪垂。", 
            "乾坤二子在，萧飒莫深悲。"
        ], 
        "title": "赠汪舟次兼怀吴野人", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "雨脚今晨歇，翩然挈伴行。", 
            "径须谋薄醉，不可负微晴。", 
            "老屐缘村响，危桥趁涧成。", 
            "剪蔬兼斸笋，坚坐看经营。"
        ], 
        "title": "雨后同卢龙孙金廓明羊月生朱嗣殷过饮刘睿生家纪事", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "赐第南山近，为园下杜偏。", 
            "小儿二千石，中妇十三弦。", 
            "缓夜弹银甲，宜春贴锦钿。", 
            "几回行乐处，战伐自年年。"
        ], 
        "title": "冬日过农部伯父园亭感赋 其二", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "未了青才到，相看破客颜。", 
            "孤城郯子国，斜日马陵山。", 
            "柿叶遮残堠，荞花拥断关。", 
            "千秋征战地，旷望一追攀。"
        ], 
        "title": "郯城", 
        "type": "律诗", 
        "yun": "删"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "晓发盱眙县，烟岚极望遥。", 
            "东风吹泗水，残雪未全消。", 
            "乱岭藏山驿，微波拍板桥。", 
            "昔贤高咏处，遗迹自迢迢。"
        ], 
        "title": "盱眙", 
        "type": "律诗", 
        "yun": "萧"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "残城延古寺，细岸夹春塘。", 
            "寂寂落暝翠，幽幽闻野香。", 
            "花深垂钓客，竹罨浣衣娘。", 
            "趺坐少言说，吾师斋磬凉。"
        ], 
        "title": "圆通阁寺门即目", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "尔到睢阳郭，多应四节除。", 
            "难沾分岁酒，差胜寄家书。", 
            "久客妻孥瘦，长贫兄弟疏。", 
            "愁悰翻倒极，白发漫盈梳。"
        ], 
        "title": "京邸岁暮送其白弟暂返梁园即赴南昌郡幕 其一", 
        "type": "律诗", 
        "yun": "鱼"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "皖口还西上，庐峰紫翠偏。", 
            "江声连故国，驿路入新年。", 
            "铁树旌阳宅，红霞贾客船。", 
            "子安吟眺处，彩笔至今传。"
        ], 
        "title": "京邸岁暮送其白弟暂返梁园即赴南昌郡幕 其二", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "当代论兵会，谁人可擅场？", 
            "刘琨归朔北，孙策入丹阳。", 
            "一诺轻车骑，千言破混茫。", 
            "灵旗如仿佛，毅魄想飞扬。"
        ], 
        "title": "忆贵池吴师", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": "五言律诗", 
        "text": [
            "游子衣边雪，慈亲地下心。", 
            "都将苴杖泪，并作苦寒吟。", 
            "此意复谁识，当歌难自禁。", 
            "劳君霜夜弹，莫打失巢禽。"
        ], 
        "title": "将归留别练塘诸子", 
        "type": "律诗", 
        "yun": "侵"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "吴山吴水片帆开，驿使惊传江上梅。", 
            "君过侯嬴虚左待，我从宋玉大招回。", 
            "月明长水三江冷，雪满当湖万马哀。", 
            "同作征人怜更远，北风吹处一登台。"
        ], 
        "title": "余访子建东回而王谷从朝宗西去赋寄", 
        "type": "律诗", 
        "yun": "灰"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "当年镫火隔江繁，回首秦淮合断魂。", 
            "十队宝刀春结客，三更银甲夜开尊。", 
            "乱余城郭雕龙散，愁里江山战马屯。", 
            "今日凄凉依父执，乌衣子弟几家存。"
        ], 
        "title": "赠冒巢民先生", 
        "type": "律诗", 
        "yun": "元"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "迟日和风汎绿蘋，飞花落絮罥红巾。", 
            "此间帘影空于水，何处琴丝细若尘。", 
            "池上管弦三月饮，坐中裙屐六朝人。", 
            "独怜长板桥头客，白发淮南又暮春。"
        ], 
        "title": "招林茂之先生刘公㦷比部小饮红桥野园越日茂之先生赋诗枉赠奉酬", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "步屟间经占上方，岧峣金刹映寒塘。", 
            "青枫历历人千里，白月濛濛雁几行。", 
            "千古玉钩隋帝墓，一枝斑竹赞公房。", 
            "寺前正有关门水，尽日潺湲到影堂。"
        ], 
        "title": "过广陵福缘庵瞻礼德公遗像", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "紫蟹黄花节物新，他乡斗酒亦情亲。", 
            "樽前赖尔能吴语，泽畔怜余类楚臣。", 
            "夜月钿蝉弹法曲，秋风石燕说遗民。", 
            "江东年少休相问，七十何戡是旧人。"
        ], 
        "title": "赠吴人陈敬仲 其一", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "秣陵黛色接天浮，忆昔轻狂作冶游。", 
            "西曲名倡人窈窕，南朝公子态风流。", 
            "歌终绿帻楼头见，舞罢金丸袖口收。", 
            "二十余年成往事，秋槐落叶不胜愁。"
        ], 
        "title": "赠吴人陈敬仲 其二", 
        "type": "律诗", 
        "yun": "尤"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "贺老琵琶定老成，陇西门第旧知名。", 
            "百年台榭青苔没，一片江天白发生。", 
            "丝绣平原终有恨，玉为棋局岂忘情。", 
            "酒酣重说崎岖事，无数黄沙落雁声。"
        ], 
        "title": "赠吴人陈敬仲 其三", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "春云千缕卷灵绡，次第风光度绮寮。", 
            "最不分明惟燕语，绝无聊赖是花朝。", 
            "芜城作客肠应断，娄水怀人信转遥。", 
            "一树辛夷开未谢，夜来微雨更潇潇。"
        ], 
        "title": "花朝待毛亦史不至", 
        "type": "律诗", 
        "yun": "萧"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "古庙巍峨石兽蹲，胎簪、桐柏矗龙门。", 
            "涛冲古岸莓苔坼，派划长江竹箭浑。", 
            "四渎躬桓缠虎节，百王薪楗荐牺尊。", 
            "从来渭水称河胃，廷算深知费讨论。"
        ], 
        "title": "南阳怀古", 
        "type": "律诗", 
        "yun": "元"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "碧鸡霸府重人豪，金马都堂拥节旄。", 
            "万里丹崖凭管钥，三年彩笔杂弓刀。", 
            "苴兰质子槟榔酒，僰爨降王赤罽袍。", 
            "一自渡泸人不返，冠军城结怨云高。"
        ], 
        "title": "南阳追感彭禹峰先生（先生曾参藩滇海）", 
        "type": "律诗", 
        "yun": "豪"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "阿兄昔作临漳宰，飞盖西园继昔贤。", 
            "铜爵砚傍春判牍，鸬鹚坡上夜回船。", 
            "五湖归隐头今白，昨夜思君月正圆。", 
            "小弟邺城长侧帽，西陵歌舞事如烟。"
        ], 
        "title": "邺中怀旧临漳令万大士（大士，余表兄也）", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "格格沙禽拍野塘，离离苦竹上空墙。", 
            "投金濑在漾斜阳。", 
            "击絮□才怜伍员，浣纱溪又产夷光。", 
            "英雄生死繫红妆。"
        ], 
        "title": "浣溪沙 投金濑怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "垒石缘流一径斜，寺门幽似野人家。", 
            "西风黄叶响篱笆。", 
            "紫入鹦哥名是菊，红归鸦舅色如花。", 
            "僧雏竹下自煎茶。"
        ], 
        "title": "浣溪沙 偶憩清和庵即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋染包山树树苍，高低斜缀绛纱囊。", 
            "西风飘过满湖香。", 
            "未免为奴供饮啖，微闻有叟话沧桑。", 
            "霜红露白尽徜徉。"
        ], 
        "title": "浣溪沙 咏橘四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "髣髴轻躯十八娘，生憎柑子道家妆。", 
            "石榴裂齿也寻常。", 
            "擘罢春纤丹液冷，传来罗帕玉肌凉。", 
            "昨宵酒恶倍思量。"
        ], 
        "title": "浣溪沙 咏橘四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "船入荆溪思豁然，曾传此语自坡仙。", 
            "拟将种树遣萧闲。", 
            "今日亭台无楚颂，旧时橘柚满吴天。", 
            "风流人去一千年。"
        ], 
        "title": "浣溪沙 咏橘四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "藻耀霜林八月中，累累赪卵石湖东。", 
            "篾包箬裹满筠笼。", 
            "天上渴乌偷样好，铸成一点橘般红。", 
            "蓬莱夜半已曈昽。"
        ], 
        "title": "浣溪沙 咏橘四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "窈窕山塘半酒家，浣衣归去笑吴娃。", 
            "东风吹得绣裙斜。", 
            "琴几砑光麋绿竹，楸枰敲落水仙花。", 
            "碧纱窗影浸山茶。"
        ], 
        "title": "浣溪沙 山塘即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漭漭淮河杳似年，森森蚌岭远攒天。", 
            "风来吹作鲎帆圆。", 
            "柰熟叟擎千颗雨，柳浓儿浴一溪烟。", 
            "黄瓜凉粉趁墟船。"
        ], 
        "title": "浣溪沙 蚌埠即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "料峭春寒恰未消，鹁鸪啼急水迢迢。", 
            "半船微雨过枫桥。", 
            "荠菜绿平齐女墓，梨花雪压伍胥潮。", 
            "柳枝和恨一条条。"
        ], 
        "title": "浣溪沙 雨中由枫桥至齐门", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小立山塘玩暝烟，市楼灯火未阑珊。", 
            "暗中依约遇婵娟。", 
            "风里绣裙吹浪皱，雨馀红屐印泥圆。", 
            "一钩春月寺门前。"
        ], 
        "title": "浣溪沙 月夜虎邱纪所见", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "背郭沿溪路不遥，杏花村里菜花桥。", 
            "故人和燕定新巢。", 
            "药裹暖分花影晒，渔蓑闲受柳绵飘。", 
            "小楼长听雨潇潇。"
        ], 
        "title": "浣溪沙 陆上慎移居东郊二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水驿家家看打鱼，晴檐日日唤提壶。", 
            "知君高卧一愁无。", 
            "乍可小词填幼妇，不妨新论著潜夫。", 
            "明年花下引鹓雏。"
        ], 
        "title": "浣溪沙 陆上慎移居东郊二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "频笑王家九锡文，犊车麈尾事纷纭。", 
            "蔡充儿语最传闻。", 
            "每遣白公留阿素，却教坡老买朝云。", 
            "红闺若个不输君。"
        ], 
        "title": "浣溪沙 逮下为阎牛叟（牛叟兑阁遗徽曰，妻屡请纳妾,予不应，间置孔氏一妾,三年遣之,犹处女焉）赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拌蜡匀檀，搓得软罗圆皱。", 
            "西风抛打赭黄毬，堕高楼。", 
            "翠瓷红架贮清幽，分外宜秋。", 
            "凭皓腕，劈春绒，和麝粉，络床头。"
        ], 
        "title": "酒泉子 咏画上香橼为祖仁渊赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "已过秋千节，看汲冢、苔钱铺缬。", 
            "淇流咽，说古今兴灭。", 
            "比干庙、年年啼百舌，月与铜盘都缺。", 
            "愁恨织。", 
            "花落处，棠梨成血。"
        ], 
        "title": "天门谣  汲县道中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅压板桥玉皱，人隔寺墙香透。", 
            "昨朝花下约同游，散春愁。", 
            "准趁平芜携手，还傍粉帘赊酒。", 
            "今朝细雨太绵绵，且高眠。"
        ], 
        "title": "添字昭君怨  竹逸约过城南僧舍看梅以雨不果词以柬之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今夜月明江上，绿染吴天新样。", 
            "万家帘幕火微明，佛狸城。", 
            "一点瓜洲玉糅，半笏金山雪透。", 
            "乱帆飒飒响秋江，泻银泷。"
        ], 
        "title": "添字昭君怨 夜泊銮江", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "流苏小揭人初起，博山烟袅屏风里。", 
            "红日映帘衣，梁间玉剪飞。", 
            "回眸惊瞥见，笑倚门中扇。", 
            "准拟嫁文鸯，灯花昨夜双。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "象牙局上金星吐，香闺戏博红鹦鹉。", 
            "深院对挑棋，厌厌春昼迟。", 
            "娘输笼玉手，佯靠纱窗口。", 
            "细撚柳绵儿，花冠报午时。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银河斜坠光如雪，碧虚浅浸天边月。", 
            "月色太婵娟，行来刚并肩。", 
            "阑干浑倚倦，小漾裙花茜。", 
            "风细语难闻，亭亭双璧人。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "后堂恰与中门近，当时日傍飞蝉鬓。", 
            "犹记捉迷藏，水晶庭院凉。", 
            "侍儿前后逻，何计将他躲。", 
            "匿笑颤花枝，鞋尖露一丝。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "回廊碧甃芭蕉叶，鸭垆瑞脑薰犹热。", 
            "春笋抱琴弹，一行金雁寒。", 
            "声声松宝串，弹到昭君怨。", 
            "促柱鼓潇湘，风吹罗带长。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秦淮水阁多斑竹，平康院院烧灯读。", 
            "竹响似行人，檀郎回顾频。", 
            "恰逢红粉面，送茗来琼扇。", 
            "刚是早回头，夜深侬睡休。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梨花簌簌飞红雪，狸奴夜扑氍毹月。", 
            "物也解雄雌，教奴恣意窥。", 
            "潜踪殊未惯，猛被萧郎看。", 
            "羞走晕春潮，门边落翠翘。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "桃笙小拥楼东玉，红蕤浓亸春鬟绿。", 
            "宝篆镇垂垂，珊瑚钩响时。", 
            "花阴瑶屈戍，小妹潜偷觑。", 
            "故意绣屏中，剔他银烛红。"
        ], 
        "title": "菩萨蛮 题青溪遗事画册同邹程村彭金粟王阮亭董文友赋八首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风吹绿江南道，行人却说江南好。", 
            "红豆两三枝，低垂圣女祠。", 
            "渌波明似眼，来往人何限。", 
            "斜日运租船，西风跂脚眠。"
        ], 
        "title": "菩萨蛮 江行二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江流只向台城打，阅江楼上人非也。", 
            "对此正茫茫，烟波空断肠。", 
            "布帆摇铁鹿，碾破长江绿。", 
            "回首望台城，依稀横吹声。"
        ], 
        "title": "菩萨蛮 江行二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "撩人最是眉烟皱，勾人不在春弓瘦。", 
            "红烛奈他何，相看泪孰多。", 
            "别来浑不寐，梦里人谁至。", 
            "拚倚钿筝眠，娇音落枕边。"
        ], 
        "title": "菩萨蛮  和龚伯通寄于生用原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "舞馀叠得衫儿皱，酒阑趱得人儿瘦。", 
            "郎口似隋何，相思谎最多。", 
            "昨宵刚小寐，书与砧同至。", 
            "砧响伴人眠，寄书人那边。"
        ], 
        "title": "菩萨蛮 代于生答伯通仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "划波曾到西泠去，掠入绿痕难睡处。", 
            "疏簟杂眠鸥，真成自在游。", 
            "如今佳兴歇，闷过春三月。", 
            "刚见摘兰芽，山村又焙茶。"
        ], 
        "title": "菩萨蛮  春日忆西湖次陆荩思徐竹逸倡和原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银铃油幕安排巧，刚刚只等花期早。", 
            "闻说药栏东，娇香将晕红。", 
            "连朝天欲雨，苦勒春寒住。", 
            "何日一枝开，侬应侧帽来。"
        ], 
        "title": "菩萨蛮 柬云臣讯牡丹消息", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "堂前劝酒清尊急，阑前著雨红妆湿。", 
            "多分酒醒时，娇香和泪辞。", 
            "留花花不可，索性将花躲。", 
            "拚做薄情人，恹恹睡一春。"
        ], 
        "title": "菩萨蛮  云臣招看牡丹以雨未赴小词奉柬并柬是日赏花诸子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水宿弭旅情，挂席愆宾饯。", 
            "泄云映寒涘，绪风扇轻艑。", 
            "暝增梁溪深，霁觉胥台缅。", 
            "棹歌写风波，群动互辗转。", 
            "沙鸨伫空明，江菼覆清浅。", 
            "红泉雨后流，白露草间泫。", 
            "周览虽言烦，幽默亦云阐。", 
            "远望姑苏城，绮罗若在眼。", 
            "舞基想馀粉，歌梁痗遗啭。", 
            "餐霞趣未慰，折麻务堪践。", 
            "寄谢区中缘，扬舲恣婉娈。"
        ], 
        "title": "早发望亭", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔余丙申岁，读书长洲县。", 
            "章华宋大夫，相与共笔砚。", 
            "夹河幽巷绕，入市清溪漩。", 
            "风物本芳嘉，追随悉英彦。", 
            "刘惔宋家邻，尤与陈生善。", 
            "流连说生平，跌宕多顾盼。", 
            "君也性温慎，十步必缱绻。", 
            "及其感慨时，焱然闪岩电。", 
            "酷爱《湖海集》，搜录日不倦。", 
            "虿尾与银钩，错落铺黄绢。", 
            "吴城七月秋，别我赴京甸。", 
            "同门八九人，联袂临流饯。", 
            "君时醉起舞，长袖风中卷。", 
            "赠以珊瑚鞭，饰以黄金钿。", 
            "莫矜红颜好，宫中妒娇面。", 
            "莫言白璧完，连城轻自眩。", 
            "运至慕荣华，愁来忆贫贱。", 
            "刘生方策名，欻遘贤关变。", 
            "是时盛苞苴，富人工汲援。", 
            "铜山砉然开，中有集贤院。", 
            "乌裸作主司，郑白朕翩荐。", 
            "谁令黔娄生，误厕时流选。", 
            "昆冈一旦焚，玉石何由见？", 
            "刘生恬淡人，竟受谗言煽。", 
            "白月照阛扉，不是昭阳殿。", 
            "凄凄范蔚宗，恻恻书团扇。", 
            "戍君玄菟郡，插君白羽箭。", 
            "君躯绝短小，何以能征战？", 
            "君身非金石，何以堪忧怨？", 
            "刘琨绕指柔，夙昔曾百炼。", 
            "江东西风起，莼鲈可以膳。", 
            "待君君不来，泪下如流霰。"
        ], 
        "title": "刘逸民隐如", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嘉隆以后论文笔，天下健者陈华亭。", 
            "梅村先生住娄上，斟酌元化追精灵。", 
            "忆昔我生十四五，初生黄犊健如虎。", 
            "华亭叹我骨格奇，教我歌诗作乐府。", 
            "二十以外出入愁，飘然竟从梅村游。", 
            "先生呼我老龙子，半醉披我赤霜裘。", 
            "此生阑入铜驼路，可怜老作《江南赋》。", 
            "头上不畏咸阳王，眼前只认丁都护。", 
            "晚交许子怀抱开，看尔不合长悲哀。", 
            "手提一诗来赠我，十幅错落红玫瑰。", 
            "我年三十馀，清狂爱儿戏。", 
            "旁人见我笑不休，安知我有填膺事。", 
            "日间击鼓夜击鲜，行乐安得千万年。", 
            "何肯龌龊学章句，三日新妇殊可怜。", 
            "许子赠诗逾一月，念欲报之久不发。", 
            "昨宵饱看冒家灯，一寸管城老龙渴。", 
            "掀髯狂作许生歌，食纸春蚕响不歇。", 
            "明朝归客正扬舲，海色苍茫青更青。"
        ], 
        "title": "酬许元锡", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "人云蜀道如青天，君家乃在青天上。", 
            "蚕丛鸟道不得归，一度思归一惆怅。", 
            "去年石头城，道遇李谪仙。", 
            "手持白玉麈，囊乏青铜钱。", 
            "一言称意百不愁，邀我直上秦淮之酒楼。", 
            "城南杨花白如雪，一一乱扑胡姬裘。", 
            "笑谓金陵姬，何似巫山女？", 
            "十年枉作《剑阁铭》，白盐赤甲奈何许！", 
            "昔住锦官城，乐事不可当。", 
            "木棉花发处，斜对碧鸡坊。", 
            "桃笙賨布居民卖，蒟酱江鱼过客尝。", 
            "此时二月粉水香，巴僮巴女发浩唱。", 
            "赕钱夜市成都酒，歈歌春赛武都王。", 
            "别来旧事心茫茫，传闻李特屠残疆。", 
            "卧龙跃马竟谁是，天彭井络空苍凉。", 
            "前者百丈船，牵过钟山郭。", 
            "忽见三巴人，欻然万金落。", 
            "诸葛祠堂尽棘榛，谯周子弟俱俘掠。", 
            "当时婉娈直铜龙，都堂香药掖门松。", 
            "自从丧乱著芒屩，飘零已复成吴侬。", 
            "一身虽在不自保，何况盗贼多于蜂。", 
            "瞿塘恶浪千万重，念之只复愁心胸。", 
            "安能吹我落天外，蹲鸱饱作西川农。", 
            "语君且饮勿愀怆，眼前万事太卤莽。", 
            "故里新年栈道开，官军已缚邛笮长。"
        ], 
        "title": "赠李研斋太史", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杭州八月秋风早，极目江头皆白草。", 
            "凤山门前铁骑横，花马营中水泉好。", 
            "阿谁黄须称奚官，白靴毳帐红罽袄。", 
            "是日牵来一万匹，云锦连天色杲杲。", 
            "钱塘江渚多菰蒲，晴江空翠微卷舒。", 
            "嬉游尽向此间去，边儿十岁名花奴。", 
            "忽闻一声吹觱篥，千群争放桃花驹。", 
            "红泉骀宕自然丽，凡鬃灭没何其都。", 
            "一匹娇嘶一匹啮，十匹骄矜汗流血。", 
            "须臾五花浮满红，万顷寒涛蹴飞雪。", 
            "龙堂少女神悄绝，雾鬣烟蹄半明灭。", 
            "少焉不动齐徜徉，江流欲静江云凉。", 
            "极浦湘娥鼓文瑟，中流江妾拖红裳。", 
            "此时观者倾城国，中有军人泪沾臆。", 
            "自言十五隶金吾，滁阳苑马亲承直。", 
            "犹见先皇校猎时，金风初到万年枝。", 
            "青骢细食雕胡饭，翠拨轻笼杨柳丝。", 
            "天育忽逢沧海变，从此麒麟罢欢宴。", 
            "苜蓿翻栽太液池，骅骝直上昭阳殿。", 
            "紫台青海日从征，马上琵琶塞上情。", 
            "温泉十载无消息，忍唱钱塘《浴马行》。"
        ], 
        "title": "钱唐浴马行", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鲤鱼风打江潮利，五月荆州估船至。", 
            "船载沙门宝月师，附得枞阳故人字。", 
            "我家垩庐同鸡栖，负薪昼夜孤儿啼。", 
            "开函伸纸未及半，申胡觱栗声酸嘶。", 
            "书亦不能读，泪亦不能止。", 
            "忆昔芳华十五时，与君同作金陵子。", 
            "金陵九门门九重，白靴校尉如游龙。", 
            "贱子文名杨德祖，先君风表郭林宗。", 
            "三千宾客遨游遍，流兔飞英谁不羡。", 
            "家伎新传张敞眉，游童暗认王珉扇。", 
            "桐山诸子尽江萧，侨寓家家朱雀桥。", 
            "风暖侯家春击鼓，月明戚里夜吹箫。", 
            "樱桃小幄沉香火，杨柳藏乌门不锁。", 
            "密约呼鹰出每迟，私邀盘马期常左。", 
            "此日清流气绝尘，此时修竹弹文新。", 
            "诸王已见愁签帅，郡国还闻捕党人。", 
            "阿童江上军船动，毳帐连天驰绣鞚。", 
            "一载昭阳恨已经，两朝太学知何用？", 
            "怜我袁家一悯孙，拾橡萧萧归墓门。", 
            "君不见孙郎战没周郎老，龙眠前辈独君好。", 
            "君家尚有始兴公，卧看祗园生白草。"
        ], 
        "title": "得桐城方尔止先生四月二十九日书感赋兼怀密之先生", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "猎猎朔风翻毳帐，营门紫马屹相向。", 
            "陈生醉拗珊瑚鞭，蹀躞闲行朱雀桁。", 
            "顾家望近尺五天，顾家父子真好贤。", 
            "开门揖客客竟入，留客不惜青铜钱。", 
            "玉缸泼酒酒初压，秦筝促柱弹银甲。", 
            "绿鬟小史意致闲，却爱微红添宝鸭。", 
            "陈生此时闻妙香，欲言不言神茫茫。", 
            "心知此香世间少，得非迷迭兼都梁？", 
            "主人重取兰膏爇，此香旧事还能说。", 
            "忆昔初赐长安街，金瓯天下犹无缺。", 
            "至尊桂殿日斋居，千首青词锦不如。", 
            "绿章夜上龙颜喜，第一勋名顾尚书。", 
            "嵯峨紫塞榆关道，白雁黄沙风浩浩。", 
            "万马奔腾夜有声，三关萧瑟春无盗。", 
            "尚书辛苦镇居延，络绎黄封赐日边。", 
            "非关小物君恩重，为许名香国史传。", 
            "镂金小盒宫门出，中涓一骑红尘疾。", 
            "亲题万颗小金丸，犹是昭阳内人笔。", 
            "只今沧海已成田，留得天香几百年。", 
            "拢来绮袖人谁问，熏罢银篝味不全。", 
            "白杨已老尚书墓，世间万事都非故。", 
            "主人语罢客亦愁，留客牵衣客不住。", 
            "君不见客衣零落讵堪论，半渍香痕半泪痕。", 
            "忍看天宝年间物，我亦东吴少保孙。"
        ], 
        "title": "顾尚书家御香歌", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "熹宗之朝盗窃柄，国事稠浊由诸阉。", 
            "刊章告密满天下，劫火烈烈昆冈炎。", 
            "忠端骨鲠置牢户，少保强项遭髡钳。", 
            "《三朝要典》乱白黑，尔曹病热徒狂谵。", 
            "膺滂之后爱名节，翁与吾父均酸咸。", 
            "忠泉出井流不涸，孝笋拔地天能参。", 
            "东都坛墠立名字，西园邸阁纷袿襜。", 
            "怀宁乱贙老逾怒，矫尾直拂钟山岩。", 
            "我师秋浦魁垒士，便树颐颏张须髯。", 
            "一呼袒裼暴猛兽，笔阵霍若霜锋铦。", 
            "妖么得志逞报复，一网尽矣心所甘。", 
            "王师南下明社屋，人头畜鸣尽夷歼。", 
            "四十年来市朝换，曜灵急景奔惊帆。", 
            "崇文门外党碑倒，沙石磨治苔纹嵌。", 
            "平生先子胶漆友，半作黄叶经秋芟。", 
            "晨星落落只翁在，开元轶事馀谁谙？", 
            "先朝钩党有本末，冰玉硌礐秋阳暹。", 
            "今人往往咎过激，毋乃丑正丛讥谭。", 
            "呜呼吾父没已久，墓门郁郁愁松杉。", 
            "累翁一片道旁碣，请放健笔为雕镵。"
        ], 
        "title": "寄黄黎洲先生求为先人志墓", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "御柳宫莺媚远天，金箫玉管醉离筵。", 
            "青春佐郡名方起，彩笔题诗句可传。", 
            "两岸野花弦子国，五更新月楚人船。", 
            "黄州尔去应怀古，铁戟消沈又几年。"
        ], 
        "title": "送钱塘翁武原同知黄州", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "小弟朝来别我行，正逢京国逼清明。", 
            "一鞭晚宿临洺驿，三月人归上党城。", 
            "远道梦随春水阔，微官装抵柳花轻。", 
            "阿兄索米尤堪哂，可及哦松格调清。"
        ], 
        "title": "送子万弟还黎城署", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "四围铃铎响刁骚，一线穿云缔搆牢。", 
            "且以登楼当戏马，何妨啜茗代持螯。", 
            "天连赵魏晴俱出，松历金元腊更高。", 
            "目断昆明池畔将，何时归镫压靴刀。"
        ], 
        "title": "九月十九日同贲黄理田公燮登慈仁寺内毗卢阁分赋登高二韵录一", 
        "type": "律诗", 
        "yun": "豪"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "周侯池畔树苍苍，遗碣岧峣屹此乡。", 
            "哀诔南朝颜特进，碑铭东汉蔡中郎。", 
            "千秋定论归青史，一夜悲风起白杨。", 
            "此日踌躇肠欲断，漳南高冢亦昏黄。"
        ], 
        "title": "捧读石斋黄公所撰先少保神道碑赋此追感", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "当时彩笔撼江关，数子声名天地间。", 
            "讵料文章遭贝锦，偏教冰雪炼朱颜。", 
            "廿年苦语三更尽，万里流人二月还。", 
            "不信娥眉真见赎，感恩我亦泪潺湲。"
        ], 
        "title": "喜汉槎入关和健庵先生原韵", 
        "type": "律诗", 
        "yun": "删"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "百二山河极望残，一门群从尽南冠。", 
            "谁怜鹦鹉笼中语，大有琵琶塞上弹。", 
            "寂寞金鸡双阙迥，飘零石马七陵寒。", 
            "锒铛夜宿昭阳殿，疑作西宫月影看。"
        ], 
        "title": "秋日怀幔亭先生二首 其一", 
        "type": "律诗", 
        "yun": "寒"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "秋色苍茫上佩刀，故人消息梦魂劳。", 
            "石城剧报收袁粲，鲁国惊闻捕孔褒。", 
            "雪窖羝羊双涕泪，锦官杜宇一悲号。", 
            "好凭万骑平南将，急趁江风挂战袍。"
        ], 
        "title": "秋日怀幔亭先生二首 其二", 
        "type": "律诗", 
        "yun": "豪"
    }, 
    {
        "author": "陈维崧", 
        "era": "清", 
        "subtype": "七言律诗", 
        "text": [
            "祖母秦州父锦州，卢家少妇又邗沟。", 
            "百年骨肉抛三地，万死悲哀并九秋。", 
            "欲赠愧无银络索，将离怕听钿箜篌。", 
            "汉庭早晚流人赦，望尔归鞭度陇头。"
        ], 
        "title": "送张若水出关", 
        "type": "律诗", 
        "yun": "尤"
    }, 
    {
        "author": "陈望曾", 
        "era": "清", 
        "subtype": null, 
        "text": [
            "新词为报杖乡时，儒雅风流信有之。", 
            "松柏后凋留劲节，梅花初放见清姿。", 
            "且凭岁月增诗卷，莫感沧桑到酒卮。", 
            "料识辋川风景好，称觞我愧阻天涯。", 
            "林下优游却羡君，当年逸少况能文。", 
            "青箱世业高门在，白发穷经一席分。", 
            "野鹤閒云原自适，凤毛麟趾更空群。", 
            "眼前莫叹韶光老，应有中书总右军。"
        ], 
        "title": "友竹仁兄六十荣寿赋此志祝", 
        "type": "古风", 
        "yun": null
    }, 
    {
        "author": "陈授", 
        "era": "清", 
        "subtype": null, 
        "text": [
            "泛棹入明湖，清晨风习习。", 
            "微浪碧生鳞，远山青拱揖。", 
            "蒲声入耳秋，荷气侵衣湿。", 
            "燕乳尚双飞，鹭拳方独立。", 
            "胜境览周遭，佳辰时宴集。", 
            "少妇郁金堂，功臣汤沐邑。", 
            "愿言思古人，遐哉不可及。"
        ], 
        "title": "游莫愁湖", 
        "type": "古风", 
        "yun": "缉"
    }, 
    {
        "author": "陈崇牧", 
        "era": "清", 
        "subtype": null, 
        "text": [
            "司业归河中，昌黎叙斯传。", 
            "泉明去柴桑，亦仰二疏贤。", 
            "安静实循良，廉退景古先。", 
            "所以振奇人，饮马亦投钱。", 
            "处贵在能贫，无求泽乃延。", 
            "王侯昔下车，军符如火煎。", 
            "赈灾劳借箸，惩贪戒告缗。", 
            "以此宽大政，疲氓稍息肩。", 
            "一朝解尘缨，厌作出山泉。", 
            "岂徒宦情淡，耻与俗吏缘。", 
            "诗卷如牛腰，讼庭有鱼悬。", 
            "天末来清风，请续归兮篇。"
        ], 
        "title": "送王云裳大令奉调赴省", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "驱车昨过田真里，千年想像荆花紫。", 
            "今日广陵城，惟君继令名。", 
            "休歌一斗粟，羡汝东西屋。", 
            "准拟到华堂，来眠大被旁。"
        ], 
        "title": "菩萨蛮 遥题广陵吴元式棣友堂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满城争放花千朵，狂夫那肯家中坐。", 
            "才得过西邻，东家唤又频。", 
            "径须冲酒去，那怯廉纤雨。", 
            "日日为花颠，何曾让少年。"
        ], 
        "title": "菩萨蛮  过云臣宅看牡丹归有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "濒行不折阊门柳，殷勤只劝皋桥酒。", 
            "笑指岁寒图，交情如不如。", 
            "领君珍重意，树乃犹如此。", 
            "题罢上归船，孤帆入暝烟。"
        ], 
        "title": "菩萨蛮 吴门将归为姜学在题岁寒图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年时斗酒红栏下，一丛姹紫真如画。", 
            "今日画花王，依稀洛下妆。", 
            "徐熙真逸品，浅晕葡萄锦。", 
            "挂在赏花天，狂蜂两处喧。"
        ], 
        "title": "菩萨蛮  为竹逸题徐渭文画紫牡丹", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年年惯作他乡客，今年怕与花离别。", 
            "花也替侬愁，春江无尽头。", 
            "不如双粉蝶，镇日团花侧。", 
            "花发唱骊歌，人归花若何。"
        ], 
        "title": "菩萨蛮 将发吴门时庭际海棠盛开用香严词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万山槲叶西风起，黛痕滴入衫痕里。", 
            "砚匣净无尘，依稀陆子春。", 
            "他时须献赋，细马朝天去。", 
            "相映柳毵毵，宫娥报捲帘。"
        ], 
        "title": "菩萨蛮  为友人题像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虎坊桥畔逢唐举，西风酌酒为君语。", 
            "齃鼻与魋肩，何尝直一钱。", 
            "浮云卿眼见，富贵非吾愿。", 
            "酒尽拨三弦，狂歌菩萨蛮。"
        ], 
        "title": "菩萨蛮 燕市赠相者", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "悼亡才写菖蒲幅，定情又索消魂曲。", 
            "淮估附书来，红椷和笑开。", 
            "鹊桥填已久，侬是催妆手。", 
            "老去漫情多，颠狂奈尔何。"
        ], 
        "title": "菩萨蛮 为阎牛叟新纳姬人催妆二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雕香刻翠飞琼像，多时供在妆楼上。", 
            "拣个女如花，纤腰同拜他。", 
            "白家蛮柳在，浅漾东风外。", 
            "情绪惯瞒伊，欺他尚小时。"
        ], 
        "title": "菩萨蛮 为阎牛叟新纳姬人催妆二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "邯郸年少春衫绿，鸣筝竞唱棠村曲。", 
            "檀板鹧鸪天，丛台月正圆。", 
            "谢公犹子在，才调空群辈。", 
            "谁爱紫罗囊，书签玳瑁装。"
        ], 
        "title": "菩萨蛮 赠梁陶侣 棠村夫子小阮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风急楚天秋，日落吴山暮。", 
            "乌桕红梨树树霜，船在霜中住。", 
            "极目落帆亭，侧听催船鼓。", 
            "闻道长江日夜流，何不流侬去。"
        ], 
        "title": "卜算子 阻闸瓜步", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一群荡子扬州住，帘底红牙。", 
            "门畔金车，邀笛藏钩乐事赊。", 
            "如何短李先辞我，云有吴娃。", 
            "生小如花，日上江楼候客楂。"
        ], 
        "title": "采桑子 送李云田之吴门迎侍儿扫镜二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "我言息国夫人好，何不归哉。", 
            "早到妆台，湘水今秋绿胜苔。", 
            "君言聊复为欢耳，谜语应猜。", 
            "庄语非诙，神物须知是手推。"
        ], 
        "title": "采桑子 送李云田之吴门迎侍儿扫镜二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "回思吮粉调铅日，紫菂缃芽。", 
            "露蕊烟葩，压倒南唐落墨花。", 
            "杜兰香去多时了，碎绵零纱。", 
            "飘泊谁家，剩有眉楼小篆斜。"
        ], 
        "title": "采桑子 题画兰小册 兰为横波夫人所绘 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "后堂丝管亲曾醉，衮遍筝琶。", 
            "舞煞蛮靴，百幅红兰出内家。", 
            "左徒弟子今谁在。", 
            "只有章华。", 
            "沦落天涯，忍看灵均九畹华。"
        ], 
        "title": "采桑子 题画兰小册 兰为横波夫人所绘 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画师貌出高人态，梧竹澄鲜。", 
            "庭户萧然，道是诗颠并酒颠。", 
            "玉山百罚颓唐甚，醉汉琼筵。", 
            "纱帽微偏，击唾壶歌宝剑篇。"
        ], 
        "title": "采桑子  题潘晓庵斗酒百篇小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今年明月无情甚，偏向江东。", 
            "只照军容，不放银花万树红。", 
            "凤城飞下征南骑，一片刀弓。", 
            "铁甲呼风，愁杀思乡沈侍中。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轻轻过了元宵也，春雪才融。", 
            "零雨还濛，雨细如愁糁碧空。", 
            "孤灯炙罢和衣睡，莫打晨钟。", 
            "绣毂银骢，准拟今宵梦里逢。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "何人又唱安公子，汉苑烟浓。", 
            "魏寝霜封，犵岭蛮乡一万重。", 
            "雪消巴蜀添春水，谁驾艨艟。", 
            "陡起鱼龙，此夜横江有阿童。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "早年丧乱曾尝过，复壁为佣。", 
            "城旦为舂，儿女宵啼贼火红。", 
            "回头三十年前事，笺恳天公。", 
            "衰鬓如蓬，莫遣咸阳又举烽。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杜陵诸弟飘零甚，几阵离鸿。", 
            "捩影长空，燕市梁园类转蓬。", 
            "后湖一雁尤酸楚，竟逐晨风。", 
            "一去无踪，雨打夭桃坠冷红。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "添丁屈指今三岁，未识而翁。", 
            "睡去朦胧，耳畔呼耶语句工。", 
            "关河梗绝书难达，何日相逢。", 
            "绣褓亲缝，颠倒天吴短褐中。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有人来自尚书墓，燕子楼中。", 
            "红粉成空，树树衰杨夜起风。", 
            "非公人尽嫌余懒，絮酒难从。", 
            "疏散谁容，头白羊昙路已穷。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨冬并说西樵死，送尽英雄。", 
            "祇剩衰翁，寒日西颓贯白虹。", 
            "从兹东海无奇气，鱼眼波红。", 
            "鳌背霜浓，瑶岛琼台何处峰。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年来怕作伤心句，双袖龙钟。", 
            "左耳新聋，莫把箜篌唱懊侬。", 
            "不如且作消愁计，卖药无终。", 
            "鬻畚山东，自署人间亡是公。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今朝吾弟悬弧日，四十匆匆。", 
            "谁荐扬雄，谒者监门孰与通。", 
            "耦耕毕竟家山好，山黛初浓。", 
            "杏靥才烘，迟汝风光一笑同。"
        ], 
        "title": "采桑子 正月二十日从吴天石处获读纬云弟京邸春词因和其韵声情拉杂百感风生一夕遂得十首不自知其所云也 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当时惯做销魂曲，南院花卿。", 
            "北里杨琼，争谱香词上玉笙。", 
            "如今纵有疏狂兴，花月前生。", 
            "诗酒浮名，丈八琵琶拨不成。"
        ], 
        "title": "采桑子 吴门遇徐松之问我新词赋此以答", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "郁金堂后相思树，花月珑璁。", 
            "庭院迷濛，凤胫兰膏潋滟红。", 
            "双心一气沈香火，娇小乌龙。", 
            "斜压薰笼，笑尔葡萄宝幔空。"
        ], 
        "title": "采桑子 为汪蛟门舍人题画册十二帧 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "是何年少朝天客，火满东华。", 
            "漏歇南衙，蝶梦才归尚恋花。", 
            "麝衾兽炭团花褥，休数其他。", 
            "一例豪奢，不是田家即窦家。"
        ], 
        "title": "采桑子 为汪蛟门舍人题画册十二帧 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "八盘腻手香蝉委，红粉轻调。", 
            "画的轻描，直得春魂为尔销。", 
            "道书偏怪郎耽读，百幅霞绡。", 
            "十斛龙膏，何必蓬山访碧桃。"
        ], 
        "title": "采桑子 为汪蛟门舍人题画册十二帧 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "李皇周后年双小，玉树宫墙。", 
            "金缕鞋帮，胆怯潜提出洞房。", 
            "秣陵往事千年矣，如此疏狂。", 
            "莫管兴亡，便破家山也不妨。"
        ], 
        "title": "采桑子 为汪蛟门舍人题画册十二帧 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "金笼鹦鹉新来哑，柳样腰身。", 
            "月样精神，小小房栊少四邻。", 
            "只愁绕院千竿碧，戛触疏筠。", 
            "断续停匀，几阵琤琮似有人。"
        ], 
        "title": "采桑子 为汪蛟门舍人题画册十二帧 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "浪花槅子冰纹槛，绿沁肌肤。", 
            "凉浸眉须，还有炎威半点无。", 
            "水明楼上人梳裹，旁立鸦雏。", 
            "秀鬋清矑，爱看荷盘泻露珠。"
        ], 
        "title": "采桑子 为汪蛟门舍人题画册十二帧 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苍松陡作金虬舞，似此云山。", 
            "不像人间，嵓畔相逢吴綵鸾。", 
            "情缘未了前尘在，扇子团圞。", 
            "暗惜韶颜，饭罢胡麻趁早还。"
        ], 
        "title": "采桑子 为汪蛟门舍人题画册十二帧 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鹧鸪斑晕鸬鹚杓，玉润犀香。", 
            "酒圣诗狂，浓淡屏山墨几行。", 
            "牙签叠架粗于笋，蕃锦珠囊。", 
            "宋榻唐装，也抵豪门笏满床。"
        ], 
        "title": "采桑子 为汪蛟门舍人题画册十二帧 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红樱斗帐空如水，烟月罗罗。", 
            "人到南柯，一片松涛枕畔过。", 
            "雀翘蝉鬓端然坐，裙带微挼。", 
            "纤指频呵，甚处巫云入梦多。"
        ], 
        "title": "采桑子 为汪蛟门舍人题画册十二帧 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "簟纹绿暖玻璃皱，极望芙蕖。", 
            "来往谁欤。", 
            "风幔烟桡满太湖。", 
            "琐儿不忿双栖鸭，波溅红襦。", 
            "潮晕春酥，阿姊身边竟有夫。"
        ], 
        "title": "采桑子 为汪蛟门舍人题画册十二帧 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "搓酥滴粉瑶台侣，要使微赪。", 
            "戏问幽情，眉黛全低恚旋成。", 
            "红丝蝇拂拈来打，何事干卿。", 
            "口语偏轻，薄怒徐回媚转生。"
        ], 
        "title": "采桑子 为汪蛟门舍人题画册十二帧 其十一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "盈盈对坐翻经史，琳笈琼函。", 
            "粉印脂钤，夜冷春葱下几签。", 
            "在旁蜡烛能知状，茗苦香甜。", 
            "月小风纤，咏絮才高笑撒盐。"
        ], 
        "title": "采桑子 为汪蛟门舍人题画册十二帧 其十二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当年此地，销魂人记销魂事。", 
            "妙舞轻歈，不是柔奴定态奴。", 
            "西风古道，二十年来人渐老。", 
            "漠漠迢迢，秋雨重经红板桥。"
        ], 
        "title": "减字木兰花 秋雨过红板桥", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江南江北，握手相看那易得。", 
            "今夜重逢，翠筱黄花伴烛红。", 
            "浮杯大嚼，顾我何如家弟乐。", 
            "车马湖边，明日西风绝可怜。"
        ], 
        "title": "减字木兰花 渡江宿弟斐玉家", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "佛狸城下，兄弟禅房通夜话。", 
            "红土山头，兄往吴陵弟亳州。", 
            "一鞭春暮，重过竹西三日住。", 
            "江上斜晖，弟作归人兄未归。"
        ], 
        "title": "减字木兰花 广陵旅邸送三弟纬云南归", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "前年飞絮，我到故园君已去。", 
            "今岁青山，君又南行我未还。", 
            "吴云郢树，泪洒临歧无一语。", 
            "再唱离歌，六幅蒲帆奈汝何。"
        ], 
        "title": "减字木兰花 送四弟子万", 
        "type": "词", 
        "yun": null
    }, 
    {
        "author": "陈寅", 
        "era": "清", 
        "subtype": null, 
        "text": [
            "黄云惨惨日不旿，回风卷地沙乱舞。", 
            "是谁怨气激为惊涛声沸天，中有十万八千兵民鬼声苦。", 
            "舟人告余云是新战场，停舟欲睹不忍睹。", 
            "我闻去年此地生妖氛，登岸茫茫询田父。", 
            "田父涕泣为余言，吾乡本是繁华土。", 
            "鳞镶栉比十余里，水陆交冲纳商贾。", 
            "百年涵煦荷国庥，自幼不闻喧战鼓。", 
            "去年妖星落山左，一方如遇白额虎。", 
            "闻风早避脱罗网，踉跄不及身被虏。", 
            "天兵迅捷如雷霆，摧枯折朽遂立剖。", 
            "昆冈玉石同时焚，血肉纷纭那堪数。", 
            "僵尸相属流水红，百里而外犹臭腐。", 
            "岸上白骨堆如山，往往野犬相搏取。", 
            "豺狼已尽狡兔死，逋逃稍稍望衡宇。", 
            "行人归来失旧庐，居者失业富者窭。", 
            "金堂珠箔沈灰烬，碧槛丹楹乱罂甒。", 
            "夜来四野飞青磷，飘飘忽忽散复聚。", 
            "亢戾之气薰苍穹，自冬徂夏天无雨。", 
            "陌陇枯槁麦不秋，饮食同以供三釜。", 
            "四父田父尔勿忧，庙谟日夜廑编户。", 
            "大臣承旨加恩施，不惜帑金用安抚。", 
            "伫看匝地黄云开，甘霖叠沛若膏乳。", 
            "天今福汝善良民，彧彧与与实仓庾。"
        ], 
        "title": "黄云歌", 
        "type": "古风", 
        "yun": "麌"
    }, 
    {
        "author": "陈寅", 
        "era": "清", 
        "subtype": null, 
        "text": [
            "暴雨下注湍飞山，众河上决涛连天。", 
            "五月六月苗稼残，千顷万顷沟壑宽。", 
            "民居荡析屋不完，釜突湿烂薪难然。", 
            "高田浸巨蛙黾喧，长阡风腥鼋蛟蟠。", 
            "天灾荐臻如竖缠，洪流降割同尧年。", 
            "我困青毡无一钱，目击道殣忧百煎。", 
            "八口尚难安饱温，千厦乌能庇饥寒。", 
            "蔽日不散云冥顽，朝来又见东霞轩。"
        ], 
        "title": "沟壑行", 
        "type": "古风", 
        "yun": null
    }, 
    {
        "author": "陈培脉", 
        "era": "清", 
        "subtype": null, 
        "text": [
            "一年相逢在辇下，秋雨槐花对僧舍。", 
            "同时献策不见收，剧饮淋漓共悲咤。", 
            "一年相逢在济南，拥炉未尽深宵谈。", 
            "乌啼晓霜催别绪，送君道上鞭羸骖。", 
            "一年相逢在淮口，我挂征帆方疾走。", 
            "君时追送骑马来，隔岸遥遥但挥手。", 
            "淮口一去岁一更，断蓬落叶愁飘零。", 
            "讵意今宵灯火里，相逢又在曹丘城。", 
            "人生聚散本难定，暗中有物持其柄。", 
            "一年一度一相逢，如我与君良足庆。", 
            "欢游莫道在异乡，寒梅著花春酒香。", 
            "日日看花共饮酒，从今且得无参商。"
        ], 
        "title": "相逢行赠宋六木天", 
        "type": "古风", 
        "yun": null
    }, 
    {
        "author": "陈培", 
        "era": "清", 
        "subtype": "五言律诗", 
        "text": [
            "接得家书至，开函不忍看。", 
            "母妻艰事畜，儿女困饥寒。", 
            "客路五千里，乡思一万端。", 
            "凭谁诉衷曲，永夜发长叹。"
        ], 
        "title": "得家信", 
        "type": "律诗", 
        "yun": "寒"
    }, 
    {
        "author": "陈培", 
        "era": "清", 
        "subtype": "七言律诗", 
        "text": [
            "龙山未遂登临兴，官署仍依篱畔香。", 
            "浅碧丛中舒晚色，深红队里傲微霜。", 
            "花枝烂若金莲燄，诗思清同玉漏长。", 
            "吟咏更逢高季迪，客窗重与醉萸觞。"
        ], 
        "title": "重阳后六日家太史泓兄署中观菊，兼呈高矩亭", 
        "type": "律诗", 
        "yun": "阳"
    }, 
    {
        "author": "陈培", 
        "era": "清", 
        "subtype": "七言律诗", 
        "text": [
            "去岁南昌晚棹游，今年佳节又循州。", 
            "天涯知己杯中物，眼底灯花梦里愁。", 
            "两部更传蓬艇鼓，一轮月近酒家楼。", 
            "悤悤底事成漂泊，羡尔忘机水上鸥。"
        ], 
        "title": "惠州道中元宵（康熙四十六年己亥）", 
        "type": "律诗", 
        "yun": "尤"
    }, 
    {
        "author": "陈偕灿", 
        "era": "清", 
        "subtype": null, 
        "text": [
            "我昨买棹渡彭蠡，北风打头吹细雨。", 
            "庐山缥缈没云中，九十九峰那得数。", 
            "朝来新霁湖光融，船头无数青芙蓉。", 
            "舟人呼我看山起，插天直指五老峰。", 
            "五老云中称遁叟，商山四皓难为友。", 
            "女娲煅鍊巨灵摩，混沌至今形不朽。", 
            "九叠丹屏不可扪，三桥横互开重门。", 
            "香炉列案紫烟袅，其他一一如儿孙。", 
            "嗟余学道苦未得，探奇不到长庚宅。", 
            "诛茅有约负重来，坐令匡君为惋惜。", 
            "今年四十已华颠，五老相看犹少年。", 
            "山中石芝傥可得，梨眉鹤发真顽仙。", 
            "明当更与山灵约，壮游何用夸五岳。", 
            "径骖白鹿从卢敖，谁道长生不可学。"
        ], 
        "title": "舟中望五老峰", 
        "type": "古风", 
        "yun": null
    }, 
    {
        "author": "陈偕灿", 
        "era": "清", 
        "subtype": null, 
        "text": [
            "孤山屹立山形孤，中流锁钥如门郛。", 
            "长江到此势一束，东去汇泽为彭湖。", 
            "湖光右射若明镜，江水左泄难方隅。", 
            "银涛漰湃地天杳，渺视万舸如群凫。", 
            "我疑禹迹亲到处，五丁策遣夷娥驱。", 
            "蛟龙窟宅一砥柱，地轴镇压分吴都。", 
            "中流遣舄事太亵，彭郎远嫁宁非诬。", 
            "古殿阴森试展拜，默见翠羽排明珠。", 
            "湘君神女例庙祀，十姨二姑何必无。", 
            "危栏下瞰不可极，浪花倒卷奔天吴。", 
            "古今茫茫忧患积，岁月忽忽江河趋。", 
            "下山击楫浩歌去，船头飒飒吹菰蒲。"
        ], 
        "title": "登孤山", 
        "type": "古风", 
        "yun": "虞"
    }, 
    {
        "author": "陈偕灿", 
        "era": "清", 
        "subtype": null, 
        "text": [
            "霜蹄腾踏狮花鞚。", 
            "天产神骏储神用。", 
            "一朝事起奋奇功，功成死亦邱山重。", 
            "是时秋狝驻鸾舆，小丑仓卒窥皇都。", 
            "行在肃静寒刁斗，羽书飞报执金吾。", 
            "金吾报国能忘身，马亦奋报金吾恩。", 
            "白涧路百五十里，顷刻已达东华门。", 
            "蕉苻扫净渠魁缚，汗血桃花如雨落。", 
            "地上麒麟死不僵，天边房驷寒侵角。", 
            "海内升平用武稀，酬恩已分终驰驱。", 
            "奚官入告金吾吁，丹青曹霸能图之。", 
            "图成感慨系以诗，艺林属和纷离披。", 
            "回忆寻常无事时，群马食粟同骖羁。", 
            "事穷见节身其危，不尔碌碌终无奇。", 
            "马兮何幸为公知，功名麟阁长追随。", 
            "士死知己亦良幸，感激因公增涕洟。", 
            "愿公爱士如爱马，毋令遭逢出马下。"
        ], 
        "title": "金吾名马歌", 
        "type": "古风", 
        "yun": null
    }, 
    {
        "author": "陈偕灿", 
        "era": "清", 
        "subtype": null, 
        "text": [
            "山寺横枕空山麓，下瞰澄江浸寒绿。", 
            "十年有约践何迟，坐令山灵笑鹿鹿。", 
            "峭帆昨自京口来，潮声风力帆争开。", 
            "船头葱翠忽吹堕，瞥眼已见山崔嵬。", 
            "入寺但见山，入山遥见寺。", 
            "寺藏山曲云为封，山入寺楼雨飞翠。", 
            "翠卷飞涛天半起，佛镫无焰盦如水。", 
            "四围苔色上蒲团，一杵斋钟出林里。", 
            "我从尘境踏尘忙，到此须发森寒芒。", 
            "深潭昼黑龙腥出，古柏巢空鹤梦凉。", 
            "层崖侧巘不可数，芒鞋更入阴森处。", 
            "荒荒斜日忽不明，遮断青松二百树。", 
            "树杪飒飒寒泉声，四时洞壑殊阴晴。", 
            "旧宅好寻明处士，移家拟访陶通明。", 
            "山下旧有六朝墓，玉鱼金碗成千古。", 
            "秋坟鬼唱血磷青，历劫山川一抔土。", 
            "逝将结屋乳泉东，悬崖撒手寻遗踪。", 
            "山中石芝傥可食，不用贪看纱帽峰。"
        ], 
        "title": "游栖霞寺作歌", 
        "type": "古风", 
        "yun": null
    }, 
    {
        "author": "陈钺", 
        "era": "清", 
        "subtype": "七言律诗", 
        "text": [
            "近喜蛟螭迹已潜，相将访旧不辞炎。", 
            "呕心诗稿探怀出，娱目图书信手拈。", 
            "尽日清谈临水槛，有时散步立风檐。", 
            "闲中分得幽人趣，点缀烟云上笔尖。"
        ], 
        "title": "六月十日偕竹虚过芥孙", 
        "type": "律诗", 
        "yun": "盐"
    }, 
    {
        "author": "陈逢衡", 
        "era": "清", 
        "subtype": null, 
        "text": [
            "策杖上崇冈，荒草没游屐。", 
            "一鸟度寒色，远引入空碧。", 
            "莓苔护寺门，古树卧石脊。", 
            "幽僻阴森多，俯仰咽清魄。", 
            "飘飘衣带间，但觉云气白。"
        ], 
        "title": "游摄山", 
        "type": "古风", 
        "yun": "陌"
    }, 
    {
        "author": "陈载华", 
        "era": "清", 
        "subtype": "五言律诗", 
        "text": [
            "笋长宜新雨，兰香沁晓风。", 
            "微吟春色外，寄兴酒杯中。", 
            "鹤化悲丁令，鸥闲逐海翁。", 
            "山间容我老，时自课儿童。"
        ], 
        "title": "遣兴", 
        "type": "律诗", 
        "yun": "东"
    }, 
    {
        "author": "陈起诗", 
        "era": "清", 
        "subtype": null, 
        "text": [
            "孤鹤野田间，早稻美可茹。", 
            "照影清江流，哀哀求其侣。", 
            "目视片云飞，施翮不能举。", 
            "远烟在青松，细籁闻樵斧。", 
            "之子何不来，苍茫眺平楚。"
        ], 
        "title": "寄廖春泉", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "双鸟辞故山，来向衡阳飞。", 
            "天寒夜悲鸣，及此当乖离。", 
            "离家远行役，叶落辞其枝。", 
            "赖有平生亲，可以慰中怀。", 
            "胡为见遐弃，独寻向路归。", 
            "君归奉庭闱，予独泣路歧。", 
            "浮云异乡县，执手乃在兹。", 
            "人生天地初，游鱼出深池。", 
            "气化日以薄，年命日以衰。", 
            "冥冥无所终，悠悠复何思。"
        ], 
        "title": "湘潭别兄云心", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "愁来不可抑，步出天寥泬。", 
            "杖策莽攀追，遑然五情热。", 
            "欲拔扶桑枝，更种虞渊穴。", 
            "跛鳖有三足，精卫有八翼。", 
            "幸成骨拄山，不成眦裂血。", 
            "援琴和悲歌，啸傲亦呜咽。", 
            "旧庐双飞燕，栖息爱门闑。", 
            "巢卵犹可怀，江湖多雨雪。"
        ], 
        "title": "愁思", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "孤燕池塘飞，衔泥为门户。", 
            "生与鸠雀群，智勇限毛羽。", 
            "忽闻天北雁，南鸣过湘浦。", 
            "岂无千里风，身微力难举。", 
            "以此凄然悲，上下千万古。", 
            "贤哲有知否，契合多艰苦。", 
            "吾世有斯人，天地非莽卤。"
        ], 
        "title": "寄汤海秋礼部", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "久雨喜骤晴，久客喜骤归。", 
            "登舟已如家，恍惚见庭帏。", 
            "遥指来时路，疑是又疑非。", 
            "千里始一程，一夕千万悲。", 
            "来时行苦速，归日行苦迟。", 
            "天心与人意，每每相参差。", 
            "距家路百里，易舟始能至。", 
            "来时此舟小，重认别时泪。", 
            "犹恐载我出，夜半心惊悸。", 
            "道逢往来人，乡音喜渐似。"
        ], 
        "title": "将归作 其一", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "日落众鸟昏，山寒百虫閟。", 
            "岁时感物理，田园遂初志。", 
            "浩浩吾侪侣，莫莫穷深邃。", 
            "抚琴寒涧西，一音纳万吹。", 
            "虽无沈沦趣，冀得清静意。", 
            "讴吟招隐诗，惭愧古人意。", 
            "江湖足风波，车马有颠坠。"
        ], 
        "title": "将归作 其二", 
        "type": "古风", 
        "yun": "寘"
    }, 
    {
        "author": "陈起书", 
        "era": "清", 
        "subtype": null, 
        "text": [
            "短筇不自立，人立反扶筇。", 
            "心速行乃迟，智多力不从。", 
            "茫茫大块间，为类万不同。", 
            "鹿寿一千年，蟪蛄不知冬。", 
            "松柏参青云，黄杨厄闰中。", 
            "阳和既有私，天心非至公。", 
            "我才岂无用，安心守固穷。"
        ], 
        "title": "杂诗", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "危楼下根无底水，飞檐上攀白云端。", 
            "欲沈不沈金鳌涌，欲去不去铁锁牵。", 
            "五岭蛮烟复峒雨，日夜滔滔无穷已。", 
            "以三纳七沅资湘，会作金湖八百里。", 
            "岳楼跨城城跨湖，湖水啮城浮草庐。", 
            "风震雷霆威，电掣蛟龙辔。", 
            "若非神仙醉未醒，势挟楼飞耸两翅。", 
            "须臾复霁景鲜妍，楼安似乘钓鱼船，水平疑地尽云散。", 
            "见天全濛濛，元气合莽莽。", 
            "乾坤连君山，隐约湘君立。", 
            "螺髻旋青微带偏，太阳忽见中流没，波底闪闪涌明月。", 
            "如闻古瑟鼓云和，一曲歌成天欲白。", 
            "湖中艇似鸥，却望湖上楼。", 
            "是时湖波木叶下，铁笛龙吟雁叫秋，我欲直上衡山九面顶。", 
            "山中宰相芋未尽，出山归山事两难。", 
            "山上老僧应见哂，九嶷连绵深复深，蕙兰馥郁芷芳馨。", 
            "楼上倚栏望不极，湖水东流是寸心。"
        ], 
        "title": "岳阳楼", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": null, 
        "text": [
            "归人欲归还惜别，风霜满眼马蹄疾。", 
            "断猿寒雁警秋空，野火疏星乱村夕。", 
            "我归君送六十里，瞻望弗及仍相失。", 
            "旅舍无酒溪萧瑟，风动残镫半明灭。", 
            "耳边有人话畴昔，细听方知虫唧唧。", 
            "南辕北辕两归辙，人心非隔山水隔。", 
            "但使两心无阡陌，别久欲知情更结。", 
            "一聚一散何足说，君更来时看题壁。"
        ], 
        "title": "何积之送予风溪不及题诗旅店以示", 
        "type": "古风", 
        "yun": null
    }, 
    {
        "author": "陈起书", 
        "era": "清", 
        "subtype": "七言律诗", 
        "text": [
            "连天烽火起埃尘，荆棘丛中伏几旬。", 
            "路隔干戈归梦阻，心惊鼙鼓徒居频。", 
            "不应大块难容我，已入深山尚畏人。", 
            "自笑老来攀绝壁，化猿岭徼石磷磷。"
        ], 
        "title": "由观音寨移避大头陇寄弟葵心长沙", 
        "type": "律诗", 
        "yun": "真"
    }, 
    {
        "author": "陈起书", 
        "era": "清", 
        "subtype": "七言律诗", 
        "text": [
            "隔江烽火照征衣，惊定重惊心力微。", 
            "秋在异乡容易老，家余四壁更思归。", 
            "湘流如带连天远，蓬转无根带梦飞。", 
            "去住思量都未可，天涯何处得因依。"
        ], 
        "title": "思归", 
        "type": "律诗", 
        "yun": "微"
    }, 
    {
        "author": "陈莱孝", 
        "era": "清", 
        "subtype": "五言律诗", 
        "text": [
            "仙客题诗处，秋来几度经。", 
            "海茶红烂漫，山鸟翠娉婷。", 
            "市远烟萝净，人闲笔墨灵。", 
            "客嘲吾不解，安稳卧元亭。"
        ], 
        "title": "过半江叔惜阴书屋 其一", 
        "type": "律诗", 
        "yun": "青"
    }, 
    {
        "author": "陈莱孝", 
        "era": "清", 
        "subtype": "五言律诗", 
        "text": [
            "吾爱吾宗老，风流孰与同。", 
            "政多循吏绩，交有古人风。", 
            "门对湖山好，家传唱和工。", 
            "问奇来往熟，浑忘寂寥中。"
        ], 
        "title": "过半江叔惜阴书屋 其二", 
        "type": "律诗", 
        "yun": "东"
    }, 
    {
        "author": "陈继昌", 
        "era": "清", 
        "subtype": "七言绝句", 
        "text": [
            "圣迹总呵陇树寒，略如原庙奉衣冠。", 
            "朝宗入海汪洋水，只有三江得势宽。"
        ], 
        "title": "和祁春圃学使谒青浦孔子衣冠墓诗", 
        "type": "绝句", 
        "yun": "寒"
    }, 
    {
        "author": "陈起诗", 
        "era": "清", 
        "subtype": "五言律诗", 
        "text": [
            "落叶积如许，沿江一带明。", 
            "夕阳多在野，古树不知名。", 
            "隔水见镫影，怀人闻雁声。", 
            "澄波平似鉴，为我照心清。"
        ], 
        "title": "樟木市", 
        "type": "律诗", 
        "yun": "庚"
    }, 
    {
        "author": "陈逢衡", 
        "era": "清", 
        "subtype": "五言律诗", 
        "text": [
            "花落斜阳外，无人酒半醺。", 
            "客愁多似水，春梦乱如云。", 
            "庾信伤心赋，陶潜自祭文。", 
            "古来贤达者，谁不泪纷纷。"
        ], 
        "title": "花落", 
        "type": "律诗", 
        "yun": "文"
    }, 
    {
        "author": "陈逢衡", 
        "era": "清", 
        "subtype": "七言律诗", 
        "text": [
            "呼庚徒羡玉山禾，何肉周妻累若何。", 
            "明镜照颜时熊少，长欃托命泪痕多。", 
            "家如琐蛣惟资蟹，心似眠蚕已化蛾。", 
            "九十春光今又去，人间空著老头陀。"
        ], 
        "title": "丁酉暮春有感", 
        "type": "律诗", 
        "yun": "歌"
    }, 
    {
        "author": "陈逢衡", 
        "era": "清", 
        "subtype": "七言律诗", 
        "text": [
            "无计支愁慰寂寥，闭门黄叶雨潇潇。", 
            "人情略解方三拜，仙籍难通郭四朝。", 
            "京洛报书沈夜月，广陵归梦落秋潮。", 
            "亦知垂钓沧波好，生活凭谁饮一瓢。"
        ], 
        "title": "无计", 
        "type": "律诗", 
        "yun": "萧"
    }, 
    {
        "author": "陈逢衡", 
        "era": "清", 
        "subtype": "七言律诗", 
        "text": [
            "夕阳催客早登程，握手停杯泪欲倾。", 
            "十里晚风吹鬓影，一江春水化离情。", 
            "帆开烟树冥濛走，潮落鱼龙浩荡行。", 
            "却恨不如堤畔柳，随君直到武昌城。"
        ], 
        "title": "江口送别", 
        "type": "律诗", 
        "yun": "庚"
    }, 
    {
        "author": "陈偕灿", 
        "era": "清", 
        "subtype": "五言律诗", 
        "text": [
            "各有千秋想，输君早致身。", 
            "神龙方作雨，病鹤尚依人。", 
            "去住情无奈，悲歌意更真。", 
            "明昕望南浦，行矣孔璋贫。"
        ], 
        "title": "黄树斋侍御招同人宴集陶然亭时余将有玉田之行作此志别", 
        "type": "律诗", 
        "yun": "真"
    }, 
    {
        "author": "陈偕灿", 
        "era": "清", 
        "subtype": "五言律诗", 
        "text": [
            "知有人家在，疏镫出远林。", 
            "鱼龙腥夜市，烟水淡秋阴。", 
            "月是诗人魄，波淘壮士心。", 
            "吾生齐得丧，何用叹华簪。"
        ], 
        "title": "晚泊", 
        "type": "律诗", 
        "yun": "侵"
    }, 
    {
        "author": "陈培脉", 
        "era": "清", 
        "subtype": "五言排律", 
        "text": [
            "道出陈留郡，车停颍水滨。", 
            "不胜怀古意，为吊鼓琴人。", 
            "王粲称前辈，张衡记后身。", 
            "轶才真旷世，伟貌迥殊伦。", 
            "淹贯鸿都学，辉皇清庙珍。", 
            "于时良策蕴，应诏直言陈。", 
            "鸾凤偏垂翅，骊龙漫角鳞。", 
            "幽囚北寺狱，远徙朔方尘。", 
            "祸稔天心酷，忧深国步屯。", 
            "妖氛缠黑气，贼寇起黄巾。", 
            "炎祚倾危日，枭雄剥乱辰。", 
            "徵车怜迫促，解绶悔逡巡。", 
            "殄灭嗟元恶，弥缝赖大臣。", 
            "然脐诚已晚，动色亦何因。", 
            "过细宁难宥，冤奇竟莫伸。", 
            "踉跄付廷尉，涕泣遍朝绅。", 
            "已矣儒宗失，悲哉史笔沦。", 
            "无儿延嗣续，有女历艰辛。", 
            "忠孝名终在，风流迹未泯。", 
            "篆书垂一代，碑版照千春。", 
            "尚论追芳轨，遐思托德邻。", 
            "茫茫寻故里，寂寂委荒榛。", 
            "事往浮云散，文传炳日新。", 
            "虎贲犹得似，想象为伤神。"
        ], 
        "title": "陈留吊蔡中郎二十四韵", 
        "type": "排律", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阿龙最小，失母随兄偏了了。", 
            "四岁离乡，今日重逢断我肠。", 
            "阮家姑母，犹子情深思汝久。", 
            "此去相依，莫以怀吾泪湿衣。"
        ], 
        "title": "减字木兰花 送五弟阿龙", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天涯飘泊，湖雨湘烟无定著。", 
            "暗数从前，汝嫁黔娄二十年。", 
            "当时两小，乐卫人誇门第好。", 
            "零落而今，累汝荆钗伴藁砧。"
        ], 
        "title": "减字木兰花 岁暮灯下作家书竟再繫数词楮尾七首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "余年二十，粗晓读书兼射猎。", 
            "三十蹉跎，鼓瑟吹篪奈若何。", 
            "堪怜阿堵，垂老讵曾亲识汝。", 
            "沟水东西，何用男儿意气为。"
        ], 
        "title": "减字木兰花 岁暮灯下作家书竟再繫数词楮尾七首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今年离别，石畔梅花开似雪。", 
            "骏马驰坡，又见流光换碧罗。", 
            "归鞍暂息，看汝机边还作织。", 
            "秋月当头，重附租船江岸游。"
        ], 
        "title": "减字木兰花 岁暮灯下作家书竟再繫数词楮尾七首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "地名破冢，郭璞墓前波浪汹。", 
            "细剔银缸，话尽秋宵角枕凉。", 
            "橘红橙绿，九月敬亭山畔宿。", 
            "水鸟斜飞，又逐孤篷一夜归。"
        ], 
        "title": "减字木兰花 岁暮灯下作家书竟再繫数词楮尾七首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曲阿湖上，重看縠纹平似掌。", 
            "及到邗沟，丝雨斜风水驿愁。", 
            "败荷衰柳，且罢程邮红玉酒。", 
            "群盗如毛，月黑邻船响箭刀。"
        ], 
        "title": "减字木兰花 岁暮灯下作家书竟再繫数词楮尾七首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴霜点鬓，客况文情都落尽。", 
            "检点行装，泪滴珍珠叠满箱。", 
            "并州曾到，也拟开怀还一笑。", 
            "尘务相牵，执手云郎送上船。"
        ], 
        "title": "减字木兰花 岁暮灯下作家书竟再繫数词楮尾七首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客船风雨，冷雁湿猿齐夜语。", 
            "欲作家书，腹转车轮一字无。", 
            "经年如此，愁里光阴能有几。", 
            "预报归期，又在梅开似雪时。"
        ], 
        "title": "减字木兰花 岁暮灯下作家书竟再繫数词楮尾七首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花红草绿，昨日浓春经阮曲。", 
            "碎雨零烟，今日愁人过洧川。", 
            "三春去半，半付邮亭和驿馆。", 
            "溱洧潺湲，上巳无人出采兰。"
        ], 
        "title": "减字木兰花 上巳后一日途次洧川", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "石蹲奇兽，兀奡玲珑真险秀。", 
            "涧束春罗，窈窕空明足淡沲。", 
            "閒庭谁到，只许碧空悬冷瀑。", 
            "些事消魂，剩有秋千断板存。"
        ], 
        "title": "减字木兰花 过惠山九华庵 系某氏废园", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阳乌酣战，身似吴牛偏易喘。", 
            "缓辔彷徨，我有田园万斛凉。", 
            "桐廊茗汁，此事如今那可得。", 
            "黄鸟多情，小店风潭啭一声。"
        ], 
        "title": "减字木兰花  酷暑马上口占", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隋宫丝管，曾醉倡家红玉椀。", 
            "瘦马芦沟，又上燕姬卖酒楼。", 
            "十年一别，往事濛濛那可说。", 
            "画里逢君，同把扬州月色分。"
        ], 
        "title": "减字木兰花 题彭爰琴小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "多年枯树，屈铁拗铜阴翠冱。", 
            "野涧萧林，闲坐幽人抱膝吟。", 
            "传家碧血，怕听子规啼夜月。", 
            "莫便还乡，霸国山川冷夕阳。"
        ], 
        "title": "减字木兰花  题山阴何奕美（奕美尊人侍禦公以忠节死）小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鱼租雁税，健妇持门心力瘁。", 
            "黾勉钱刀，助得男儿意气豪。", 
            "家缘中落，轧轧机床拚织作。", 
            "国士桥边，剩有萧萧冷砚田。"
        ], 
        "title": "减字木兰花 佐家为阎（牛叟兑阁遗徽曰，余世以盐筴起家，后中落，妻恒好语相慰，绝无交谪）牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花冠粉距，昂首晴秋羞哙伍。", 
            "恼杀诗翁，得失偏呶鸡与虫。", 
            "乾坤夜黑，何日一鸣天下白。", 
            "角角堪惊，总是秦关过客声。"
        ], 
        "title": "减字木兰花 题恽南田为潘原白所画绛帻横秋图二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "陈仓祠古，当日霸王全繫汝。", 
            "丛桂天空，舐药还闻伴八公。", 
            "而今老大，笑尔会稽鸡太哑。", 
            "莫管昏晨，斯世谁为起舞人。"
        ], 
        "title": "减字木兰花 题恽南田为潘原白所画绛帻横秋图二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灵和柳，弄晴春，轻飐江南绿水。", 
            "东风陌上又河边，得人怜。", 
            "乱搭琼楼丝一把，故与玉郎牵惹。", 
            "而今香絮滚斜晖，几时归。"
        ], 
        "title": "柳含烟 本事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨宵皓月凉于粉，浸万家蝉鬓。", 
            "花下几两车儿，翠盈盈偏稳。", 
            "今夜红灯成阵，被雨丝淹尽。", 
            "一只银鸭床头，镇厌厌春困。"
        ], 
        "title": "散馀霞 十六夜即景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春水碧于天，还与晴山赊翠。", 
            "历历几家烟店，缀山边水次。", 
            "莺声唤我过溪桥，扑帽暖香坠。", 
            "风弄杏花低处，露前村小寺。"
        ], 
        "title": "好事近  同友人过野寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拍遍小阑干，何限塞鸿明灭。", 
            "老去怕逢节候，正落红时节。", 
            "沙场病卒搯檀槽，隔著邻垣说。", 
            "似诉少年陈事，有玉楼金埒。"
        ], 
        "title": "好事近 隔院听琵琶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "分手柳花天，雪向晴窗飘落。", 
            "转眼葵肌初绣，又红欹栏角。", 
            "别来世事一番新，只吾徒犹昨。", 
            "话到英雄失路，忽凉风索索。"
        ], 
        "title": "好事近  夏日史蘧庵先生招饮即用先生喜余归自吴阊过访原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春水锦鳞通，忽把故人墨迹。", 
            "一纸三年才到，讶红笺无色。", 
            "当初高宴五茸城，尽江东裙屐。", 
            "记得傀俄酒态，有琼筵醉客。"
        ], 
        "title": "好事近 丙辰早春得云间张洮侯寅冬所寄书", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "溪友馈霜螯，细捣蛮姜慢吃。", 
            "更听糟床细注，赏半窗晴碧。", 
            "游仙今夜忆曹唐，正锁旌阳宅。", 
            "料在醀坛深处，倚石床吹笛。"
        ], 
        "title": "好事近  食蟹忆南耕 时南耕以礼斗斋宿道院", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "落日古郯城，一望秃碑苍黑。", 
            "怪底蜗黄虿紫，更苔痕斜织。", 
            "我来怀古对西风，歇马小亭侧。", 
            "惆怅共谁倾盖，只野花相识。"
        ], 
        "title": "好事近 郯城南倾盖亭下作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闲坐竹林边，绿暗暮禽啁唽。", 
            "跂脚科头笑傲，更主人投辖。", 
            "万竿丛筱昼阴阴，风动声敲戛。", 
            "忆昔悲歌痛饮，有疏狂吕八。"
        ], 
        "title": "好事近  坐姜家墩怀吕黍字", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十年小阁自埋名，不爱卖丹青。", 
            "随身并少林逋鹤，人比惠泉清。", 
            "花一树，酒三升，了浮生。", 
            "朝来微醉，拍手凭阑，雨后新晴。"
        ], 
        "title": "渔父家风 赠梁溪赵叟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苦竹黄芦想像，湓浦浔阳怊怅。", 
            "半幅小丹青，画出东船西舫。", 
            "白傅青衫已往，商妇琵琶犹响。", 
            "无限断肠声，只在行间纸上。"
        ], 
        "title": "荆州亭  题扇上琵琶行图", 
        "type": "词", 
        "yun": null
    }, 
    {
        "author": "陈培脉", 
        "era": "清", 
        "subtype": "五言律诗", 
        "text": [
            "绝壁迢迢上，忘危胜可探。", 
            "百盘穷大壑，千仞度层岚。", 
            "采药逢毛女，藏书问老𣆀。", 
            "白云如可卧，一枕学图南。"
        ], 
        "title": "登娑罗坪", 
        "type": "律诗", 
        "yun": "覃"
    }, 
    {
        "author": "陈培脉", 
        "era": "清", 
        "subtype": "五言律诗", 
        "text": [
            "天下亡秦日，乘时据粤中。", 
            "自娱聊窃帝，大长竟称雄。", 
            "炎海风涛壮，孤坟草木空。", 
            "千年馀霸气，常绕尉佗宫。"
        ], 
        "title": "南越王墓", 
        "type": "律诗", 
        "yun": "东"
    }, 
    {
        "author": "陈培脉", 
        "era": "清", 
        "subtype": "七言律诗", 
        "text": [
            "飘然天半御风轻，身在浮图绝顶行。", 
            "三辅山河掌上尽，五陵云树望中平。", 
            "絪氲香界从朝暮，高下桑田几变更。", 
            "故事尚传唐进士，曲江宴罢共题名。"
        ], 
        "title": "登慈恩寺浮图", 
        "type": "律诗", 
        "yun": "庚"
    }, 
    {
        "author": "陈培脉", 
        "era": "清", 
        "subtype": "七言律诗", 
        "text": [
            "杰阁崚嶒倚杳冥，凭高望远极东溟。", 
            "龙宫潮涌千重白，蜃市烟消万点青。", 
            "鞭石荒唐怀霸主，浮槎恍忽遇仙灵。", 
            "蓬莱咫尺非难到，便欲携筇叩紫扃。"
        ], 
        "title": "蓬莱阁观海和观察宋公", 
        "type": "律诗", 
        "yun": "青"
    }, 
    {
        "author": "陈培脉", 
        "era": "清", 
        "subtype": "七言律诗", 
        "text": [
            "纷纷楚汉当年事，凭吊西风向战场。", 
            "隆准至今尊帝号，重瞳终古怨天亡。", 
            "吕梁涛落蛟龙走，芒砀云深虎豹藏。", 
            "王气彭门消歇尽，孤城一望水茫茫。"
        ], 
        "title": "徐州怀古", 
        "type": "律诗", 
        "yun": "阳"
    }, 
    {
        "author": "陈培脉", 
        "era": "清", 
        "subtype": "七言律诗", 
        "text": [
            "上应天枢象北辰，众山环拱碧嶙峋。", 
            "云霞隐见金银阙，昏旦盘旋日月轮。", 
            "呼吸苍冥通一气，逍遥紫峤会群真。", 
            "阳终阴始扶元化，朔漠长留太古春。"
        ], 
        "title": "恒山二首 其一", 
        "type": "律诗", 
        "yun": "真"
    }, 
    {
        "author": "陈培脉", 
        "era": "清", 
        "subtype": "七言律诗", 
        "text": [
            "氤氲雾霭拥危峦，象肖灵蛇势郁盘。", 
            "望去神光凌斗极，飞来秀色落桑乾。", 
            "龙潭云出千岩雨，虎口风生万壑寒。", 
            "我欲摩崖登绝顶，扶摇何处觅青鸾。"
        ], 
        "title": "恒山二首 其二", 
        "type": "律诗", 
        "yun": "寒"
    }, 
    {
        "author": "陈寅", 
        "era": "清", 
        "subtype": "七言绝句", 
        "text": [
            "闻说生男冀远谟，四方有志启桑弧。", 
            "也须行尽天涯路，始信人间一丈夫。"
        ], 
        "title": "自慰", 
        "type": "绝句", 
        "yun": "虞"
    }, 
    {
        "author": "陈寅", 
        "era": "清", 
        "subtype": "五言律诗", 
        "text": [
            "闲携玉川碗，来上尹公亭。", 
            "一水寂然碧，万山相对青。", 
            "诗心留月鉴，樵响隔云听。", 
            "澹极忘今古，茶烟萦翠屏。"
        ], 
        "title": "尹隐居鉴月亭", 
        "type": "律诗", 
        "yun": "青"
    }, 
    {
        "author": "陈寅", 
        "era": "清", 
        "subtype": "五言律诗", 
        "text": [
            "高山红灿烂，晓色映朝阳。", 
            "赤土层层玉，丹枫叶叶霜。", 
            "恩波消劫火，战骨醉沙场。", 
            "安得云霞侣，相驱白石羊。"
        ], 
        "title": "伊江杂咏", 
        "type": "律诗", 
        "yun": "阳"
    }, 
    {
        "author": "陈寅", 
        "era": "清", 
        "subtype": "七言律诗", 
        "text": [
            "虎踞龙蟠古帝州，长江依旧束东流。", 
            "六朝歌舞秦淮月，百战兴亡燕子秋。", 
            "宫阙齐梁迷故土，亭台王谢总荒丘。", 
            "年年画舫游人醉，谁听中宵杜宇愁。"
        ], 
        "title": "金陵怀古", 
        "type": "律诗", 
        "yun": "尤"
    }, 
    {
        "author": "陈寅", 
        "era": "清", 
        "subtype": "七言律诗", 
        "text": [
            "一望斜阳起暮烟，荒亭余址草连天。", 
            "骊歌久已消官道，断碣空存纪晋年。", 
            "入眼江花伤过客，怀人春酒满离筵。", 
            "依依尚有长堤柳，几处临风倍黯然。"
        ], 
        "title": "过劳劳亭", 
        "type": "律诗", 
        "yun": "先"
    }, 
    {
        "author": "陈寅", 
        "era": "清", 
        "subtype": "七言律诗", 
        "text": [
            "互古穷荒一旦开，如麻白骨乱峰堆。", 
            "河鱼万里流腥血，石炭千年化劫灰。", 
            "雪为人繁潜作雨，天因地辟渐行雷。", 
            "于今羁客栖迟处，五色山花烂漫栽。"
        ], 
        "title": "伊犁漫兴", 
        "type": "律诗", 
        "yun": "灰"
    }, 
    {
        "author": "陈寅", 
        "era": "清", 
        "subtype": "七言律诗", 
        "text": [
            "偶出城闉访上清，黄花红叶绚秋晴。", 
            "登高肯负重阳约，纵饮能消万古情。", 
            "文几年陪谢傅，穷愁何计慰虞卿。", 
            "纷纷眼底缁尘满，独对沧浪想濯缨。"
        ], 
        "title": "辛巳重阳偕长彝亭少农过白云观早酌后独游陶然亭 其一", 
        "type": "律诗", 
        "yun": "庚"
    }, 
    {
        "author": "陈寅", 
        "era": "清", 
        "subtype": "七言律诗", 
        "text": [
            "客里佳辰几度过，看花聊以慰蹉跎。", 
            "何尝富贵中年逼，已觉飞腾后辈多。", 
            "秋水一方淹日月，斜阳满地怆关河。", 
            "孤亭独上肠堪断，戏马呼鹰奈若何。"
        ], 
        "title": "辛巳重阳偕长彝亭少农过白云观早酌后独游陶然亭 其二", 
        "type": "律诗", 
        "yun": "歌"
    }, 
    {
        "author": "陈崇牧", 
        "era": "清", 
        "subtype": "五言律诗", 
        "text": [
            "桑梓多贤达，群公兴特豪。", 
            "品题尊月旦，坛坫盛风骚。", 
            "有脚春归宋，无心出笑陶。", 
            "江干香草后，汐社又吾曹。"
        ], 
        "title": "陶社落成，恭和丹翁吏部原唱，并祝颂慈、玉池两先生华诞 其一", 
        "type": "律诗", 
        "yun": "豪"
    }, 
    {
        "author": "陈崇牧", 
        "era": "清", 
        "subtype": "五言律诗", 
        "text": [
            "历劫浑无恙，相逢鬓尚青。", 
            "降寅多旧雨，见丙喜占星。", 
            "畦长庾郎菜，家传伏叟经。", 
            "宜春翻吉语，持酒过玄亭。"
        ], 
        "title": "陶社落成，恭和丹翁吏部原唱，并祝颂慈、玉池两先生华诞 其二", 
        "type": "律诗", 
        "yun": "青"
    }, 
    {
        "author": "陈崇牧", 
        "era": "清", 
        "subtype": "七言律诗", 
        "text": [
            "掀髯浮白大江头，七十年来感昔游。", 
            "衣上酒痕湖墅月，箧中唫稿蓟门秋。", 
            "九衢车马双篷鬓，三楚风尘一蒯缑。", 
            "无限沧桑供啸傲，客星依旧老羊裘。"
        ], 
        "title": "寿王君旋吉七十 其一", 
        "type": "律诗", 
        "yun": "尤"
    }, 
    {
        "author": "陈崇牧", 
        "era": "清", 
        "subtype": "七言律诗", 
        "text": [
            "乱后重逢喜欲狂，森森兰玉早成行。", 
            "著书岁月閒中老，落纸云烟眼底忙。", 
            "大耿才名传绛帐，小同世业付青箱。", 
            "君山一角能招隐，绝胜瀼西旧草堂。"
        ], 
        "title": "寿王君旋吉七十 其二", 
        "type": "律诗", 
        "yun": "阳"
    }, 
    {
        "author": "陈崇牧", 
        "era": "清", 
        "subtype": "七言律诗", 
        "text": [
            "与升不作峨眉逝，孰嗣骚坛一代雄。", 
            "幸喜持螯逢上座，何妨浮蚁对西风。", 
            "春晖东野慈躬健，秋实家丞造句工。", 
            "新叠蛮笺盈百幅，未应玉海逊张融。"
        ], 
        "title": "和冶庵表阮怡园赏菊韵赠丹卿先生", 
        "type": "律诗", 
        "yun": "东"
    }, 
    {
        "author": "陈望曾", 
        "era": "清", 
        "subtype": "七言绝句", 
        "text": [
            "神仙端合住蓬瀛，天上双星分外明。", 
            "一树苍松一卷石，画图珍重祝长生。"
        ], 
        "title": "叔臧姻世兄四十双寿倩吴江周维屏画松石图寄祝", 
        "type": "绝句", 
        "yun": "庚"
    }, 
    {
        "author": "陈望曾", 
        "era": "清", 
        "subtype": "七言绝句", 
        "text": [
            "嗣响何人赏爨材，谱将正气发歌来。", 
            "松风一曲空坑泪，中有声声白雁哀。"
        ], 
        "title": "文信国琴", 
        "type": "绝句", 
        "yun": "灰"
    }, 
    {
        "author": "陈望曾", 
        "era": "清", 
        "subtype": "七言绝句", 
        "text": [
            "踪迹如今绝博徒，向谁消息同樗蒲。", 
            "空山枯管难窥豹，几日南风竞也无。"
        ], 
        "title": "口占戏讯佩如", 
        "type": "绝句", 
        "yun": "虞"
    }, 
    {
        "author": "陈望曾", 
        "era": "清", 
        "subtype": "五言律诗", 
        "text": [
            "攀龙称臣擘，才气亦殊伦。", 
            "草木争依附，芙蓉幻劫尘。", 
            "豹皮空寄恨，象齿竟焚身。", 
            "东市陈尸日，凭棺有几人。"
        ], 
        "title": "和遁公述怀原韵", 
        "type": "律诗", 
        "yun": "真"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "人海无风浪亦翻，来从世外避纷喧。", 
            "闻钟已悟三生梦，伏枥犹怀一顾恩。", 
            "新葺菊松陶令径，旧栽桃李狄公门。", 
            "乱离难得抟沙聚，又逐车尘送去辕。"
        ], 
        "title": "送张韩斋北旋之ㄧ", 
        "type": "律诗", 
        "yun": "元"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "旧人寥落曙星稀，海上飘蓬此未归。", 
            "避道骅骝仍北去，寻巢乌鹊尚南飞。", 
            "经年御李难为别，夙愿依刘顾已违。", 
            "一瓣心香长远炷，时从乡月望清辉。"
        ], 
        "title": "送张韩斋北旋 其二", 
        "type": "律诗", 
        "yun": "微"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "太平山下闭门居，海上词人递鲤书。", 
            "避地遗民思故国，怀乡有客鉴前车。", 
            "公麟画法千秋在，伯虎诗篇万卷舒。", 
            "轮奂君家完苟美，稻香卜筑结吟庐。"
        ], 
        "title": "和施士洁寄和○○楼上学○先生移居原韵", 
        "type": "律诗", 
        "yun": "鱼"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "乡社归来负夙期，客中又见岁星移。", 
            "隔江隋柳空春色，旧国尧蓂失夏时。", 
            "犹守陈咸汉家历，还编陶令义熙诗。", 
            "占年自有衡门雪，皂帽新添鬓上丝。"
        ], 
        "title": "旧历元旦书怀七律二首之ㄧ", 
        "type": "律诗", 
        "yun": "支"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "今朝亦效展眉欢，一酌屠苏酒送寒。", 
            "世外不知新甲子，座中尚有旧衣冠。", 
            "诗囊纫作迎年佩，野蔌聊登荐岁盘。", 
            "拂槛春风自来去，太平山向隔帘看。"
        ], 
        "title": "旧历元旦书怀 其二", 
        "type": "律诗", 
        "yun": "寒"
    }, 
    {
        "author": "陈望曾", 
        "era": "清", 
        "subtype": "七言律诗", 
        "text": [
            "似闻饭后响声徐，佛地奇葩映眼舒。", 
            "种自鼎湖春烂熳，花呈宝相叶萧疏。", 
            "钵囊吐艳香同远，鼓子拖蓝色不如。", 
            "磬北东风时入座，一枝斜照胆瓶初。"
        ], 
        "title": "吊钟花", 
        "type": "律诗", 
        "yun": "鱼"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "宝马萦帘押，金斗薰珠袷。", 
            "一团醉玉怯春寒，斜向红裯压。", 
            "无语抛银甲，且自偎香鸭。", 
            "半钩纤月柳梢头，问谁偷把青天搯。"
        ], 
        "title": "眉峰碧 春夜见新月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绮陌将收五夜灯，后堂锁到第三层。", 
            "画檐残烛，细雨恐难胜。", 
            "歌板敲愁飞火凤，枕函贮梦结红冰。", 
            "觉来还记，踏月六街曾。"
        ], 
        "title": "琴调相思引  元夕后二日夜雨即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枕上春酲犹害，楼上东风偏大。", 
            "金笼鹦鹉唤人来，忙出花阴外。", 
            "不肯把箫吹，那便将花戴。", 
            "脸波底事十分红，莫误将人怪。"
        ], 
        "title": "误佳期 偶作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "桃花埒，依稀醉犯青溪雪。", 
            "青溪雪，草头一点，玉骢明灭。", 
            "骠骑桁前人欲别，锦衣仓后钟初绝。", 
            "钟初绝，一场春梦，晓莺时节。"
        ], 
        "title": "忆秦娥  梦至石城盘马觉后赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "关山如许，不醉卿何苦。", 
            "酒泼鹅黄娇似乳，领受高斋夜雨。", 
            "莫愁湿透芒鞋，道傍醉倒须埋。", 
            "不见长洲苑里，年年落尽宫槐。"
        ], 
        "title": "清平乐  长至前五日适吴门诸子有填词社初集之举同集余澹心秋雪斋是夜风雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红珠辞掌，絮果因风飏。", 
            "跌碎菱花楼上响，人与舞鸾同往。", 
            "昨宵粉壁金闺，今宵孤冢棠梨。", 
            "思子台前月落，女坟湖畔鸦啼。"
        ], 
        "title": "清平乐 友人以哭女诗见示作此以代写哀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜香烧罢，桦烛通宵话。", 
            "曲项檀槽声不哑，银甲凭伊搯打。", 
            "只图慢撚轻笼，谁怜双袖龙钟。", 
            "少日红筝北里，年来白发西风。"
        ], 
        "title": "清平乐 夜饮友人别馆听年少弹三弦限韵三首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "檐前雨罢，一阵凄凉话。", 
            "城上老乌啼哑哑，街鼓已经三打。", 
            "漫劳醉墨纱笼，且娱别院歌钟。", 
            "怪底烛花怒裂，小楼吼起霜风。"
        ], 
        "title": "清平乐 夜饮友人别馆听年少弹三弦限韵三首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "欢场才罢，去对孤檠话。", 
            "欲击唾壶声尽哑，可惜孤城浪打。", 
            "一宵柳簇花笼，何时万户千钟。", 
            "尘世风波似海，狂奴谈笑生风。"
        ], 
        "title": "清平乐 夜饮友人别馆听年少弹三弦限韵三首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半村红蓼，半村乌桕，半村黄叶。", 
            "寺楼偏作势，欲斜穿山胁。", 
            "槛外霜枫眠正贴，被西风陡添鳞鬣。", 
            "阁中僧夜语，有猿吟相接。"
        ], 
        "title": "忆少年 秋日登保安寺佛阁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴绫一幅滑如脂，江南好画师。", 
            "长松几树碧离离，斜添斑竹枝。", 
            "烟似水，雨如丝，梅花帘外垂。", 
            "更题半阕断肠词，樊川杜牧之。"
        ], 
        "title": "阮郎归 为灵雏题画", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今年愁似柳条长，春宵梦断昭阳。", 
            "杏花著雨隔篱香，瘦不成妆。", 
            "十载流连蜂蝶，半生沦落湖湘。", 
            "残红几斛扑衣裳，和泪同量。"
        ], 
        "title": "画堂春 春景和少游原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "不寒不暖好年光，依然人在江乡。", 
            "春人偷嫁与冬郎，便小何妨。", 
            "记得年时岭外，梅妃犹未胜妆。", 
            "如今花满纸糊房，红紫成行。"
        ], 
        "title": "画堂春  小春", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四面吴山争窈窕，浓绿罨归舟。", 
            "寺外人家桥上楼，春水尽情流。", 
            "主簿祠前斜日漾，惹起旧时愁。", 
            "石上苔痕青未休，曾做少年游。"
        ], 
        "title": "武陵春 舟次虎邱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花前小寺背春城，不知名。", 
            "淼淼夕阳金刹、著波平。", 
            "风光难画成。", 
            "阿师洗钵趁新晴，隔溪行。", 
            "闲锁阶前梅萼、一枝横。", 
            "僧雏学弄笙。"
        ], 
        "title": "鬲溪梅令  小寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春闺金麦微微响，青凤胫、轻移银网。", 
            "睡眼恰初瞤，一片红酥漾。", 
            "邻姬眉黛遥山样，怪昨日、邀侬相赏。", 
            "遮莫绣帘前，有个人张敞。"
        ], 
        "title": "海棠春 闺词和阮亭原韵四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "惺忪春梦何时足，拚昼掩、银屏六曲。", 
            "绣倦歇鸳针，藏在沈香褥。", 
            "藕花衾压桃花肉，微睡醒、低呼小玉。", 
            "何处弄琮琤，似戛潇湘竹。"
        ], 
        "title": "海棠春 闺词和阮亭原韵四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "韩冯啄破秋千影，琼扇里、春酲初醒。", 
            "半晌卸金虫，小试兰汤冷。", 
            "后堂憎杀青铜镜，怕照见、云鬟未整。", 
            "莫道少人窥，天上堆金饼。"
        ], 
        "title": "海棠春 闺词和阮亭原韵四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红蕤枕上啼红雨，且坐听、玫瑰双杵。", 
            "纤手剔兰煤，楼外宾鸿语。", 
            "马蹄连夜堂堂去，偏无赖、三更谯鼓。", 
            "难捉是萧郎，不比床头麈。"
        ], 
        "title": "海棠春 闺词和阮亭原韵四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "智琼年小逢珍偶，多少事、灯前酒后。", 
            "夜合自开花，摇动珠帘口。", 
            "檀奴戏觅南朝手，图倩女、为娘称寿。", 
            "一笑溜横波，媚靥红于酒。"
        ], 
        "title": "海棠春 题美女图为闺人称寿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "依稀听得菱花响，三竿日、红完蛛网。", 
            "半晌注横波，无数鬘云漾。", 
            "妆成谁见灵蛇样，分付与、百花闲赏。", 
            "一座丽春楼，尽把轩屏敞。"
        ], 
        "title": "海棠春 闺词再和阮亭韵四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昼长嫌煞乌三足，谁耐唱、摩诃池曲。", 
            "好梦远如天，落絮平于褥。", 
            "彤墀火迸红榴肉，簪不稳、一枝寒玉。", 
            "怯暑那成眠，走觅银塘竹。"
        ], 
        "title": "海棠春 闺词再和阮亭韵四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜堂月上无人影，小鹦鹉、困酣难醒。", 
            "正好试金盆，一斛红泉冷。", 
            "浴馀借得蟾为镜，谁爱取、冠儿重整。", 
            "低髻卸偏荷，茉莉圈成饼。"
        ], 
        "title": "海棠春 闺词再和阮亭韵四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丝丝烛泪多如雨，捣尽了、月中孀杵。", 
            "镜听拟来朝，私卜帘前语。", 
            "坐深裙子红都去，早又是、三通谯鼓。", 
            "谈解小郎围，权拔钗为麈。"
        ], 
        "title": "海棠春 闺词再和阮亭韵四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画帘垂处春光乱，百感最难消遣。", 
            "记得风斜彩燕，小立珍珠院。", 
            "岁华又到黏鸡宴，砌下春兰尚浅。", 
            "人日春人不见，日近人儿远。"
        ], 
        "title": "桃源忆故人 人日感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒阑曾过平康宿，风飐绣帘簌簌。", 
            "红板桥连西曲，微雨樱桃熟。", 
            "而今风景伤春目，不见沿溪花竹。", 
            "荠麦平畴摇绿，蛱蝶和烟逐。"
        ], 
        "title": "桃源忆故人  春日过澹生校书所居旧址", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天涯乍遇宣城叟，御苑听砧时候。", 
            "曾写几行疏柳，劝我青门酒。", 
            "别来往事消沈久，只有齐纨在手。", 
            "露叶烟条依旧，解与愁眉斗。"
        ], 
        "title": "桃源忆故人 秋日晒扇见故人王湛斯画柳赋此志感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "松湍百道喧晴雪，冷瀑何年才歇。", 
            "水上瘦梅如铁，眠补红桥缺。", 
            "从军年少巴陵客，三载金笳画戟。", 
            "莫听楚天百舌，千里同明月。"
        ], 
        "title": "桃源忆故人  重游惠山寄畅园怀秦对岩检讨", 
        "type": "词", 
        "yun": null
    }, 
    {
        "author": "陈素贞", 
        "era": "清", 
        "subtype": null, 
        "text": [
            "井梧深掩苔痕碧。画阑同倚看新月。", 
            "转眼别愁生。妆楼锁夕阴。", 
            "秋光刚过半。人与秋俱远。", 
            "来岁值中秋。还期续胜游。"
        ], 
        "title": "菩萨蛮 饯湘友侄（见《常州词录》）", 
        "type": "词", 
        "yun": null
    }, 
    {
        "author": "陈素贞", 
        "era": "清", 
        "subtype": null, 
        "text": [
            "槐柳荫浓庭草碧。", 
            "阑雨梅风，又过端阳节。", 
            "悄倚纱窗人远别，石榴枝上闻啼鴂。", 
            "何事天涯成久客。", 
            "盼断鳞鸿，迢递音尘绝。", 
            "开遍珠兰香满室。", 
            "笛声吹落梧桐月。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈素贞", 
        "era": "清", 
        "subtype": null, 
        "text": [
            "东风吹梦浑无迹。", 
            "芳径苔痕积。", 
            "一帘飞絮正愁人。", 
            "寂寞红芳，深护绿荫新。", 
            "凭栏惆怅春何在。", 
            "顿觉流光改。", 
            "饯春时节几多愁，遥指吴淞，天际盼归舟。"
        ], 
        "title": "虞美人 春去", 
        "type": "词", 
        "yun": null
    }, 
    {
        "author": "陈素贞", 
        "era": "清", 
        "subtype": null, 
        "text": [
            "湘帘才捲晓风轻。", 
            "芳径嫩寒生。", 
            "绿窗人起铢衣薄，倚妆阁、无限幽情。", 
            "金粟正开，和烟带露，剪取一枝馨。", 
            "蛮环雅制最玲珑，巧样更翻新。", 
            "攒成宝钿馀香沁，恰相称、斜插鬟云。", 
            "点上湿萤，飞来瘦蝶，秋思十分清。"
        ], 
        "title": "一丛花 湘友侄手掣金粟钗见赠，以此酬之", 
        "type": "词", 
        "yun": null
    }, 
    {
        "author": "陈素安", 
        "era": "清", 
        "subtype": null, 
        "text": [
            "蝴蝶。", 
            "蝴蝶。", 
            "记取花香时节。", 
            "双双舞白翻黄，影弄帘帷日长。", 
            "长日。", 
            "长日。", 
            "飞上个人裙褶。"
        ], 
        "title": "调笑令 咏蝶，示舍妹慕洁（见《词综续编》）", 
        "type": "词", 
        "yun": null
    }, 
    {
        "author": "陈素安", 
        "era": "清", 
        "subtype": null, 
        "text": [
            "花梢斜挂月纤纤。", 
            "绣线才抛玉指尖。", 
            "燕子嗔人不下帘。", 
            "闷恹恹。", 
            "翠黛愁多不用添。"
        ], 
        "title": "忆王孙 春夕", 
        "type": "词", 
        "yun": null
    }, 
    {
        "author": "陈素安", 
        "era": "清", 
        "subtype": null, 
        "text": [
            "砌竹摇波，瓶花弄影，月痕微度。", 
            "新寒太甚，怕启绿窗朱户。", 
            "听檐梢、风耶雨耶，搅来落叶纷无数。", 
            "和碧梧墙外，琼箫一曲，断云归去。", 
            "无绪。", 
            "伤孤处。", 
            "见绛蜡烧残，泪珠似许。", 
            "脂痕拭尽，莫到心灰无主。", 
            "背银缸、愁整凤衾，者宵怎觅前梦处。", 
            "唤侍儿、且放罗帏，数更筹五。"
        ], 
        "title": "琐窗寒 闺情", 
        "type": "词", 
        "yun": null
    }, 
    {
        "author": "陈秩五", 
        "era": "清", 
        "subtype": "七言绝句", 
        "text": [
            "十里桑麻百尺梧，山重水复一村孤。", 
            "蓝桥自是神仙境，不在裴航事有无。"
        ], 
        "title": "蓝桥", 
        "type": "绝句", 
        "yun": "虞"
    }, 
    {
        "author": "陈爱真", 
        "era": "清", 
        "subtype": null, 
        "text": [
            "银河浪静，彩桥风细，斜挂弯弯明月。", 
            "相逢应说别来愁，须多驻、天边云辙。", 
            "红尘千载，仙家几日，一岁光阴电瞥。", 
            "双星离别未多时，浑不似、人间离别。"
        ], 
        "title": "鹊桥仙 七夕寄外（见《金陵词钞》）", 
        "type": "词", 
        "yun": null
    }, 
    {
        "author": "陈爱真", 
        "era": "清", 
        "subtype": null, 
        "text": [
            "情痴幸挽香魂住。", 
            "别七载、一朝重遇。", 
            "词人得近免泥涂，问旧梦还如故。", 
            "恼煞封姨生来妒。", 
            "难都把、锦帏深护。", 
            "残香零粉遍天涯，那是可留春处。"
        ], 
        "title": "留春令 偶阅花蕊夫人宫词，内藏垂丝海棠花瓣，尚系七年前所收，感成一词", 
        "type": "词", 
        "yun": null
    }, 
    {
        "author": "陈浩", 
        "era": "清", 
        "subtype": null, 
        "text": [
            "伟哉造物真好奇，雕镌万象成险巇。", 
            "江郎山高千丈顶，有石三片如穹碑。", 
            "我欲问山灵，立此将何为？", 
            "得非上有太古字，用纪天开地辟图书未启之文辞。", 
            "置之禹迹不到处，万古不令人见之。", 
            "巨灵赑屃鬼斧削，古苔班驳苍藤垂。", 
            "盘盘松桂隐蒙密，山坳小构江郎祠。", 
            "三君兄弟并年少，雍容被服仙官仪。", 
            "前行便入九闽路，秋山不断天风吹。"
        ], 
        "title": "江郎三片石", 
        "type": "古风", 
        "yun": "支"
    }, 
    {
        "author": "陈浩", 
        "era": "清", 
        "subtype": null, 
        "text": [
            "当杯不辞酒力微，看花莫待繁英飞。", 
            "一年春事才过半，海棠未放山桃肥。", 
            "两株红白傍仙馆，竹深苔净尘埃稀。", 
            "花开几度缺吟赏，念之不异渴与饥。", 
            "朝回日暮猥见召，同人下马轻款扉。", 
            "是时云阴天宇低，风吹细雨烟霏霏。", 
            "移镫斜照愈妍好，绛纱作幔珠成围。", 
            "花香雨气杳莫辨，但觉芳润浸人衣。", 
            "一杯酹花还共劝，脱略礼数忘拘鞿。", 
            "夜深沉醉未忍别，折花满把冲泥归。"
        ], 
        "title": "钱修亭前辈招同汪谨堂吴鸣佩李玉洲徐晋叔诸同年集香树斋看山桃花同用昌黎山石诗韵", 
        "type": "古风", 
        "yun": "微"
    }, 
    {
        "author": "陈浩", 
        "era": "清", 
        "subtype": null, 
        "text": [
            "上人人天师，翻经了三藏。", 
            "能参真实义，一洗庸愚障。", 
            "桐城方先生，可否素不妄。", 
            "颇闻高僧传，结构烦哲匠。", 
            "先生既归老，余亦就闲旷。", 
            "师意独勤勤，杖策时相访。", 
            "朝来出锦囊，小现菩提相。", 
            "松风一何清，水月光宕漾。", 
            "妙明不染心，幻影证无上。", 
            "方耽禅味深，忽骇文澜壮。", 
            "恍若韩昌黎，破格赠文畅。", 
            "感旧增欷歔，抚卷独惆怅。", 
            "夜雨声涔涔，添我秋池涨。", 
            "泼墨洒云烟，为师作供养。"
        ], 
        "title": "题沛上人松月传心小照读卷中方望溪先生文对雨成十四韵", 
        "type": "古风", 
        "yun": "漾"
    }, 
    {
        "author": "陈浩", 
        "era": "清", 
        "subtype": null, 
        "text": [
            "墨花四照云生壁，玉版笺凝冰雪色。", 
            "一粒丹砂九转成，抽毫直接神仙迹。", 
            "宣和题字何足疑，世有识者当心知。", 
            "且喜神物在人世，得公妙笔能传之。", 
            "想公下笔时，不知笔在手。", 
            "临池恍惚灵境开，中有洞天名小有。", 
            "紫微南岳坐琼台，列侍蓉冠鸣佩玖。", 
            "金环约臂两青童，采采琪花斟玉酒。", 
            "忽然墨雨飞空来，元气荡胸风入肘。", 
            "方圆自我结构遗，不系若惊神独守。", 
            "此书后出千余年，遂与《黄素》争后先。", 
            "前辈见之应避席，世间石本空雕镌。", 
            "我生愿作主书史，鍊骨未成将老矣。", 
            "可得从公乞数行，往问山中许道士。"
        ], 
        "title": "题同年汪谨堂尚书临黄庭内景经卷后", 
        "type": "古风", 
        "yun": null
    }, 
    {
        "author": "陈浩", 
        "era": "清", 
        "subtype": null, 
        "text": [
            "维扬马君志尚古，遥指扶风旧乡土。", 
            "耸身欲上太华峰，十丈花前筑书圃。", 
            "金精生水出玉泉，香穿九地达九天。", 
            "天鸡一鸣海波涌，初日正照花光鲜。", 
            "仙人倚杖顾之笑，君家去此四百年，此来倘欲寻真源。", 
            "傥然即之杳然去，惟见风叶翻田田。", 
            "君才今世岂易有，初授一官怜白首。", 
            "九州星野划雍豫，百里关河接襟肘。", 
            "侧身西望青芙蓉，略如鱼戏莲叶东。", 
            "为君把酒话往事，春风送别毋匆匆。", 
            "城南杜，赵郡苏，一贤两地称名殊。", 
            "后之视今犹视昔，有人更画《苏城图》。", 
            "我作是歌非数典，莲花妙法无尽转。"
        ], 
        "title": "题玉井莲图送马力畚之任阌乡", 
        "type": "古风", 
        "yun": null
    }, 
    {
        "author": "陈浩", 
        "era": "清", 
        "subtype": null, 
        "text": [
            "寒蝉咽露沈疏柳，络纬吟秋怨离妇。", 
            "江芦瑟瑟动悲风，月明远吠荒村狗。", 
            "萧条无限玉关情，砧杵家家捣练声。", 
            "碧山如梦横千里，哀雁中宵尚独征。"
        ], 
        "title": "秋夜吟", 
        "type": "古风", 
        "yun": null
    }, 
    {
        "author": "陈浩", 
        "era": "清", 
        "subtype": null, 
        "text": [
            "楚江烟水阔，暮色横西林。", 
            "凉飙涣微波，泠然清我心。", 
            "何人隔秋浦，月下弹鸣琴。", 
            "我欲往从之，沧流杳难寻。", 
            "感此三叹息，望古怀知音。"
        ], 
        "title": "秋夜舟中对月书怀 其一", 
        "type": "古风", 
        "yun": "侵"
    }, 
    {
        "author": "陈浩", 
        "era": "清", 
        "subtype": null, 
        "text": [
            "明月照江水，秋色何婵娟。", 
            "我来天一涯，再见清光圆。", 
            "畅以尘外迹，缅彼区中缘。", 
            "美人隔幽期，芳荪共谁搴。", 
            "中夜不能寐，徙倚凉风前。"
        ], 
        "title": "秋夜舟中对月书怀 其二", 
        "type": "古风", 
        "yun": "先"
    }, 
    {
        "author": "陈桂森", 
        "era": "清", 
        "subtype": "七言律诗", 
        "text": [
            "昔岭寒风落照殷，英魂千古炳人间。", 
            "屯粮绩著三军幕，陷阵躯捐一剑镮。", 
            "死尚握拳如卞壸，生能噀血亦常山。", 
            "不徒循吏称遗爱，父老西川泪共潸。"
        ], 
        "title": "奉题常君殉节录后 其一", 
        "type": "律诗", 
        "yun": "删"
    }, 
    {
        "author": "陈桂森", 
        "era": "清", 
        "subtype": "七言律诗", 
        "text": [
            "一死谁为不朽身，惟公致命备艰辛。", 
            "提刀壮志催妖贼，冒刃伤心诀故人。", 
            "辽海士原多气节，浣花祠可慰忠纯。", 
            "天恩议恤兼荣荫，好勒贞珉载笔新。"
        ], 
        "title": "奉题常君殉节录后 其二", 
        "type": "律诗", 
        "yun": "真"
    }, 
    {
        "author": "陈朗", 
        "era": "清", 
        "subtype": "五言律诗", 
        "text": [
            "雨止月未上，萧萧枫叶丹。", 
            "柁声放溜急，帆影入云寒。", 
            "村酒难成醉，旅愁耐可宽。", 
            "扣舷何处客，渔火在前滩。"
        ], 
        "title": "楚江返棹", 
        "type": "律诗", 
        "yun": "寒"
    }, 
    {
        "author": "陈朗", 
        "era": "清", 
        "subtype": "五言律诗", 
        "text": [
            "君非不得意，欲返龙眠山。", 
            "此日辞青琐，先期放白鹇。", 
            "宁贪解带乐，为恋舞衣斑。", 
            "宛水流千里，邮筒寄莫悭。"
        ], 
        "title": "送姚姬传郎中归桐城", 
        "type": "律诗", 
        "yun": "删"
    }, 
    {
        "author": "陈振", 
        "era": "清", 
        "subtype": "七言律诗", 
        "text": [
            "夙仰高门满座春，何休学海郑经神。", 
            "文章入世奇归淡，桃李成阴就閒新。", 
            "后辈品流难继轨，先生明月本前身。", 
            "跻堂幸许觥添兕，芹献微忱藉一伸。"
        ], 
        "title": "寿王一如先生七十，即次其自寿诗韵", 
        "type": "律诗", 
        "yun": "真"
    }, 
    {
        "author": "陈展云", 
        "era": "清", 
        "subtype": null, 
        "text": [
            "我与流云向上峰，足所踏处云皆封。", 
            "登临绝顶一矫首，万山脚底青冥濛。", 
            "拿云树老怒裂壁，十丈苍根络奇石。", 
            "冒天冠斗纷蔽亏，云缝坼开天一隙。", 
            "我从树杪穿云行，天风梵呗争泉声。", 
            "云光白上满襟袖，时闻虎气漫空腥。", 
            "初疑高唐山，神女方驾鹤，巫山十二正朝行，絪缊一气随风落。", 
            "又疑庐山中，匡君骖虬螭，瀑布万丈倒空泻之而化作苍龙飞。", 
            "不然云中君，洞天正沈醉，并刀乱剪琼瑶英，散作霞光恣游戏。", 
            "不然葛稚川，罗浮初炼丹，九转炉烟吹不灭，至今下界如飞绵。", 
            "万峰合气成一色，放眼每愁天地窄。", 
            "同人咫尺但闻声，细看一笑头俱白。", 
            "忽讶身跳雪海中，遍大地如金在镕。", 
            "忽惊身置盘古世，误入混沌吸元气。", 
            "一云才缩一云神，一云如主一云宾。", 
            "一云闲如丈人尊，一云忙如万马奔。", 
            "小云随侍如儿孙，数云骈立如弟昆。", 
            "妍云诡谲锦绣纹，丑云礌磊狻猊蹲。", 
            "千百万状云无定，云云一气相合并。", 
            "为狮为象为凤麟，为鼓为旗为戈刃。", 
            "人出云相触，人来云相迎。", 
            "松桧罅中云渗漏，峰峦缺处云补平。", 
            "是皆神龙出没互变化，掉尾腾掷纷纵横。", 
            "我行十里日已暮，风吹散作四山雾。", 
            "归来大笑谢山灵，此行几被云吞去。"
        ], 
        "title": "樟山凹看云作歌", 
        "type": "古风", 
        "yun": null
    }, 
    {
        "author": "陈展云", 
        "era": "清", 
        "subtype": null, 
        "text": [
            "一水划山入，万树围如屏。", 
            "树杪露佛屋，倒影临波清。", 
            "栖霞山畔草，直到门前青。", 
            "不信岩花发，六月犹啼莺。", 
            "山深无夏春，日夕凉风生。", 
            "野花烟外飘，随风落檐楹。", 
            "闲鸟学书声，遥答流泉鸣。", 
            "天香何处来，寻之了无形。", 
            "时有樵夫至，带雨叩柴荆。", 
            "坐久客亦返，携得秋光行。"
        ], 
        "title": "王伯潜水东寺院斋居", 
        "type": "古风", 
        "yun": null
    }, 
    {
        "author": "陈家驹", 
        "era": "清", 
        "subtype": "五言律诗", 
        "text": [
            "省识先生面，流光四十年。", 
            "交游曾累世，文字亦因缘。", 
            "雅抱同秋水，豳风入野弦。", 
            "道山归去也，凭吊剧潸然。"
        ], 
        "title": "挽赖广文士仰先生", 
        "type": "律诗", 
        "yun": "先"
    }, 
    {
        "author": "陈家驹", 
        "era": "清", 
        "subtype": "七言律诗", 
        "text": [
            "蒲璧家声咏絮才，文明轨范女中开。", 
            "徽音克赞调元手，懿德还教薄海推。", 
            "天际琼枝仙露湛，日边绮藻五云裁。", 
            "金闺慧业同矜式，翟茀鸣珂耀上台。"
        ], 
        "title": "题后藤男爵夫人遗照", 
        "type": "律诗", 
        "yun": "灰"
    }, 
    {
        "author": "陈家驹", 
        "era": "清", 
        "subtype": "七言律诗", 
        "text": [
            "片羽秋云感世轻，跫音喜得问鸥盟。", 
            "板桥画意承先绪，驴背诗怀仰逸情。", 
            "银甲偶搊秦女曲，金樽喜按杜家兵。", 
            "雾峰九九思前度，闻野鸣皋鹤一声。"
        ], 
        "title": "次新竹郑梅痴游诸罗席上见赠韵", 
        "type": "律诗", 
        "yun": "庚"
    }, 
    {
        "author": "陈家驹", 
        "era": "清", 
        "subtype": "七言律诗", 
        "text": [
            "本是灵根九畹栽，偶成蝶梦幻双胎。", 
            "同心臭味徵佳朕，比萼婵娟逞艳材。", 
            "纫佩应添才子慧，调琴重藉美人陪。", 
            "幽芳合写怡怡照，鹣鲽飞潜莫浪猜。"
        ], 
        "title": "并蒂兰", 
        "type": "律诗", 
        "yun": "灰"
    }, 
    {
        "author": "陈家驹", 
        "era": "清", 
        "subtype": "七言律诗", 
        "text": [
            "绿暗红稀晓雾侵，花阴阴处色沉沉。", 
            "隔帘影动畴先觉，小院香薰漫远寻。", 
            "密布林间忘昼暝，空濛廊下误宵深。", 
            "若教早旭悬霄汉，化作氤氲瑞气临。"
        ], 
        "title": "花雾", 
        "type": "律诗", 
        "yun": "侵"
    }, 
    {
        "author": "陈家驹", 
        "era": "清", 
        "subtype": "七言律诗", 
        "text": [
            "廿五年华劫两经，果真坎坷午频丁。", 
            "层层山岳翻湖海，莽莽乾坤付醉醒。", 
            "厄闰黄杨惟及木，灾倾白屋剩残瓴。", 
            "伤心周道成荆棘，蒿目时艰地岂灵。"
        ], 
        "title": "丙午1906三月嘉义大地震庚午1930十一月又大震感赋", 
        "type": "律诗", 
        "yun": "青"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十顷盂湖碧似烟，四围蒲稗水连天。", 
            "渚鸟群飞声格格，戏长川。", 
            "独对烟波思往事，那堪风物又残年。", 
            "且贳秦邮城下酒，拨湘弦。"
        ], 
        "title": "摊破浣溪沙 雨泊秦邮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绮疏六扇掩玻瓈，花影罘罳漾衵衣。", 
            "学绾翻荷新样髻，日将西。", 
            "有恨篝前银鸭睡，无情筝上钿蝉啼。", 
            "独对水仙花絮语，太悽迷。"
        ], 
        "title": "摊破浣溪沙  冬闺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鲁国男儿是孔融，如今流落号吴侬。", 
            "燕子柳条能酿恨，旧江东。", 
            "谢朓楼边栾布社，琴高潭上石尤风。", 
            "送尔片帆春上冢，雨濛濛。"
        ], 
        "title": "山花子 送姜学在由吴门之宛陵清明扫墓", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青楼斜拂小春池，池上绿杨枝。", 
            "态奴歌管，念奴弦索，唱尽新词。", 
            "重来行过章台弄，往事少人知。", 
            "半湖碧浪，满园斑竹，万种凄其。"
        ], 
        "title": "眼儿媚  过城南小曲感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风剪兰煤夜渐深，泉响答清音。", 
            "官斋此夜，鲈腮斫玉，梅蕊含金。", 
            "茂苑酒醒刚几日，浮拍又如今。", 
            "十年红豆，五湖黄叶，费尽行吟。"
        ], 
        "title": "眼儿媚  冬夜听梧轩举填词第二（轩在吴伯成先生署中同集为澹心园次脩龄山夫梁汾云翎灵本）集", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "我来吊古傍隋宫，板渚雨濛濛。", 
            "依旧平山堂外，淡烟疏柳长空。", 
            "年年此地，漫天榆荚，著地东风。", 
            "太息韶华几换，游人犹想仙翁。"
        ], 
        "title": "朝中措  平山堂怀古用欧公原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "层层帘幕静焚香，萦篆袅缥缃。", 
            "翠鸭娇擎磁鼎，红狮满贮铜釭。", 
            "如今寂寞，孤灯黯淡，细雨淋浪。", 
            "料尔春纤拨火，为侬也费思量。"
        ], 
        "title": "朝中措 客中杂忆十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "家乡绿雪蓊南山，采摘不曾难。", 
            "三径风垆瓦铫，半廊竹濑松湍。", 
            "昨朝悔未，携将茶董，同上长干。", 
            "却忆苏门四友，曾经日给龙团。"
        ], 
        "title": "朝中措 客中杂忆十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "看花常傍隔村篱，携取折枝归。", 
            "沙绿胆瓶磬口，矮红棐几乌皮。", 
            "端相侧正，屏当疏密，用尽幽思。", 
            "记得临行嘱汝，香绵裹好军持。"
        ], 
        "title": "朝中措 客中杂忆十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灯昏酒尽不胜情，倚幌听三更。", 
            "恶草邻墙马龁，乱莎别馆虫鸣。", 
            "家园此际，小楼半掩，纤月初生。", 
            "多少幽坊冷市，绿窗一片枨枨。"
        ], 
        "title": "朝中措 客中杂忆十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "疏狂子野住台城，擪笛旧知名。", 
            "劈裂铁龙醉吼，连环狞凤娇鸣。", 
            "消磨岁月，千场蜡炬，一夜鹅笙。", 
            "今日偶然闲想，因缘已似前生。"
        ], 
        "title": "朝中措 客中杂忆十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画栏雕槛尽临河，帘内水仙多。", 
            "记得半塘初买，小船细雨鸣蓑。", 
            "磁盆归贮，红泥密垄，锦石斜迤。", 
            "今夜烟廊雨幔，谁人与尔婆娑。"
        ], 
        "title": "朝中措 客中杂忆十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "赪苞檀萼缀萧斋，幽韵袭人来。", 
            "乍可酒边私嗅，偏宜鬓底微开。", 
            "而今不见，踏残小径，寻遍苍苔。", 
            "侧帽临风不语，几般怆旧情怀。"
        ], 
        "title": "朝中措 客中杂忆十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画眉斜挂画帘东，爱汝语音工。", 
            "食器官窑涨碧，药栏小架扶红。", 
            "人今牵绊，一般惆怅，两处羁穷。", 
            "寄语怜香旧侣，风前早为开笼。"
        ], 
        "title": "朝中措 客中杂忆十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红鱼明鲦映沦漪，相间倍离离。", 
            "卵色天装玳瑁，桃花水染胭脂。", 
            "休嗟盆沼，外边雪浪，风骇涛飞。", 
            "输尔翠涟拍甃，有人濠上相知。"
        ], 
        "title": "朝中措 客中杂忆十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半生书癖墨成庄，气压邺签强。", 
            "寒夜添香炙砚，调娱闲弄朱黄。", 
            "一身作客，牛腰易束，鹤背难装。", 
            "羡杀千年老蠹，钻穿故纸休粮。"
        ], 
        "title": "朝中措 客中杂忆十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红蕤枕，卓金车，两相于。", 
            "酒醒后，梦来初。", 
            "挽郎祛，郎欲去，且徐徐。", 
            "烦塞马，倩江鱼，寄他书。", 
            "休信宿，莫踌躇。", 
            "锦鸡城，金雁驿，是郎居。"
        ], 
        "title": "三字令 闺情", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古苔绣壑乱泉鸣，呜咽说生平。", 
            "耳畔恍挨筝，是落叶声耶雨声。", 
            "画廊泼翠，茶铛翻雪，趺坐證三生。", 
            "碧透小铜瓶，斜插朵黄梅更清。"
        ], 
        "title": "太常引  坐积翠阁同吴园次赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆醉石亭山坞，倚桂丛深处。", 
            "下是谁家高人墓，落英飘下如雨。", 
            "苍莽中原路，并不见、秋香一缕。", 
            "月中只剩团圞树，斟芳醑、相怜取。"
        ], 
        "title": "归去来 忆石亭老桂兼寄竹逸云臣", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "湖上水连天，湖光捲尽寒烟。", 
            "玉娥一去几千年，尽日凝妆俨然。", 
            "漠漠雨丝飘碧瓦，人在女郎祠下。", 
            "一树红梨开谢，明朝又是春社。"
        ], 
        "title": "河渎神 题秦邮露筋祠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "石竹响飕飕，一行断垄荒邱。", 
            "无人野渡水争流，土城蔓草含愁。", 
            "古庙阴森凉气泻，枫叶映来都赭。", 
            "门外寒涛暗打，错疑箫鼓村社。"
        ], 
        "title": "河渎神 临津古城隍庙下作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银甲闹时偏悄，绿水昏时胜晓。", 
            "双粲枕，百娇壶，好景世间都少。", 
            "人对烛花微笑，袖向蘋风轻舀。", 
            "玉山倒，脸波横，酒痕一点红窝小。"
        ], 
        "title": "醉乡春 秦对岩携具寄畅园举填词第三集", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鼎内乳花将溜，瓶里玉花先逗。", 
            "真皓洁，太竛竮，雪暗茶园如绣。", 
            "叶与花情相斗，花与叶芬相糅。", 
            "将嫩蕊，比幽兰，幽兰还逊三分瘦。"
        ], 
        "title": "醉乡春  咏茶花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿罨苕溪顾渚，拍茶妇、绣裙如雨。", 
            "携香茗，轻盈笑语。", 
            "记得鲍娘一赋。", 
            "邀陆羽，煎花乳，红闺日暮。", 
            "玉山半醉绡帏护，且消酪奴佳趣。"
        ], 
        "title": "茶瓶儿  咏茗", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如尘如梦如丝，脉脉意谁知。", 
            "归来恨晚，休摇屈戍，慢叩罘罳。", 
            "一阵碧虚窗外雨，三通鼓，人去多时。", 
            "空留彩句，蜜花笺淡，凤胫灯攲。"
        ], 
        "title": "极相思 夜饮友人所阿云待余不至留词而去归后和之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "湿云未敛香蝉，斜倚枕屏前。", 
            "分明昨夜，依稀往事，院后廊边。", 
            "下了红帘擎翠鉴，悄不觉，笑靥微圆。", 
            "濛濛脉脉，如尘似影，记也难全。"
        ], 
        "title": "极相思  忆梦", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "姊嫁猘儿孙策，妹归顾曲周瑜。", 
            "雀台高处瞰三吴，羡尔清歌妙舞。", 
            "一望江东人物，孝廉枉逞雄图。", 
            "朱桓前捋大王须，文有才高子布。"
        ], 
        "title": "西江月  咏史", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有女江头击絮，何人道上吹篪。", 
            "我来吊古怅空祠，旷望几重云水。", 
            "覆楚争誇伍相，沼吴又说西施。", 
            "淮阴往事亦如斯，成败皆由女子。"
        ], 
        "title": "西江月 过投金濑怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "李白开元供奉，当年恩礼偏隆。", 
            "赐书稠叠出深宫，玉轴牙签郑重。", 
            "绝妙文孙才调，翩翩王谢门风。", 
            "捧来乱帙悉当胸，月落华清如梦。"
        ], 
        "title": "西江月  题六合孙公树捧书图", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "天抹斜阳，雁横秋水，暝色如许。", 
            "万里苍烟，十年乔木，故国渺何处。", 
            "蓬莱清浅，鱼龙都尽，苦被何人相误。", 
            "旧山川、城郭犹在，化鹤几时归去。", 
            "流光暗度，芳华未泯，病里又逢秋暮。", 
            "红叶萧萧，青山隐隐，认得潇湘路。", 
            "天涯羁客，几度含愁无语。", 
            "叹禾黍、凄凉遍野，有谁作赋。"
        ], 
        "title": "永遇乐·望乡", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "蝶粉沾衣，燕泥落几，闲来细步兰房。", 
            "花雨缤纷，薰风吹送微香。", 
            "惊逝水，惜流光。", 
            "叹客中、易误年芳。", 
            "暗寻思处，珠楼话月，玉砌追凉。", 
            "十年一梦他乡。", 
            "祗麻姑东海，几见沧桑。", 
            "登临万感，江流曲似回肠。", 
            "歌宛转，调凄凉。", 
            "看九天、飞坠琼章。", 
            "故人天末，凭谁寄语，云水相望。"
        ], 
        "title": "夜合花·己巳二十五岁初度，寄清畹诗姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "檐花细落。", 
            "闲却秋千索。", 
            "一片新愁何处着。", 
            "凄断晚风帘幕。", 
            "依稀暗柳藏鸦。", 
            "归心梦绕天涯。", 
            "几度高楼横笛，江城吹落梅花。"
        ], 
        "title": "清平乐", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "暮山青。", 
            "汉阳烟树冥冥。", 
            "对楚天、沧波无际，似闻鼓瑟湘灵。", 
            "白云飞、昔人何在，黄鹤去、仙梦都醒。", 
            "泪洒西风，情深故国，每因怀古感飘萍。", 
            "自江上、梅花吹落，玉笛那堪听。", 
            "空留得、鸦横落日，水满寒汀。", 
            "对千古、兴亡历历，祗余一角危亭。", 
            "浪花深、英雄淘尽，关河老、风物凋零。", 
            "帆影依阑，钟声送客，隔江渔火正星星。", 
            "又独立、晚风无语，玉兔涌沧溟。", 
            "关心处、画中楼阁，屐齿曾经。"
        ], 
        "title": "多丽·黄鹤楼怀古", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "芳心难托。", 
            "自绿波春去，素心人邈。", 
            "倩玉箫、吹起冰魂，正四绕兰丛，步流蘅薄。", 
            "水样韶华，怎禁得、几番离索。", 
            "对琼楼玉阙，懒共嫦娥，暗窃仙药。", 
            "江洲满采杜若。", 
            "怅所思不见，空忆天角。", 
            "念谢娘、咏絮多才，看秀句瑶笺，可曾闲却。", 
            "满树繁英，喜犹似、旧时红萼。", 
            "望今宵、暮帆远浦，潮生月落。"
        ], 
        "title": "解连环·依清真韵寄怀馥姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "东风又到长安，禁城三月春如绣。", 
            "香车宝马，风流裙屐，好花时候。", 
            "如此江山，无边岁月，客怀消受。", 
            "看海棠树树，冰肌胜雪，通明殿，不须奏。", 
            "萧寺斜阳一角，任幽人、支鸡杯酒。", 
            "飘然来去，几回吟眺，画中携手。", 
            "法物收藏，书城坐拥，让他耆旧。", 
            "更殷勤写入，生绡尺幅，作莲台寿。"
        ], 
        "title": "水龙吟·慎予女士招饮翊教寺看海棠，并观南湖居士所藏书画泉布", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "何处雪飞来，惊起满天风急。", 
            "极目两三鸦点，向寒林飞入。", 
            "小窗无语独徘徊，却讶树头白。", 
            "料得梅花有讯，报故园消息。"
        ], 
        "title": "好事近·雪", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "何处望神京。", 
            "客里零星。", 
            "行行无计惜芳春。", 
            "断尽离肠谁会得，负却叮咛。", 
            "笳鼓动高城。", 
            "又听边声。", 
            "天涯有泪落纵横。", 
            "消息平安烦报与，以慰平生。"
        ], 
        "title": "浪淘沙·寄姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "寒侵翠袖。", 
            "且尽新醅酒。", 
            "姑射仙人如我瘦。", 
            "可忆风神依旧。", 
            "鸭炉香袅微温。", 
            "能消几个黄昏。", 
            "又是春光到眼，画图换却乾坤。"
        ], 
        "title": "清平乐·冬尽日", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "又逢令节。", 
            "春到今年，渐上林花发。", 
            "江南江北垂杨远，想东皇笑靥。", 
            "樽前新感，怕转眼、繁花都歇。", 
            "几番绿转黄回，误了西园蜂蝶。", 
            "自怜幽独无言，怅客里、光阴流淌，玉箫愁绝。", 
            "飘裙路渺，正此际、千里万山初别。", 
            "碧云暮冷，奈闲却、珠楼明月。", 
            "叹飞琼、误入人间，往事从头休说。"
        ], 
        "title": "瑶华", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "他乡岁晚遄归，客途千里风兼雪。", 
            "沧江水碧，远峰头白，空冥奇绝。", 
            "鸥鹭回翔，鱼龙曼衍，怒潮呜咽。", 
            "向暮云天半，舵楼闲倚，登临意，和谁说。", 
            "太息金瓯碎缺。", 
            "好山川、几人豪杰。", 
            "楚天何处，寒鸦数点，思深愁结。", 
            "玉树琼楼，望中多少，幻云明灭。", 
            "问红桑劫后，尘扬几度，到今时节。"
        ], 
        "title": "水龙吟·长江舟次大雪", 
        "type": "词", 
        "yun": "屑"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "玉骨无尘，冰肌胜雪，汉宫捧出新妆。", 
            "月明似水，仙人乍试兰汤。", 
            "晚飔逗出微凉。", 
            "正云屏、静对幽芳。", 
            "红衣夏老，黄花秋晚，谁与争香。", 
            "天街夜色昏黄。", 
            "曾记婵娟三五，结伴徜徉。", 
            "钗梁嫩萼，鬓边娇影难忘。", 
            "梦中纷坠银床。", 
            "看枕函、多少风光。", 
            "美人头上，才人笔底，都费思量。"
        ], 
        "title": "夜合花·晚香玉，和草窗茉莉韵", 
        "type": "词", 
        "yun": "阳"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "清游回首长安远，吟怀都损愁抱。", 
            "西北上高楼，何人凭远眺。", 
            "垂杨应自恼。", 
            "对斜阳芳草。", 
            "十载江关，千秋词赋，误人多少。", 
            "烟水又南朝，苍茫外、醉拍栏杆一笑。", 
            "呼起几征鸿，寄裁红旧稿。", 
            "蕉窗听雨好。", 
            "知甚日、巴山重到。", 
            "隔千里、明月娟娟，奈寸心如捣。"
        ], 
        "title": "徵招·寄怀旧京诸姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "月明笙鹤遥天，素琴弹出幽兰谱。", 
            "玉台魂断，银屏梦冷，哀蝉重赋。", 
            "秋雨闻赋，春波弄影，碧城何许。", 
            "怎灞陵桥畔，西风残照，多半是，悲来处。", 
            "莫说龙飞凤翥。", 
            "好江山、可怜笳鼓。", 
            "凭栏试望，莼鲈故国，杜鹃心苦。", 
            "白社联吟，黄垆载酒，鬓丝无数。", 
            "愿苍天留得，巍然一老，作词坛主。"
        ], 
        "title": "水龙吟·题刘子庚师噙椒室填词图", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "镇日心情如水淡，抱琴独倚兰房。", 
            "仙家风度自清狂。", 
            "荷衣蕙带，难学入时妆。", 
            "长记驿亭分手处，笛声吹碎离肠。", 
            "海天相望莫相忘。", 
            "生花笔底，应记好诗囊。"
        ], 
        "title": "临江仙·寄怀珍姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "揽芳洲。", 
            "正湖山歌舞，玉笛出琼楼。", 
            "法曲绕梁，仙娥绝世，可堪前代风流。", 
            "阅多少、繁华兴废，祗蓬瀛、清绝照人愁。", 
            "金粉飘残，霸图零落，往事悠悠。", 
            "荒径徘徊不语，看雕梁絮燕，细草眠鸥。", 
            "碧海凝尘，红兰泣露，空叹时序沈浮。", 
            "莫负他、水天良夜，倩何人、吟赏话清游。", 
            "为惜芳华易谢，欲去还留。"
        ], 
        "title": "一萼红·游后海归，赋此", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "天上星娥，曾共我、云窗惜别。", 
            "湘帘下、几回低语，客愁难说。", 
            "彩笔拈来春在手，清标记得人如月。", 
            "叹江山、灵秀属蛾眉，真英绝。", 
            "阳关道，歌三叠。", 
            "衍波纸，词一阕。", 
            "算相逢、又对到别离时节。", 
            "道韫有才传锦句，飞琼和泪辞仙阙。", 
            "待何时、樽酒共论文，霏冰雪。"
        ], 
        "title": "满江红·寄怀同盟诸姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "心似野鸥闲，梦里海天深碧。", 
            "何处苍波人语，怕楼船风急。", 
            "夕阳如水下孤城，鸦阵带秋色。", 
            "几度凭栏负手，听关山风笛。"
        ], 
        "title": "好事近·题画三首 其一", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "沉水袅炉烟，风动篆纹浮碧。", 
            "又是一廉纤雨，报黄昏消息。", 
            "湿云天远燕惊寒，愁对小楼立。", 
            "明日百花归去，怕子规声急。"
        ], 
        "title": "好事近·题画三首 其二", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "吹笛柳阴船，悄共如飞双楫。", 
            "梦得六朝风物，笑河山历历。", 
            "浮云踪迹一身轻，莫漫伤行色。", 
            "何日寒潭秋水，与渔娃共席。"
        ], 
        "title": "好事近·题画三首 其三", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "曲槛绕红墙。", 
            "画里年光。", 
            "雁来时候梦潇湘。", 
            "秋水蒹葭何处是，惆怅南塘。", 
            "酒莫入愁肠。", 
            "人在他乡。", 
            "晚凉天气换新妆。", 
            "佩紫簪黄佳节近，明日重阳。"
        ], 
        "title": "浪淘沙·重九前一日寄姊二首 其一", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "秋到画堂东。", 
            "金井梧桐。", 
            "北来南去问飞鸿。", 
            "昨夜开筵人薄醉，面共花红。", 
            "消息恨重重。", 
            "往事成空。", 
            "人生常在别离中。", 
            "悄倚危栏横短笛，凉月西风。"
        ], 
        "title": "浪淘沙·重九前一日寄姊二首 其二", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "琴声又逐薰风起，愁中暗惊时序。", 
            "楚泽招魂，湘皋竞渡，才过江乡重午。", 
            "登临最苦。", 
            "看起陆龙蛇，晦明风雨。", 
            "如此江山，可怜遗恨到千古。", 
            "清吟都换客感，记兰汤浴罢，描就眉妩。", 
            "箑影凝尘，衫痕映雪，还忆南州歌舞。", 
            "顽冥自苦。", 
            "怕十里长安，聚蚊成虎。", 
            "病起恹恹，晚凉侵几许。"
        ], 
        "title": "齐天乐·消夏", 
        "type": "词", 
        "yun": null
    }, 
    {
        "author": "陈唐", 
        "era": "清", 
        "subtype": "七言绝句", 
        "text": [
            "拂拂垂杨绿尚轻，溶溶新涨碧初平。", 
            "雨从少伯祠前断，天在真如塔外晴。"
        ], 
        "title": "城南泛舟归西园寓", 
        "type": "绝句", 
        "yun": "庚"
    }, 
    {
        "author": "陈唐", 
        "era": "清", 
        "subtype": "七言绝句", 
        "text": [
            "岸岸苍烟浦浦风，江清双桨击秋空。", 
            "斜阳忽漏西村渡，三两人家落叶中。"
        ], 
        "title": "秋江", 
        "type": "绝句", 
        "yun": "东"
    }, 
    {
        "author": "陈哲伦", 
        "era": "清", 
        "subtype": "七言律诗", 
        "text": [
            "东望岩岩古岱宗，携筇独上最高峰。", 
            "石坛晓映千崖月，日观晴飞万壑钟。", 
            "天子何须寻汉策，大夫空自号秦松。", 
            "凭栏四顾无穷兴，有客中原恨未从。"
        ], 
        "title": "闻吴子登泰山绝顶遥有此赠", 
        "type": "律诗", 
        "yun": "冬"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寻梦地。", 
            "浮云去住能记。", 
            "回廊步屧静秋尘，醉鬟睡起。", 
            "乱流一叶指横塘，依稀鸥鹭沙际。", 
            "后凋树，曾徙倚。", 
            "夕阳缕缕红系。", 
            "乌栖唱彻客重来，燕迷故垒。", 
            "病心不为沼吴颦，鸱夷沉恨江水。", 
            "酒边俊侣话旧市。", 
            "好春光、花径梅里。", 
            "倦眼独看人世。", 
            "剩箫心剑魄，西风凄对。", 
            "吹入寒山钟声里。"
        ], 
        "title": "西河•姑苏怀古，和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "晚烟直。", 
            "一缕轻痕界碧。", 
            "斜阳外、无数远帆，蹴起层波漾离色。", 
            "栖栖向瘴国。", 
            "谁识。", 
            "行吟剩客。", 
            "清樽对、豪气半消，霜匣故鸣剑三尺。", 
            "从头话萍迹。", 
            "记雨夜联床，沤梦分席。", 
            "疏狂间乞歌姬食。", 
            "偏幕燕愁重，露蝉魂警，飞鸢惊堕背汉驿。", 
            "望云黯南北。", 
            "恻恻。", 
            "怨怀积。", 
            "便说与相思，花外音寂。", 
            "成连海上清何极。", 
            "料曲奏流水，泪飘蛮笛。", 
            "西风催遍，醉又醒，断漏滴。"
        ], 
        "title": "兰陵王•送人之槟榔屿，和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "青墩相送芙蓉好。搴愁木末芙蓉老。", 
            "箫鼓夕阳天。沙鸥相对眠。", 
            "中流收急桨。咫尺秋潮涨。", 
            "越女浣纱归。凉风吹满衣。"
        ], 
        "title": "菩萨蛮•荷荡晚泛", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "望中草密花秾，海天别有宜春苑。", 
            "浓阴如幕，炎曦不到，云连峰断。", 
            "百折雕盘，九霄鹤唳，碎英千片。", 
            "问何人手抉，银河直泻，寒光动，龙蛇变。", 
            "衫袖濛濛雨溅。", 
            "咽危崖、奔车雷转。", 
            "空明一镜，蛮熏未冷，瘴尘初浣。", 
            "沟水东西，梦中秋老，坠红流怨。", 
            "乍瓜棚小坐，茶烟静袅，意翛然远。"
        ], 
        "title": "水龙吟•蛇莓山观瀑，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "芳郊一片婆娑意，炎尘未教轻漏。", 
            "剪月筛云，擎霄障日，依约帘波微皱。", 
            "龙门自有。", 
            "倚百尺孤根，翠披霜溜。", 
            "不解飘零，素心留证万年后。", 
            "凉霄还赋采采，楚江归梦引，萍实如斗。", 
            "别绪膏煎，生涯濩落，崖蜜分甘时候。", 
            "金刀素手。", 
            "记醽渌同倾，露匏曾剖。", 
            "缥缈仙山，海天凝望久。"
        ], 
        "title": "齐天乐•椰", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "片霞照海，又倒挂、一天帆影。", 
            "望嫩碧香迷，遥青波染，春入蛮云梦冷。", 
            "待写鱼笺相思字，奈客里、侵寻愁病。", 
            "应练发偶晞，单衣重试，怕窥明镜。", 
            "追省。", 
            "绿杨巷陌，朝烟寒凝。", 
            "为看尽樱桃，玉窗慵掩，鹎鵊声声唤醒。", 
            "钿约空留，酒痕犹涴，多少隔年情景。", 
            "知甚日、断阕同赓，子夜画帘风静。"
        ], 
        "title": "二郎神•和青山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "舟逐萤光，树藏鸦色，望入蛮天深处。", 
            "岫月轻招，海波狂吸，诗情暗消樽俎。", 
            "又半卷炎氛去，岩腰洗秋雨。", 
            "悄无语。", 
            "共鱼龙、梵音倾听，更箭短、催动寺楼钟杵。", 
            "冉冉鹤南飞，念家山、知在何许。", 
            "倦笛吹残，信人间、还有歧路。", 
            "任孤鸢跕影，占断隔溪尘雾。"
        ], 
        "title": "法曲献仙音•白鹤山极乐寺高楼面海，晴雨半山，夏秋瞬变，夜坐成赋", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寥廓此天地，目送夕阳迟。", 
            "玉龙哀怨吹彻，杨柳又丝丝。", 
            "几尺淞波新涨，十载吴宫残梦，依约白云飞。", 
            "执手两无语，帘外鹧鸪啼。", 
            "星辰夜，山河影，为谁悲。", 
            "隔年乳燕，门巷犹自认乌衣。", 
            "歧路天涯愁满，别泪花间弹尽，难得醉中归。", 
            "出海云霞曙，盈耳早春词。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "呼深杯浇愁。", 
            "正春光未老，微雨初收。", 
            "几度霜边窥镜，座中藏钩。", 
            "花泪尽，山容秋。", 
            "问大江、何时西流。", 
            "怕戏鼓尘荒，明珰梦杳，无计诉灵修。", 
            "浮云意，空悠悠。", 
            "早临风倦笛，吹满蘋洲。", 
            "尚见残蝉声曳，断鸿痕留。", 
            "芳草绿，催行舟。", 
            "料月明、今宵南楼。", 
            "有空谷佳人，频回素眸天尽头。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "北风满地吹胡雪。", 
            "不见横空新雁列。", 
            "连宵有梦到梅花，仙骨珊珊寒未彻。", 
            "九天咳唾霏琼屑。", 
            "一曲琵琶弦切切。", 
            "谁怜长乐殿中人，依样玉门关外月。"
        ], 
        "title": "玉楼春•和重光", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "雷车辗麴，前日城南陌。", 
            "卯饮厌厌情恻恻。", 
            "望里梅梁惠阁，胥宇当年燕能识。", 
            "最愁寂。", 
            "今朝度寒食。", 
            "冷烟锁，五侯宅。", 
            "更丝杨、夹道吹离色。", 
            "到处春深，淡云微雨，空有夭桃泫碧。"
        ], 
        "title": "淡黄柳•寒食和白石，并送剑华", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "落叶萧萧坠地。", 
            "人与山容谁悴。", 
            "柳锁颓阳，菊披冷雾，短鬓不胜秋味。", 
            "登高费泪。", 
            "甚明日、能扶残醉。", 
            "倦笛临风重倚。", 
            "响遏秦歌云际。", 
            "瘦蝶偎香，枯蝉泣露，曲曲为传心事。", 
            "薄寒夜吹，又万户、砧声催起。"
        ], 
        "title": "剔银灯•重九前一日闻歌，仲可有作，余次韵", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "悄阑干、青禽去后，番番信风换。", 
            "露条催绽，浑未洗千娇，轻绮霞烂。", 
            "占香弄粉花阴晚。", 
            "墙东凝望眼。", 
            "问几日、夕阳烘透，平芜春半剪。", 
            "刘郎梦中到蓬山，盈盈水、有分仙姿重见。", 
            "云雾冷，凌波步、麝尘飘散。", 
            "余寒峭、醉魂易醒，呼望帝、归来清泪满。", 
            "尚暗想、一枝连理，华鬘天际远。"
        ], 
        "title": "花犯•樱花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "长堤路。", 
            "还见翠冷侵苔，荫交迷树。", 
            "残蝉凄咽高柯，院桐未陨，新凉处处。", 
            "忍停伫。", 
            "曾记绽桃春晚，笑窥帘户。", 
            "而今已觉秋多，画梁旧燕，临风倦语。", 
            "吹度荷香如醉，闹红亭馆，罗衣轻舞。", 
            "桑海泪中相看，人半新故。", 
            "蛛尘罥壁，谁问笼纱句。", 
            "重回首、鸥乡过影，莎阶联步。", 
            "逝水飘花去。", 
            "题襟尽有，吟情醉绪。", 
            "平剪愁半缕。", 
            "斜照敛、无端西风催雨。", 
            "闷怀又结，一天云絮。"
        ], 
        "title": "瑞龙吟•乙卯秋初，陪彊村翁游沪西园林，和清真，同檗子作", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "正潇潇、暮雨作新秋，西风动江城。", 
            "对当窗明烛，匡床碎语，浊醑深擎。", 
            "别绪丝丝未理，津鼓促征程。", 
            "帘外飞鸿过，寒阵初惊。", 
            "姜被当年重认，渺故园一角，梦委荒荆。", 
            "问天涯投老，踪迹几回并。", 
            "望长安、浮云千态，幻海波、愁蔽晚山青。", 
            "伤高泪，劝须臾忍，休洒新亭。"
        ], 
        "title": "甘州•舍弟仲由于役幽燕，道经上海，信宿而别", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "泪丛旧色，带晚香、多情恋取衰冠。", 
            "容比秋癯，骨因天傲，丹青替写仍难。", 
            "故园尽宽。", 
            "任万花、开落风前。", 
            "向柴桑、自续佳盟，径松门柳伴天寒。", 
            "酬节最饶幽兴，甚吟商促拍，又挽哀蝉。", 
            "零雨年光，繁霜身世，淋浪恨墨盈笺。", 
            "泛觥作船。", 
            "许滟波、留影娟娟。", 
            "怕无言、淡了伊人，卷帘相对看。"
        ], 
        "title": "霜花腴•菊，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "洗淞波、醉眼向天涯，东风驻吟魂。", 
            "正珠帘飘雾，钿车散麴，丛卉当门。", 
            "记省承平旧事，花艳洛江滨。", 
            "一片笙歌暖，容与闲身。", 
            "忽忽流光如梦，问燕归莺乳，换几番春。", 
            "任饧箫催彻，青柳倦窥人。", 
            "试轻衫、湔兰初罢，泫泪红、吹淡欲无痕。", 
            "劳生恨，已消除未，把酒重论。"
        ], 
        "title": "甘州•丙辰春禊，是日余初度", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "记棠阴睡稳，画烛冷、东风摇夕。", 
            "燕莺泥人，瑶阶春布席。", 
            "湿唾犹碧。", 
            "看看飞红尽，暗中熏染，飏柳丝盈尺。", 
            "波光潋滟仙源隔。", 
            "袖手危阑，停车短陌。", 
            "依然段家桥侧。", 
            "甚愁霏一片，催酿离色。", 
            "单衣寒恻。", 
            "听鹃声正急。", 
            "帝子魂归否，清泪滴。", 
            "名花便拟倾国。", 
            "柰沈香倚罢，药阑苔积。", 
            "歌尘黦、缕金谁惜。", 
            "寥落似、十载长门闭雨，翠娥头白。", 
            "酴醾艳、窥向帘隙。", 
            "恐晓钟、唤醒梨云梦，留香未得。"
        ], 
        "title": "六丑•送春词", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "野云冉冉孤飞，隔花暗引春星坠。", 
            "诗愁怎遣，斜晖半敛，玉觞微醉。", 
            "载梦横塘，听秋松浦，赋情多丽。", 
            "奈重阳渐近，商飙骤紧，邻家笛，声凄异。", 
            "休道文章信美。", 
            "祗天涯、羁魂归未。", 
            "桂堂昨夜，月明依旧，银屏无睡。", 
            "杵断舂希，霜繁花尽，怨吟山鬼。", 
            "问成连去后，天风海雨，甚人间世。"
        ], 
        "title": "水龙吟•挽檗子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "疏雨延秋，荒烟接水，池荷不见残红。", 
            "眉黛谁描，新愁镇锁遥峰。", 
            "星辰昨夜浑疑梦，况梦回、啼蟀声中。", 
            "记当时、门外垂杨，曾系青骢。", 
            "何人换谱伊凉调，任邻家箫鼓，曼衍鱼龙。", 
            "月被云妨，孤吟翻恼琼钟。", 
            "蜡盘泪注鼍更转，引素商、一杵霜钟。", 
            "怕明朝、特地惊寒，悽断征鸿。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈倬", 
        "era": "清", 
        "subtype": null, 
        "text": [
            "河水望南流，我舟向北征。", 
            "湍急不得前，如蚁磨上行。", 
            "长绳系桅顶，曳纤邪许声。", 
            "篙师船头立，浅濑努力撑。", 
            "天意复中阻，石尤忽怒鸣。", 
            "且前亦且却，水风激砰訇。", 
            "同舟客烦恼，心摇如悬旌。", 
            "迟迟行若此，何时达帝京。", 
            "余意独不然，虑怛心自平。", 
            "拂衣辞故国，携家泛大瀛。", 
            "瞬息数百里，高浪驱鲲鲸。", 
            "顿者受以渐，大造有权衡。", 
            "但求尺寸进，莫与天公争。", 
            "譬诸九仞山，覆篑功终成。", 
            "回顾沙渚畔，清梦鸥不惊。"
        ], 
        "title": "武清道中", 
        "type": "古风", 
        "yun": "庚"
    }, 
    {
        "author": "陈闻", 
        "era": "清", 
        "subtype": null, 
        "text": [
            "隐隐星河，遥隔数峰，斗转星沉。", 
            "算事常八九，不如人意，月当三五，雅会吾心。", 
            "云母屏开，琉璃镜滑，桂子飘香天外寻。", 
            "闲坐久，正露凝碧砌，月淡疏林。", 
            "酒酣因自长吟。", 
            "谁共对、姮娥此夜深。", 
            "料青天碧海，凄凉自古，琼楼玉宇，憔悴如今。", 
            "罗袖惊寒，清尊送夜，徒觉秋风两鬓侵。", 
            "萦怀处，但千家羌管，一叶疏砧。"
        ], 
        "title": "沁园春 中秋", 
        "type": "词", 
        "yun": null
    }, 
    {
        "author": "陈倬", 
        "era": "清", 
        "subtype": "七言律诗", 
        "text": [
            "运河水浅碍舟行，辘辘征车走一程。", 
            "人语冲寒过小市，马蹄和雪踏新晴。", 
            "沙飞旷野天无色，风撼危崖树有声。", 
            "遥指帆樯出京口，金焦山色隔江迎。"
        ], 
        "title": "马陵道中", 
        "type": "律诗", 
        "yun": "庚"
    }, 
    {
        "author": "陈倬", 
        "era": "清", 
        "subtype": "七言律诗", 
        "text": [
            "回头通籍廿年多，揽镜惊看鬓渐皤。", 
            "寥落晨星同辈少，团圞明月好时过。", 
            "功名蹭蹬鲇缘竹，富贵虚无蚁梦柯。", 
            "坐对茶烟轻飏处，萧然禅榻病维摩。"
        ], 
        "title": "乞假归里留别都门诸同人 其一", 
        "type": "律诗", 
        "yun": "歌"
    }, 
    {
        "author": "陈倬", 
        "era": "清", 
        "subtype": "七言律诗", 
        "text": [
            "收拾朝衫锦已荐，芒鞋竹杖养疴便。", 
            "破除尘网蛛真隐，老困盐车马不前。", 
            "落叶离根伤旅舍，焚巢瘁羽感中年。", 
            "新词且唱江南好，笠泽风帆邓尉箯。"
        ], 
        "title": "乞假归里留别都门诸同人 其二", 
        "type": "律诗", 
        "yun": "先"
    }, 
    {
        "author": "陈唐", 
        "era": "清", 
        "subtype": "五言律诗", 
        "text": [
            "闲寻尘外侣，共坐小亭幽。", 
            "残暑金犹伏，高风木已秋。", 
            "禅心清晚磬，远意极平畴。", 
            "归路斜阳尽，娟娟月似钩。"
        ], 
        "title": "初秋过问心庵访文澜大师", 
        "type": "律诗", 
        "yun": "尤"
    }, 
    {
        "author": "陈家庆", 
        "era": "清", 
        "subtype": "七言绝句", 
        "text": [
            "横笛高楼夜已阑，满襟风露过长干。", 
            "碧城十二清于水，只恐嫦娥不耐寒。"
        ], 
        "title": "月夜", 
        "type": "绝句", 
        "yun": "寒"
    }, 
    {
        "author": "陈家庆", 
        "era": "清", 
        "subtype": "七言绝句", 
        "text": [
            "风摇环佩月裁裙，修到今生住水云。", 
            "水上三千花姊妹，宜人都道不如君。"
        ], 
        "title": "银塘看白荷花", 
        "type": "绝句", 
        "yun": "文"
    }, 
    {
        "author": "陈家庆", 
        "era": "清", 
        "subtype": "七言绝句", 
        "text": [
            "悔从阆苑到人间，梦里依稀自往还。", 
            "弱水他年如有力，愿浮花片返蓬山。"
        ], 
        "title": "自遣二首 其一", 
        "type": "绝句", 
        "yun": "删"
    }, 
    {
        "author": "陈家庆", 
        "era": "清", 
        "subtype": "七言绝句", 
        "text": [
            "清标原是六朝人，谁信飘零不染尘。", 
            "欲把襟期证明月，还将明月认前身。"
        ], 
        "title": "自遣二首 其二", 
        "type": "绝句", 
        "yun": "真"
    }, 
    {
        "author": "陈展云", 
        "era": "清", 
        "subtype": "五言律诗", 
        "text": [
            "旷野风千里，荒村月四更。", 
            "寒镫孤夜气，市语冷江声。", 
            "吹笛神鱼舞，翻波宿鹭惊。", 
            "山城何处是，烟草不胜情。"
        ], 
        "title": "舟夜", 
        "type": "律诗", 
        "yun": "庚"
    }, 
    {
        "author": "陈展云", 
        "era": "清", 
        "subtype": "七言律诗", 
        "text": [
            "说佛谭仙总渺茫，萍蓬何地话行藏。", 
            "秋心半为诗人瘦，夜漏偏于独客长。", 
            "无用文如前岁历，大难身似逆风航。", 
            "年来侘傺应同感，谋隐何时薄禄偿。"
        ], 
        "title": "怀仁里夜集同宋筱珩", 
        "type": "律诗", 
        "yun": "阳"
    }, 
    {
        "author": "陈展云", 
        "era": "清", 
        "subtype": "七言律诗", 
        "text": [
            "尘海劳劳百虑并，贫求升斗亦人情。", 
            "便成仙佛何裨世，欲语文章厌近名。", 
            "风月有情聊对酒，江山如梦独长征。", 
            "为怜镫火凉秋夜，照到离人鬓影清。"
        ], 
        "title": "尘海", 
        "type": "律诗", 
        "yun": "庚"
    }, 
    {
        "author": "陈浩", 
        "era": "清", 
        "subtype": "五言律诗", 
        "text": [
            "最爱长江簿，诗篇回绝尘。", 
            "吟肩余耸削，文胆独轮囷。", 
            "落叶荒祠里，孤坟野水滨。", 
            "仙灵如寂寞，应忆孟家邻。"
        ], 
        "title": "过贾阆仙墓", 
        "type": "律诗", 
        "yun": "真"
    }, 
    {
        "author": "陈浩", 
        "era": "清", 
        "subtype": "五言律诗", 
        "text": [
            "送客桃花水，迎人乱石滩。", 
            "船从千丈落，春到九分残。", 
            "风幔且高卷，云山须再看。", 
            "去时新绿柳，飞絮已成团。"
        ], 
        "title": "自郧阳回舟再过重滩", 
        "type": "律诗", 
        "yun": "寒"
    }, 
    {
        "author": "陈浩", 
        "era": "清", 
        "subtype": "五言律诗", 
        "text": [
            "寂寞湖天晚，苍茫暗夕晖。", 
            "孤村烟外失，一鸟雨中归。", 
            "秋老花独发，江寒蟹渐肥。", 
            "平生游兴足，心与片帆飞。"
        ], 
        "title": "晚兴", 
        "type": "律诗", 
        "yun": "微"
    }, 
    {
        "author": "陈浩", 
        "era": "清", 
        "subtype": "五言律诗", 
        "text": [
            "露气白于霰，披衣坐草堂。", 
            "鸡催深巷晓，钟破万山苍。", 
            "远树莽无际，残星微有光。", 
            "东瞻彩霞动，极目是江乡。"
        ], 
        "title": "晓起 其一", 
        "type": "律诗", 
        "yun": "阳"
    }, 
    {
        "author": "陈浩", 
        "era": "清", 
        "subtype": "五言律诗", 
        "text": [
            "向晚湖村路，炊烟蔽野青。", 
            "乱山沈暝色，孤雁没沙汀。", 
            "水阔云低屋，风高浪扑星。", 
            "幽人垂钓处，早已闭柴扃。"
        ], 
        "title": "湖村晚泊", 
        "type": "律诗", 
        "yun": "青"
    }, 
    {
        "author": "陈浩", 
        "era": "清", 
        "subtype": "七言律诗", 
        "text": [
            "星轺步步蹑危梯，直上层云万岭低。", 
            "闽越一关开道路，乾坤放眼豁端倪。", 
            "泉通海气穿云落，鸟带蛮音隔竹啼。", 
            "欲向高空留姓氏，磨崖新试擘窠题。"
        ], 
        "title": "过仙霞岭", 
        "type": "律诗", 
        "yun": "齐"
    }, 
    {
        "author": "陈浩", 
        "era": "清", 
        "subtype": "七言律诗", 
        "text": [
            "下直端居兴有余，独携藤杖当巾车。", 
            "小亭地回穿芳径，古寺僧间写梵书。", 
            "揽胜偶来人迹外，观空已到佛生初。", 
            "谁能会得陶然意，云影天光总自如。"
        ], 
        "title": "和齐次风侍读四月九日独游陶然亭即目韵", 
        "type": "律诗", 
        "yun": "鱼"
    }, 
    {
        "author": "陈浩", 
        "era": "清", 
        "subtype": "七言律诗", 
        "text": [
            "一盏遥飞驾谪仙，赐环兼许住林泉。", 
            "梧冈凤老仍巢阁，笠泽花深好放船。", 
            "落月屋梁频夜夜，临风书札又年年。", 
            "吴淞远隔三千里，携手何时共醉眠。"
        ], 
        "title": "寄李玉洲同年", 
        "type": "律诗", 
        "yun": "先"
    }, 
    {
        "author": "陈浩", 
        "era": "清", 
        "subtype": "七言律诗", 
        "text": [
            "菱歌断续唱新晴，江草青青江水平。", 
            "桃叶低迷烟外渡，杨枝婉转曲中情。", 
            "红衣媚客汀花丽，绿黛当窗岫影横。", 
            "拟向扬州买明月，最销魂处是箫声。"
        ], 
        "title": "晓起 其二", 
        "type": "律诗", 
        "yun": "庚"
    }, 
    {
        "author": "陈秩五", 
        "era": "清", 
        "subtype": "五言律诗", 
        "text": [
            "屏翰雄三辅，川原贯八溪。", 
            "树扶双塔耸，云压万峰低。", 
            "废苑牛羊集，荒台鹳鹊啼。", 
            "钟声何处寺，幡影竹林西。"
        ], 
        "title": "城上晚眺", 
        "type": "律诗", 
        "yun": "齐"
    }, 
    {
        "author": "陈秩五", 
        "era": "清", 
        "subtype": "五言律诗", 
        "text": [
            "万山皆拱揖，邀我入云行。", 
            "秋逼小枫醉，石撩流水鸣。", 
            "有人度林杪，隔树送歌声。", 
            "随意与之和，高吟对晚晴。"
        ], 
        "title": "雒南道中", 
        "type": "律诗", 
        "yun": "庚"
    }, 
    {
        "author": "陈秩五", 
        "era": "清", 
        "subtype": "七言律诗", 
        "text": [
            "百二雄关控雍梁，名都从古说咸阳。", 
            "诗吟铁驷秦风壮，泪下铜仙汉殿荒。", 
            "古戍凄凉沈画角，废园冷落锁垂杨。", 
            "无情泾渭滔滔去，送过前朝几帝王。"
        ], 
        "title": "秦郊晓望", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒罢燕歌竟歇，途穷赵瑟难求。", 
            "滹沱水抱太行流，行过鄗南关口。", 
            "匹马霜天古迹，三河玉勒长楸。", 
            "翩翩过客半鸣驺，笑尔冯公白首。"
        ], 
        "title": "西江月 过冯唐故里", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一榻奇书缭绍，三间老屋欹斜。", 
            "天寒沽酒拨琵琶，消尽丹徒客夜。", 
            "南浦零箫剩管，西风社鼓神鸦。", 
            "他年梦亦识君家，家在寄奴山下。"
        ], 
        "title": "西江月  夜宿何雍南斋中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "莫道从无绛雪，眼前花雨通红。", 
            "枉劳烧肉梵王宫，食指朝来不动。", 
            "云把芒鞋滑滑，拟听腰鼓鼕鼕。", 
            "如何也懒趁斋钟，君笑曰吾从众。"
        ], 
        "title": "西江月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "故国金戈铁马，衰年退笔残书。", 
            "心情浑似欲栖乌，偏惹连天丝雨。", 
            "风掣红旗纵猎，雨昏银烛呼卢。", 
            "此声记得不曾无，那便凄凉如许。"
        ], 
        "title": "西江月 雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "猛兽产于绝域，骁腾来自安西。", 
            "一呼百物尽披靡，何论猘奴鹞子。", 
            "我顾灰颓若此，儿应跳荡如斯。", 
            "神仙将相讵难为，万事取之以气。"
        ], 
        "title": "西江月 喜见狮儿四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔日游梁枚叔，儿生此地名皋。", 
            "滑稽敖弄解诙嘲，曼倩同时绝倒。", 
            "我意殊为不尔，诗书莫误儿曹。", 
            "凭他上树日千遭，长大耘瓜扑枣。"
        ], 
        "title": "西江月 喜见狮儿四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "儿已健如黄犊，翁何此日才来。", 
            "怒涛雪浪吼长淮，兵火连天四载。", 
            "细听吴音小却，戏投粔籹旋回。", 
            "怪娘奁畔有于思，笑问客家何在。"
        ], 
        "title": "西江月 喜见狮儿四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "牵狗高辛集上，呼鹰垤泽门边。", 
            "愿儿无若宋人然，庄岳之间不远。", 
            "六岁定归家塾，有甥与汝齐年。", 
            "西风亟趁下江船，虾菜东吴正贱。"
        ], 
        "title": "西江月 喜见狮儿四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灯前喝雉，楼头繫马，山腰射虎。", 
            "曾放颠狂百千场，要数遍、何从数。", 
            "一霎浑河风叶舞，卷旧游何处。", 
            "谁滴他乡万般心，是隔个、窗儿雨。"
        ], 
        "title": "留春令  感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "奉诚园内小斜桥，曾记近花朝。", 
            "簸钱庭院，筑毬天气，春草绿裙腰。", 
            "而今不道心情换，飘泊堕江皋。", 
            "眼底人疏，心头事满，斜凭木兰桡。"
        ], 
        "title": "少年游  感旧和柳屯田", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "离离秋水正拖蓝，滑又如簪。", 
            "拟峭烟帆南崦南，浮笠泽、把黄柑。", 
            "夏时曾种风楠，与邻叟、追凉笑谈。", 
            "今日得霜酣，树犹如此，人则何堪。"
        ], 
        "title": "怨三三  秋怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "前年建业秋将暮，今岁蚕丛春又去。", 
            "别后思君，望尽南天不见云。", 
            "竹郎祠畔红棉好，濯锦江头红鲤少。", 
            "湘雨巴烟，不寄成都十样笺。"
        ], 
        "title": "偷声木兰花  怀戴无忝客成都", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "熟梅时候苏苏雨，遥望君家疑隔浦。", 
            "我垫巾来，小坐欧公画舫斋。", 
            "觥船何用频催酒，鹰爪凤团须瀹取。", 
            "说鬼谈经，风味依稀退院僧。"
        ], 
        "title": "偷声木兰花 雨中同吴天篆过饮徐竹逸斋头次天篆韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君挑独夜江船火，隔舫有人呼似我。", 
            "仔细披图，骨瘦髯清我不如。", 
            "孤松峭壁疑无路，啸向此中寻药去。", 
            "可许狂生，化作猿猱逐队行。"
        ], 
        "title": "偷声木兰花  题范女受（昔年女受在舟中隔舫有误认为余者故及之）小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画师要写萧疏意，先画绿杨丝踠地。", 
            "斑竹阑干，傍倚高人兴邈然。", 
            "五侯七贵枌榆盛，家本辽阳争借问。", 
            "总不关渠，只爱荷香扑异书。"
        ], 
        "title": "偷声木兰花 题关东席端伯小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六朝僧话三生事，雨后人归花下寺。", 
            "我最怜渠，不数琴聪与蜜殊。", 
            "借师禅板为歌板，唱到江东春又晚。", 
            "晴絮茫茫，纵使无愁也断肠。"
        ], 
        "title": "偷声木兰花  题南水上人诗卷尾", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青蚨铸就开元字，相看似有团圞意。", 
            "欲簸还慵，恼煞轻狂小沈充。", 
            "掷来好卦全无准，买来好事多无分。", 
            "榆荚由他，偏逐东风不著家。"
        ], 
        "title": "偷声木兰花 咏钱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风吹得冰轮淡，桂影平于簟。", 
            "深巷疏砧，严城哀柝，做出秋声惨。", 
            "月中一片朱旗闪，粉堞青霜染。", 
            "万里关河，百年身世，倚幌听更点。"
        ], 
        "title": "城头月  秋月感怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冰轮偏向城头挂，河汉寥寥夜。", 
            "一片关山，千秋楚汉，万帐更齐打。", 
            "何如移向东湖舍，照豆棚瓜架。", 
            "草响溪桥，水明山店，儿女追凉话。"
        ], 
        "title": "城头月  月下", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晓莺无赖，也把啼痕，花间沾洒。", 
            "几丝绒线，东风分派，暗将浓淡配。", 
            "绣匀白白红红态，黄和黛。", 
            "野圃层层界。", 
            "朝来小摘帘外，趁他微雨卖。"
        ], 
        "title": "河传  五色莺粟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄茅新盖，土锉温黁，霜檐低矮。", 
            "撩人几阵，芋香无赖。", 
            "送来篱落外。", 
            "凝脂沃雪融仙瀣，馀甘在。", 
            "塞上酥堪赛。", 
            "黄粱未熟休待。", 
            "饱迎朝旭晒。"
        ], 
        "title": "河传 煨芋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "陇上。晓莺低唱。", 
            "豆荚初娇。小姬一色绿裙腰。", 
            "迢迢幂野桥。悲歌杨恽家居久。", 
            "三杯后。惯种南山豆。", 
            "豆花棚下月毵毵。溪南闲寻渔叟谈。"
        ], 
        "title": "河传 豆荚", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小楼细袅愁丝绿，和烟扶上庭竹。", 
            "飞来檐瓦响，都泻作、奔浑秋瀑。", 
            "雨肥越显孤灯，展夜衾、欲睡难熟。", 
            "别院弦柱促，正滚入、淋铃哀曲。"
        ], 
        "title": "秋夜雨 本意", 
        "type": "词", 
        "yun": "屋"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绿窗一枕游仙梦，浑忘乱愁多少。", 
            "水佩风环，荷衣蕙带，犹是去年人好。", 
            "韶华未老。", 
            "任书剑消磨，琴樽颠倒。", 
            "芳绪閒情，画图描出断肠稿。", 
            "清游何事最早。", 
            "怕新蝉唱后，秋思先到。", 
            "翠簟邀凉，金盘砌雪，烦暑而今都扫。", 
            "桐阴月小。", 
            "听筝语如烟，自怜幽抱。", 
            "曲曲眉痕，共谁新样巧。"
        ], 
        "title": "台城路·前题", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "澄波十顷开妆镜，琼林又逢花事。", 
            "王母辰游，东皇御宴，歌舞年年欢会。", 
            "迷金醉纸。", 
            "看仙殿嵯峨，佛香芬秘。", 
            "千折明廊，最怜宫眷驾亲侍。", 
            "繁华应叹一梦，鼎湖龙去后，都换人世。", 
            "阿监啼饥，遗民蹈海，几度共人歔涕。", 
            "湖山耸翠。", 
            "任蜡屐重寻，画船闲舣。", 
            "莫放春归，杜鹃犹带泪。"
        ], 
        "title": "台城路·颐和园", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "镜对梅妆，诗传咏絮，小楼又到冬残。", 
            "节序催人，天涯风雪惊寒。", 
            "年芳荏苒成追忆，祗梦中、锦瑟空弹。", 
            "怕玉龙、吹起闲愁，偷上眉端。", 
            "绮窗笑语黄昏后，待茶烹雀舌，香爇龙团。", 
            "九九图成，五铢犹怯衣单。", 
            "杯浮竹叶沉吟久，拥红炉、歌倚栏杆。", 
            "夜漫漫、葭管飞灰，春近长安。"
        ], 
        "title": "高阳台·消寒", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "又值暮春天，树树柳花飞雪。", 
            "一片池塘芳草，与愁苗争发。", 
            "望中何处是家山，莫向杜鹃说。", 
            "昨夜一丸如水，是他乡明月。"
        ], 
        "title": "好事近·忆伯兄汉元", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "冀北江南，空怅望、暮云春树。", 
            "算祗剩、槎枒肝肺，向人无语。", 
            "绝俗独留高格调，凌云可有新词赋。", 
            "叹别来、裘屦又相更，归期误。", 
            "惊岁月，迟鱼素。", 
            "空伫立，成辜负。", 
            "看胸罗冰雪，清才咏絮。", 
            "坐拥书城堪避世，行歌京国休怀土。", 
            "问何时、剪烛话西窗，闻韶濩。"
        ], 
        "title": "满江红·寄清远姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "海上行歌，蓬岛赋诗，搴裳高举。", 
            "羡他破浪乘风，不负频年羁旅。", 
            "山川信美，祗恐异国飘零，仲宣郁郁终怀土。", 
            "袖里有乾坤，又飘然归去。", 
            "延伫。", 
            "燕云万里，目断锦鳞，渺渺云树。", 
            "多少閒情，欲说又还无语。", 
            "风云大陆，梦里起舞闻鸡，抚时我亦愁如许。", 
            "何日便同游，诉满怀离绪。"
        ], 
        "title": "石州慢·希明姊东游，眷怀故国，触绪兴悲。既返旧京，来书道念，作此寄之", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "二分春色都辞树。", 
            "剩一分风雨。", 
            "征衫检点最消魂，看泪花红处。", 
            "幽情难问，归期细数。", 
            "祗满怀离绪。", 
            "天涯谁解惜芳菲，任东皇来去。"
        ], 
        "title": "贺圣朝·送春", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "画屏几点江南树。", 
            "织丝丝微雨。", 
            "西楼聊共燕徘徊，望晚云深处。", 
            "楚兰描出，乱愁无数。", 
            "系悠悠情绪。", 
            "子规犹自两三声，道不如归去。"
        ], 
        "title": "贺圣朝", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "风雪关山，流尘岁月，客里暗惊时候。", 
            "玉笛心情，旗亭别恨，事事不成回首。", 
            "光景正流连，记一霎、天涯挥手。", 
            "莫教春近江南，却让寒梅消瘦。", 
            "京洛缁尘非旧。", 
            "看西山翠色，欲无还有。", 
            "桃李年芳，风云才略，都付寻常诗酒。", 
            "箫鼓动江城，看一片、长安如绣。", 
            "相叩火树银花，元宵归否。"
        ], 
        "title": "探春慢·寄兄姊都门", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "朔风吹雨。", 
            "槛外寒如许。", 
            "人在梅花清绝处。", 
            "悄共寒香无语。", 
            "一年好景全凋。", 
            "园林到处萧条。", 
            "犹剩几竿修竹，风前故故飘摇。"
        ], 
        "title": "清平乐·半淞园冬景", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "峭寒几日到窗前。", 
            "呵冻拂吟笺。", 
            "满地干戈，连天风雪，独客总凄然。", 
            "思量祗恐归期误，多少乱愁牵。", 
            "脉脉痴情，悠悠离绪，和梦诉君边。"
        ], 
        "title": "少年游·寄澄宇", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "秋尽江南，黄叶半林，人境幽寂。", 
            "凉蟾照梦，江乡缥缈，水云凝碧。", 
            "红心草没，尚有一段新愁，夜阑负手闲庭立。", 
            "来去间，西风换、几番陈迹。", 
            "空怀万红千紫，过眼繁华，顿成今昔。", 
            "去日偏多，怕听当年消息。", 
            "旧情何在，望断碧海青天，嫦娥惯见人歌泣。", 
            "倚枕数清愁，又谁家长笛。"
        ], 
        "title": "石州慢·秋感", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "帘卷西风瘦，花开夜雨寒。", 
            "几回愁对画栏杆。", 
            "太息天涯霜讯正漫漫。", 
            "诗和陶彭泽，魂消李易安。", 
            "泪痕襟上不曾乾。", 
            "祗有故园三径梦中看。"
        ], 
        "title": "南歌子·对菊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "云水阔。", 
            "斜阳满江树，乱红凄切。", 
            "归鸦噪晚，寒林飘叶。", 
            "负手西风独立，对芦花、十顷如雪。", 
            "忆初别。", 
            "玉箫幽恨，断肠难说。", 
            "病起恹恹娇怯。", 
            "叹天涯、青禽渐缺。", 
            "绣幕灯初，银屏雨后，吟怀都歇。", 
            "海国秋来霜讯早，闲过茱萸时节。", 
            "风铃咽。", 
            "摇碎檐前澹月。"
        ], 
        "title": "玉京秋·寄怀玲姊，步草窗韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "指烟村雾郭。", 
            "携榼去、一路芳尘漠漠。", 
            "荼蘼自开落。", 
            "听鹃啼、都在斜阳林角。", 
            "风摇柳弱。", 
            "念家山、犹负旧约。", 
            "且凭轩小憩，微掬玉泉，漫引清酌。", 
            "黛色苍茫日暮，夜色凄凉，渐笼孤阁。", 
            "天垂野幕。", 
            "蟾宫远，谁偷药。", 
            "叹流光易谢，春归何处，情怀此际正恶。", 
            "又羌笛悠悠，吹送牧儿笑乐。"
        ], 
        "title": "瑞鹤仙·春郊，和清真韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "滋兰树蕙，似当日、灵均幽抱。", 
            "满掬芳馨，空谷深居窈窕。", 
            "芸编共读，喜黉舍、相逢偏早。", 
            "祗故人别后，目断锦鳞青鸟。", 
            "道韫门庭，令晖才笔，更惊年少。", 
            "诵万卷琳琅，应有绣窗新稿。", 
            "落梅花、风里几回吟眺。", 
            "频伫思、何日画桡人到。"
        ], 
        "title": "蕙兰芳引·寄蕙兰姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "暮云天半，问何人、独立苍茫无语。", 
            "披薜萝兮■窈窕，争似燕■俦侣。", 
            "绝粒幽吟，徘徊空谷，别样好眉妩。", 
            "芳心一寸，漫添多少幽绪。", 
            "羡他饮露餐英，馨香盈袖，生小清如许。", 
            "十里山花红满眼，化作锦囊佳句。", 
            "明月悠悠，松风谡谡，莫问今和古。", 
            "神光缥缈，闲愁不到灵府。"
        ], 
        "title": "百字令·题空山觅句图", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "塞上风光绝可怜。", 
            "夕阳红欲上吟鞭。", 
            "旧游辜负好春天。", 
            "缥缈家山留梦影，蹉跎岁月惜华年。", 
            "非关兴废亦凄然。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "雁背风高，墙头雪压，惊心节序将暮。", 
            "数声腊鼓催年，谁问天涯倦旅。", 
            "凭栏极目，便回首、家山何处。", 
            "望冻云落日，崦嵫几点，晚鸦栖树。", 
            "宵畹晚、回灯逗曲。", 
            "肩瘦耸、巡檐觅句。", 
            "旧游记惯些须，新愁又添尔许。", 
            "吟情依旧，祗往事、凄凉无据。", 
            "叹岁寒、独抱冬心，未被客愁相误。"
        ], 
        "title": "东风第一枝·岁暮杂感", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "竹叶沾唇，梅花点额，小窗帘幕深深。", 
            "酒熟茶香，能消几许光阴。", 
            "客中第一关情处，怕故山、猿鹤愁侵。", 
            "怅而今。", 
            "独抱幽怀，欲寄微吟。", 
            "明朝道是新年好，祗风欺冻雀，雪压寒林。", 
            "那有春风，任他芳讯沉沉。", 
            "胡尘满眼沙场泪，望玉关、烽火惊心。", 
            "恨难禁。", 
            "半壁江南，何处登临。"
        ], 
        "title": "高阳台·新历除日", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "扬鞭却指银湾路，荷香旧沾衣袂。", 
            "雁背是斜阳，换西风人世。", 
            "客尘浑未洗。", 
            "正回首、白云无际。", 
            "帽影欹寒，角声催晚，满襟诗思。", 
            "眼底惯逢迎，卢沟外、滔滔乱流东逝。", 
            "万古此西山，拥愁鬓如睡。", 
            "菊丛今日泪。", 
            "漫枨触、故园心事。", 
            "楚天远，脉脉秋魂，被暮鸦呼起。"
        ], 
        "title": "徵招•天宁寺登高，循银湾而返", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高秋残梦，掩空庭凉雾。", 
            "弱柳千条为谁舞。", 
            "祗无情日月，有美湖山，轻换了、一片斜阳笳鼓。", 
            "珠帘寒不卷，半榻茶烟，且话巴山旧时雨。", 
            "涕泪满江关，曾几西风，认黄叶、村边归路。", 
            "听隔院、疏钟一声声，便化作诗心，不成秋绪。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "轻寒欺短袂，软红醉踏，断梦拟重温。", 
            "画楼天半起，燕去谁家，冷落旧巢痕。", 
            "柔波漾碧，载短楫、曾赋桃根。", 
            "归路遥，角声吹送，次第近黄昏。", 
            "纷纷。", 
            "横云征雁，噪柳飞鸦，写凄凉不尽。", 
            "还暗惊、高梧金井，啼纬秋魂。", 
            "相思岁岁花争发，愿小山、丛桂留人。", 
            "筝柱换，歌声又软梁尘。"
        ], 
        "title": "渡江云", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "悽晚色。", 
            "新蟾弄孤照，锁寒帘隙。", 
            "尺波似箭，漂香无迹。", 
            "清角高城又起，倒飞霜、明镜生白。", 
            "梦痕窄。", 
            "一重重恨，画屏能识。", 
            "弱线明朝添得。", 
            "夜何其、银荷焰直。", 
            "泪贮金樽，歌残琼树，思量今昔。", 
            "独鹤空山，试问讯、枝北枝南消息。", 
            "倚长笛。", 
            "千里关山正隔。"
        ], 
        "title": "玉京秋", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "殢重阴、到处乱鸦啼，长空翳明星。", 
            "倚吴根残画，荒波故苑，斜日孤城。", 
            "咫尺楼台涌现，蜃气海波腥。", 
            "片叶飘红尽，流怨声声。", 
            "终古铜仙无语，问露华秋重，尘梦谁醒。", 
            "有沿堤衰柳，留眼向人青。", 
            "浸回漪、西山愁黛，拥石鳞、寒雨泣前汀。", 
            "重回首，指东华路，歌舞升平。"
        ], 
        "title": "甘州•裂帛湖秋词，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "如水天街，晚风里、钿毂珊鞭声绝。", 
            "曾见宫烛分烟，纤腰斗回雪。", 
            "秋又老、霜红自落。", 
            "弄疏影、小梅藏缬。", 
            "阿子歌翻，宜春酒熟，离恨千叠。", 
            "漫孤倚、凝白阑干，话淮水、东边旧时月。", 
            "催起玉窗残梦，把寒灰重拨。", 
            "春信远、归程暗省，盼陌头、缓缓花发。", 
            "可奈横竹吹残，冻云凄裂。"
        ], 
        "title": "琵琶仙", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "东风未转，珍重梅花无恙。", 
            "正凄绝、人间何世，梦雨荒唐。", 
            "万叠寒波，怨流羌管不成商。", 
            "孤鸿雪际，拳鸦树杪，残画秋妆。", 
            "寄语众仙，钧天沈醉，休问霓裳。", 
            "镇相对、朱楼隔雾，人语微茫。", 
            "山尽平芜，凤城西畔尚斜阳。", 
            "抟沙心事，回灯泪影，都费商量。"
        ], 
        "title": "采桑子慢", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "正废池、乔木春光浅。", 
            "费商量、好鸟枝头千万啭。", 
            "年华逝水流萍，梦影天涯远。", 
            "问辽东、鹤羽归来情何限。", 
            "说不尽，关山怨。", 
            "付残拍、重摘清波遍。", 
            "枯桐语，歌又泣，酒阵轻排遣。", 
            "料依然、新亭斜日，沧海孤舟，自倚危阑，望损江南眼。"
        ], 
        "title": "祭天神•赠珏闇", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "晚色吹凉，渌波澄练，画阁下临无地。", 
            "横枝露剪，乱叶云迷，柳外去骢难系。", 
            "回首载酒江南，鹎鵊声中，袷衣初试。", 
            "甚韶光百五，落花风紧，黯然如此。", 
            "还梦入、断驿残灯，荒江孤棹，倚枕暗啼秋水。", 
            "河山故国，风雨中宵，不信有人憔悴。", 
            "翻叹平生为谁，怀远愁深，游仙词费。", 
            "但阑干尽处，弥望烟尘未洗。"
        ], 
        "title": "过秦楼", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "岸梅初放冰蕊，照水明洁。", 
            "妙手作羹未晚，奈暖乍寒轻，芳意沉结。", 
            "空庭过雨，苔渍香泥帘底滑。", 
            "凝望处、蔽日浮云，漫天飞絮已愁绝。", 
            "还静倚、回阑待月。", 
            "正短竹、罢吹时节。", 
            "收起清铅旧泪，怕客子光阴，白了玄发。", 
            "春回故国，开尽千花休劝折。", 
            "尽车雷，梦中转，暗觉情怀别。"
        ], 
        "title": "看花回•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "拂水乱萤，排空层雉，南谯初动严鼓。", 
            "泪珠抛未忍，点点菰浦雨。", 
            "宫墙旧曾傍处。", 
            "听霓裳、又翻新谱。", 
            "雾影香飘，月华灯替，弹指几今古。", 
            "层宵回，多风露。", 
            "想高蝉渐老，寒噤无语。", 
            "百年乔木在，望极浮云暮。", 
            "从头记起开天事，问零落、宫花谁主。", 
            "莲薏苦。", 
            "西风外、残红解舞。"
        ], 
        "title": "玲珑四犯•宫桥夕眺，呈荄兹翁", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "蓟门寒早。", 
            "珠尘凝、愁阴疑锁林表。", 
            "乱峰无语酿黄昏，淡睡容多少。", 
            "叹玉烛、年光草草。", 
            "临风轻换仙衣缟。", 
            "似憩足芦埼，共暗雪、华颠镜里，各自悽照。", 
            "心事漫托朱弦，平沙千里，向夕征雁初到。", 
            "万家门巷闭梨花，问甚时春好。", 
            "引独客、归舟梦绕。", 
            "江空人静披蓑钓。", 
            "恣醉吟，冰梅岸，催转晴光，数声啼鸟。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "客燕飞归讶。", 
            "去住随尘，听雨江楼罢。", 
            "倚天长剑在，明镜里、添了霜丝盈把。", 
            "前路隔微波，继高咏、湘灵和寡。", 
            "照深杯、金台暮色，断霞如赭。", 
            "还惜大好园林，醉舞酣歌，付五陵裘马。", 
            "小梅妆未竟，香梦浅、谁乞春阴先借。", 
            "凄戾笛中音，送寒昼、流澌碎泻。", 
            "泪漫洒。", 
            "待月上、柳梢眉样画。"
        ], 
        "title": "龙山会•水堂与傅君剑话旧", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寥空数行雁哽，莽苍苍万苇。", 
            "素商动、黄鹄矶边，暮云相望愁悴。", 
            "暗笛奏、梅花自落，余红可许颓阳系。", 
            "飐荒燐、诗唱秋坟，梦醒何世。", 
            "飞舄东南，迅羽过眼，认梁间燕垒。", 
            "送箫鼓、明月长桥，旧家门巷遥对。", 
            "又吴天、霜钟警客，引残酌、城乌寒起。", 
            "有涯生、如草青袍，每沾清泪。", 
            "西风故国，咫尺觚棱，皱冷半池水。", 
            "行且住、鹬冠金弹，尽避骢马，路陌讴歌，问谁能似。", 
            "蓬壶胜境，花砖晴昼，功名还比匡衡薄，换江湖、满目凄凉味。", 
            "孤光占得，年年载笔登楼，望京赋情千纸。", 
            "枫林夜黑，唳鹤亭皋，料倦魂尚滞。", 
            "最感怆、童乌曾预，数卷玄文，简断编残，砚尘难洗。", 
            "巫阳筮楚，铜仙辞汉，人间犹有怀旧念，沸沧波、多少惊心事。", 
            "虚堂静掩宵深，画烛双椽，露零未已。"
        ], 
        "title": "莺啼序•闻人话瞻园师轶事，枨触心悲，同遗集中韵", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "京华遍冠盖，憔悴斯人。", 
            "心力好付阳春，迷离一片，渺烟水、吴根残画同论。", 
            "斜阳小楼外，漫愁萦丝柳，望冷孤云。", 
            "堂前旧燕，劝归来、莫误黄昏。", 
            "居近宋廛庭宇，瓜果记当年，诗梦闲温。", 
            "重认蛾眉蝉鬓，花期月夜，红泪殷勤。", 
            "素纨半蚀，换宫声、待返秋魂。", 
            "但寒山无语，南枝自绕，特地伤神。"
        ], 
        "title": "夜飞鹊", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "春光早，频数小梅枝。", 
            "残月上阶迟。", 
            "高楼今夕嗟寒重，遥山何处放云归。", 
            "自销凝，金烬暗，枕函欹。", 
            "声不断、隔帘鸣碎铁。", 
            "风又紧、坠檐闻散雪。", 
            "清梦浅，直须回。", 
            "逝波箭影还相逐，华年瑟柱易成非。", 
            "恁相思，浑未许，寸心灰。"
        ], 
        "title": "最高楼", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "废绿生波，残红辞树，九陌尘荒日晏。", 
            "月影秋千，隔邻墙谁见。", 
            "费惆怅、似说星辰昨夜何许，雨叶风灯相乱。", 
            "悄对重门，想桃花人面。", 
            "记珠帘、画烛深深院。", 
            "如渑酒、翠袖殷勤劝。", 
            "燕燕几度飞归，把双眉都展。", 
            "甚开奁、顿觉吴霜满。", 
            "笼鹦地、画出离鸾怨。", 
            "忍更听、却手琵琶，湿青衫一片。"
        ], 
        "title": "拜星月慢", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高柳羃阴，画楼隔水，望里层城春暮。", 
            "卖花人远不闻声，飏东风、彩幡无数。", 
            "行云驻否。", 
            "但尺咫、天台旧路。", 
            "饭胡麻、问冶桃开后，仙源何许。", 
            "翩鸿去。", 
            "月底纤纤，乍认双屧步。", 
            "烛花犹记昨宵红，傍绿阴、海棠深护。", 
            "飞英处处。", 
            "更东注、流波如诉。", 
            "劝归来、夹岸啼鹃最苦。"
        ], 
        "title": "西子妆", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "番风过尽春如梦，纷纷坠红谁管。", 
            "絮逐云飞，尘随马起，时霎轻寒轻暖。", 
            "经行未懒。", 
            "正如血斜阳，凤城西畔。", 
            "隔叶黄莺，数声啼破翠云晚。", 
            "探芳前事暗省，小桃依旧笑，何处人面。", 
            "锦瑟年华，秋千院落，禁得柔肠几转。", 
            "天涯望眼。", 
            "怕残缬无多，寸波难剪。", 
            "点素成缁，纻衣和泪浣。"
        ], 
        "title": "齐天乐•庚申三月重过象坊桥", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "银汉红墙入望迷。", 
            "带香蝴蝶一双归。", 
            "无风无雨是佳期。", 
            "未免有情残醉后，不堪回首落花时。", 
            "隔帘谁唱缕金衣。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "大滩水如天上来，奔腾涌沸声轰雷。", 
            "一线直落势复回，银河东泻沧溟开。", 
            "小滩石在水中夹，怒石夹水水逾狭。", 
            "新泉急火煎成泡，万斛明珠流出峡。", 
            "大滩小滩难复难，蛟鼍喷沫飞惊湍。", 
            "上滩更比下滩苦，行者未至心先寒。", 
            "江头大船不敢行，驾棹皆属麻阳人。", 
            "麻阳舟子强有力，满船日听喧呼声。", 
            "喧呼牵挽人挤排，各负长纤登高崖。", 
            "崖高路窄行不得，蛇行蒲伏泥中蛙。", 
            "壮者负纤黠持篙，篙撑怪石避惊涛。", 
            "一篙一拄一转侧，危梢起立如飞猱。", 
            "滩流浅处石势汹，舟陷石中舟愈重。", 
            "篙师赤体入水中，鳌负舟行舟始动。", 
            "楚黔地接相犬牙，千山万壑钩连斜。", 
            "诸峰横叠出滩口，奇崖峭壁森㟏岈。", 
            "山形崱屴波与吞，怒犀饿虎沙中蹲。", 
            "或如美人临水妆，黛螺秀色生明光。", 
            "俯听滩声仰见山，时时骇笑开心颜。", 
            "神工鬼斧不容壑，世间奇境非痴顽。", 
            "放舟似入青云端，江山如此亦壮观，何必徒嗟行路难。"
        ], 
        "title": "上滩行", 
        "type": "古风", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "湖头夜半来腥风，山云横卷波掀空，军声十万鸣空中。", 
            "晓视湖风声更恶，黑云如山压山角。", 
            "山灵招客青堪握，爱山遂作看山行。", 
            "放眼不辨湖山青，混茫一片秋云横。", 
            "洞庭汪洋八百里，挹之不过一瓢水。", 
            "青山如发湖心起，山头梵宇凝霏烟。", 
            "湘君墓下蛟鼍眠，萧萧泪竹围墓田。", 
            "铁色黝然中古器，藓花剥落谁辨识。", 
            "时代荒唐等游戏，浩渺钟声入乱流。", 
            "巨涛撼山拍欲浮，朗吟直挟飞仙游。"
        ], 
        "title": "君山守风遂登山望湖拜湘君祠墓因至寺中观后蜀时诸铁器", 
        "type": "古风", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "我昨去黄州，楼风暴雨拦江头。", 
            "坡公阻客不得发，徒令赤壁怀清游。", 
            "我今客武昌，悲风苦雨凄断肠。", 
            "仙人招我买双屐，直上黄鹤心苍茫。", 
            "黄鹤楼高逼闾阖，楼下双流江汉合。", 
            "对峰龙气划江开，万井人烟夹城市。", 
            "呼茗推窗坐听雨，江头隐隐闻龙语。", 
            "初如溅珠大小波心跳，急似长蛟攫掷空中舞。", 
            "帆影纷纷乱飘叶，云头倒与风樯接。", 
            "江山模糊不可辨，水墨空濛浸城阙。", 
            "黄鹄矶边起暮愁，萋萋鹦鹉自芳洲。", 
            "屈生去后祢生去，千古才人总误投。", 
            "不禁喃喃樯上燕，争如泛泛水中鸥。", 
            "楚些一掬蒲觞泪，阴雨今朝哭未休。", 
            "梅花正值江城落，风雾漫江更萧瑟。", 
            "客怀乱似雨丝多，便放江山入吟橐。", 
            "安得烟蓑雨笠自称意，且学林宗一巾自垫角。", 
            "拍肩试请呼起楼头仙，横吹玉笛倒骑鹤。"
        ], 
        "title": "端阳后一日黄鹤楼对雨", 
        "type": "古风", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "笋将度百盘，摄衣步千仞。", 
            "岧峣邛笮中，相岭独危峻。", 
            "小岭矗其南，亦莫敢争胜。", 
            "坪以长老名，峰固丈人称。", 
            "谷口兜罗绵，裹衣云气润。", 
            "积雪半峨嵋，深春犹没胫。", 
            "雷霆走其下，风雨忽惊迅。", 
            "不见马蹄迹，但闻人语应。", 
            "逼仄苔磴滑，确荦石棱硬。", 
            "日冷旌旗薄，风严戈戟劲。", 
            "万里赢糇粮，履险心敢吝。", 
            "遗庙仰崇椒，川岳犹效顺。", 
            "非但化彼夷，柔怀裕忠信。"
        ], 
        "title": "丞相岭", 
        "type": "古风", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "清溪县庭有古槐，霜皮剥蚀青铜摧。", 
            "云是汉时丞相手所植，至今千载余崔嵬。", 
            "子桓溃窃特一蚁，丞相雍容事南鄙。", 
            "铜鼓声中七纵擒，山阳湖外两咥齮。", 
            "阳平未出收四郡，图远故应先服近。", 
            "越巂部接古沈黎，賨叟青羌知汉运。", 
            "驻节东归各晏然，行营夏午阴初圆。", 
            "神灵风雨总呵护，遂令郁郁长参天。", 
            "参天遗韵邛蜀，祠堂树作甘棠木。", 
            "槐乎槐乎汝独手泽存，荫庇夷夏千年同百禄。"
        ], 
        "title": "古槐行", 
        "type": "古风", 
        "yun": null
    }, 
    {
        "author": "陈钟祥", 
        "era": "清", 
        "subtype": null, 
        "text": [
            "老藤夭矫如苍龙，蟠根大与擎拳同。", 
            "垂阴直拂高松顶，怒枝横搏长槐胸。", 
            "老僧道此百年物，每到花时三四月。", 
            "沿崖开作赤玉虬，绕亭结为紫贝阙。", 
            "即今夏午清阴圆，参差树叶纷交妍。", 
            "夕阳收拾下山去，恍似蕉窗坐绿天。", 
            "须臾月上藤萝背，清光筛地蟾蜍碎。", 
            "一碧濛濛化作烟，朝来夺取西山翠。"
        ], 
        "title": "圆津庵古藤歌", 
        "type": "古风", 
        "yun": null
    }, 
    {
        "author": "陈钟秀", 
        "era": "清", 
        "subtype": "七言绝句", 
        "text": [
            "茫茫冶海水平堤，万状冰图望眼迷。", 
            "知是龙宫多妙手，故教呈出待人题。"
        ], 
        "title": "冶海冰图", 
        "type": "绝句", 
        "yun": "齐"
    }, 
    {
        "author": "陈衍虞", 
        "era": "清", 
        "subtype": null, 
        "text": [
            "黄发披两耳，聪听久已失。", 
            "住世即百年，刚余二十七。", 
            "苟非松柏姿，经霜茂难必。", 
            "家园伤久离，休影仍蓬筚。", 
            "乱中驹隙驶，皇览又此日。", 
            "山友具鸡黍，祝我履旋吉。", 
            "老夫素支离，旅食资橡栗。", 
            "锋镝交四野，埋照苦难密。", 
            "任运本无心，制龄讵有术。", 
            "夕照倘未颓，诛藤缚松笔。"
        ], 
        "title": "乙卯生日", 
        "type": "古风", 
        "yun": "质"
    }, 
    {
        "author": "陈衍虞", 
        "era": "清", 
        "subtype": null, 
        "text": [
            "荒郊秋老木萧摵，孤岩幽旷仙灵宅。", 
            "龙去不知几多年，但余寒湫三百尺。", 
            "岩中古咏与今题，墨晕劖满不留隙。", 
            "摩崖破藓见残碑，衮衮诸公列党籍。", 
            "端履门外已勒名，如何瘴乡也镌石。", 
            "元祐去今六百秋，姓字了了存点画。", 
            "中间纵有剥蚀文，依稀犹可想遗迹。", 
            "山灵不可没奇人，故留奸名显端硕。", 
            "不然多少断碣半销磨，何故贞珉不泐今犹昔。", 
            "我来坐卧其下先顶礼，瞻望鸿名如圭璧。", 
            "可惜石工愧安民，不畏鬼非兼人责。", 
            "诸老历历应星辰，当年羽士曾避席。", 
            "不知元长欲欺谁，亲挥毫素面不赤。", 
            "宋业成灰太师殄，三百八人名犹赫。", 
            "至今墨客过碑前，指点蔡京笑哑哑。"
        ], 
        "title": "龙隐洞读元祐党人碑", 
        "type": "古风", 
        "yun": "陌"
    }, 
    {
        "author": "陈荣邦", 
        "era": "清", 
        "subtype": null, 
        "text": [
            "光风无恙座中春，领袖词场笔有神。", 
            "十叶家声黉序远，卌年教泽德门新。", 
            "扶栏花药堪頣寿，名世文章直等身。", 
            "争诣庞公床下拜，浑忘蠖屈与龙伸。", 
            "经义纷纶井大春，雄谈矍铄见精神。", 
            "耆英图绘须眉古，杖履婆娑岁月新。", 
            "共识昌黎开后学，合呼绮季是前身。", 
            "弧南星向墙东朗，难得尊前一笑伸。"
        ], 
        "title": "寿王君一如七十，即次其自寿诗韵", 
        "type": "古风", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "残年屈指不盈旬。", 
            "晚峰愁，翠黛颦。", 
            "玉杯饯腊漾红鳞，风动处，酒微皴。", 
            "柳条偷报隔宵春。", 
            "歌宛转，态横陈。", 
            "来早春休园内讨，鸳帐底，有春人。"
        ], 
        "title": "醉红妆  立春前一夕寄畅园小饮时有柳姬翩何在座同园次赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风吹老清秋节，迸寒空、萧萧老铁。", 
            "几片疏砧，数行落雁，一城枫叶。", 
            "斜阳雨后明还灭，映千年、残碑断碣。", 
            "太息何为，有杯休放，逢花须折。"
        ], 
        "title": "玉团儿  初冬写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "去年客里度元宵，人正恹恹病。", 
            "撚偃师、廨后黄梅嗅，想洛下、春灯盛。", 
            "今年准拟酬春兴，奈阴晴难定。", 
            "拥香篝仍剔，残灯半盏，似去年心性。"
        ], 
        "title": "探春令  庚戌元夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "崇仁宅靠善和坊，旧雕阑都坏。", 
            "问玉楼、人醉今何处，只一树、花还在。", 
            "红香笼帽归鞭快，更何人能戴。", 
            "到如今和了，满城微雨，频上街头卖。"
        ], 
        "title": "探春令  咏窗外杏花（系叔祖殿元公旧宅）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六街料理做元宵，奈雪儿偏下。", 
            "小鹦哥、隔著秋千架，将六出、花轻骂。", 
            "满城何处寻罗帕，掩重门睡罢。", 
            "想年时多少，画桥深巷，一片红灯挂。"
        ], 
        "title": "探春令  试灯夜对雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "带醉翻楸局，佯憨恼绮筵。", 
            "笑他柯烂不知年，输尔才拈红子、便通仙。", 
            "挟瑟龙池上，鸣鞭凤阙前。", 
            "妙龄绝艺有人怜，可忆江南分手、落花天。"
        ], 
        "title": "南柯子  蝶庵花下送苏生仲补游京师（生善弈）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "菊瘦人回棹，橙香客砑筝。", 
            "相逢曾在凤凰城，记尔飞扬跋扈、旧时名。", 
            "萍梗成遗叟，嶒嵘任老兵。", 
            "停杯忽忆杜陵生，今夜一钩新月、若为情。"
        ], 
        "title": "南柯子 席上赠让侯时客有语及蒋大鸿者因并忆之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "磁枕摇新竹，藤床荫瘦桐。", 
            "人间亦有广寒宫，半亩荷亭几阵、藕丝风。", 
            "簟滑凉于水，帱虚翠若空。", 
            "花阴得失闹鸡虫，觉后掀髯一笑、夕阳红。"
        ], 
        "title": "南柯子  午睡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东儿似水裙儿复。", 
            "斜绾著、黄金犊。", 
            "趁嫩晴、半醉谁拘束。", 
            "穿遍了、闲坊曲。", 
            "鬓亸绣幡簪百福。", 
            "早暗里、品红裁绿。", 
            "方胜飐银蛾，春已在、钗头簇。"
        ], 
        "title": "迎春乐 本意四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "诃梨领子蝤蛴项。", 
            "都倚在、斜桥望。", 
            "指春竿、百尺随风漾。", 
            "早一对、春人上。", 
            "队队勾芒笼綵仗。", 
            "狂煞了、六街鞋䩫。", 
            "尽道打春归，银蜡底、家家唱。"
        ], 
        "title": "迎春乐 本意四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "韭黄溲就牢丸巧。", 
            "红酥滑、银匙搅。", 
            "正内家、恰斗樱桃小。", 
            "争觅取、金盘咬。", 
            "从此春城春未了。", 
            "有无数、春花春鸟。", 
            "扑蝶与听莺，且次第、将春讨。"
        ], 
        "title": "迎春乐 本意四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春衣围定春来路。", 
            "花似海、香成雾。", 
            "嘱今年、春到春休去。", 
            "拚一世、和他住。", 
            "嘱罢东皇心暗许。", 
            "向鬓影、盈盈低语。", 
            "来岁杜鹃声，谁听恁、催春暮。"
        ], 
        "title": "迎春乐 本意四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一树梅花千顷碧，耐尽春寒眠不得。", 
            "閒愁如雨雨如愁，点点在心头。", 
            "飘零心事谁知道，又是天涯寒食到。", 
            "春江尽处是娄江，目断水云乡。"
        ], 
        "title": "忆馀杭  东皋客舍待毛亦史不至", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院黄花趖白昼，丝雨筛铜兽。", 
            "今夜是重阳，不捲珍珠，阵阵西风透。", 
            "一从秋怨关心后，泪黦轻罗袖。", 
            "生怕小楼寒，慢去登高，坐到垆烟瘦。"
        ], 
        "title": "醉花阴 重阳和漱玉韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔年相见皋桥下，总是清狂者。", 
            "惜别泰娘家，泪黦胭脂，冰了鲛绡帕。", 
            "如今渔火枫桥夜，照沈腰堪把。", 
            "黄叶似情人，也爱飘零，不肯归来也。"
        ], 
        "title": "醉花阴  至吴门喜晤澹心园次展成既庭石叶诸君感旧有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "簟纹柳浪相零乱，浅立烟廊畔。", 
            "徙倚早凉天，斗茗捶琴，短帻由他岸。", 
            "南华手注才踰半，听得提壶唤。", 
            "一醉莫思乡，只恐江东，莼鲙招张翰。"
        ], 
        "title": "醉花阴  初秋刘笃甫以词招饮次韵奉酬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院松风鸣瓦铫，碧净苔阶好。", 
            "乔木翳新蝉，水槛闲凭，又贴荷钱小。", 
            "人间万事何时了，无计除烦恼。", 
            "激矢跃莲花，出手成骁，暂博天公笑。"
        ], 
        "title": "醉花阴  夏日小有堂中看邱近夫朱致一叶九来诸子投壶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "齐纨似粉谁新砑，爱把潭香惹。", 
            "金屋夜无人，熠耀初流，笑觅轻罗打。", 
            "迎凉不是闲贪耍，指定花阴骂。", 
            "千古好雷塘，总是伊家，做出兴亡话。"
        ], 
        "title": "醉花阴  扑萤", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花影枝枝墙上界。", 
            "晴月把、小红楼晒。", 
            "三更巷口西风大，惹猧儿寒吠。", 
            "轻薄杨花心性改。", 
            "知何处、酒旗戏鼓，轻狂难耐。", 
            "薰笼银鸭，却恹恹长在。"
        ], 
        "title": "红窗睡  冬夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一树垂垂摇绣幌，光映得、小楼都绛。", 
            "无风谁触花枝响，堕繁红两两。", 
            "细雨似闻莺细讲。", 
            "香阶下、美人休折，让花全放。", 
            "待他成颗，斗白家唇样。"
        ], 
        "title": "红窗睡 咏樱桃花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谷雨。", 
            "娇女。", 
            "微遵绿崦，轻携翠筥。", 
            "拍茶初。", 
            "樱笋厨。", 
            "一缕。", 
            "夜涛煎雪乳。", 
            "酒恶愁将绣衾涴。", 
            "龙团破。", 
            "顿觉春酲妥。", 
            "藉庭莎。", 
            "啜茗柯。", 
            "罗罗。", 
            "北窗幽兴多。"
        ], 
        "title": "河传 新茗", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "樱桃已谢。", 
            "牡丹开罢。", 
            "蔷薇满榭。", 
            "夕阳漫漫一架。", 
            "低亚。", 
            "檀痕污粉帕。", 
            "黄鹂一色枝头骂。", 
            "朦胧怕。", 
            "谁迸金丸打。", 
            "画廊东。", 
            "绣花丛。", 
            "芳绒。", 
            "施朱近也慵。"
        ], 
        "title": "河传 黄蔷薇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "低亸墙阴，微晕帘罅，露濯烟梳。", 
            "满园奼紫趁晴铺。", 
            "萦纡。", 
            "傍裙裾。", 
            "玉娥扑遍花间路。", 
            "谁飞去。", 
            "纨扇今番误。", 
            "有时粉翅凝花须。", 
            "轻扶。", 
            "问伊如不如。"
        ], 
        "title": "河传 紫蛱蝶花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "春愁黯黯腰宽带。", 
            "休祗去，倚栏再。", 
            "诗事偏多难避债。", 
            "吟肩消瘦，幽情都改。", 
            "壮志今安在。", 
            "清狂谁似当时态。", 
            "抱月怀风甚无赖。", 
            "负尽流年终不解。", 
            "飘零琴剑，蹉跎人海。", 
            "目断斜阳外。"
        ], 
        "title": "青玉案", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "冰簟银床小院清。", 
            "灯移花影上窗明。", 
            "今宵微雨，凉意枕函生。", 
            "寒水乍沉朱李熟，冰盘初进藕丝轻。", 
            "谁家帘外，玉笛暗飞声。"
        ], 
        "title": "琴调相思引·夏夜", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "看冰盘换日，玉笛邀凉，坐对花前。", 
            "蜜意浓于酒，问琼楼甚处，梦赋游仙。", 
            "旧时几多芳事，留取数华年。", 
            "有彩笔娇春，银灯照夜，偷寄蛮笺。", 
            "凄然。", 
            "别来后、祗锦字封愁，人在愁边。", 
            "消息何由达，喜韶光正好，易补情天。", 
            "一片蕙情兰思，私语属婵娟。", 
            "笑忙煞词人，零缣剩墨和泪编。"
        ], 
        "title": "忆旧游·为人题玉珰缄札说部", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "望中烟水萧萧，画图写出苍茫意。", 
            "荒墩断岸，孤天云树，风前掩曳。", 
            "荻渚洲横，蟹村屋小，高人曾寄。", 
            "叹西风故国，殷勤洄溯，扁舟去，何人会。", 
            "莫问泬寥秋气。", 
            "想东林、昔贤胜地。", 
            "名流三五，缥湘满架，兰襟清泚。", 
            "鸥鹭盟心，烟波息影，古怀同契。", 
            "羡剡溪逸兴，飘然来去，话沧浪味。"
        ], 
        "title": "水龙吟·题荻秋访旧图，荻秋为明高攀龙读书故址", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "画里溪山好，烟水豁吟眸。", 
            "此中千里云树，景物最宜秋。", 
            "几处寒汀凫渚，正好浮家泛宅，来往任扁舟。", 
            "留得仙源在，可许我同游。", 
            "闺中秀，林下风，世无俦。", 
            "乾坤多少清气，笔底已全收。", 
            "唤取夏圭来认，应叹神传阿堵，旷代渺难求。", 
            "别有烟霞处，灵府意悠悠。"
        ], 
        "title": "水调歌头·叔华姊索题所临夏圭溪山无恙图", 
        "type": "词", 
        "yun": "尤"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "东风吹绿西郊柳，行行渐多芳绪。", 
            "燕子人家，斜阳巷陌，都在好花深处。", 
            "低徊不语。", 
            "看杏嫩桃娇，乱飞红雨。", 
            "容易流光，鹃啼祗恐怨春暮。", 
            "望中一片黛色，翠微遥指点，似斗眉妩。", 
            "曲径通幽，虚堂习静，蜡屐时忘归去。", 
            "凝情访古。", 
            "便回首前朝，亭台如故。", 
            "坐暝松林，晚寒添几许。"
        ], 
        "title": "齐天乐·春日出西直门访钓鱼台", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "行云阅世，流水横琴，飘然身入山深。", 
            "鹤约猿期，相逢几度沉吟。", 
            "红尘回首天末，问人间、谁是知音。", 
            "祗燕子、双双归影，共话松阴。", 
            "花草三生旧梦，记春泥细雨，驴背诗僧。", 
            "慧业修来，可怜旧恨难禁。", 
            "凄绝鬓丝禅榻，问羁魂、何处招寻。", 
            "喜今日，又词人、粉本细临。"
        ], 
        "title": "声声慢·某君所临曼殊松下抚琴图索题", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "月地云阶冷，玉漏迢迢，卐字栏低亚。", 
            "晚飔摇柳浪，凉意在、一桁珍珠帘下。", 
            "楼阁耸玲珑，好妆点、风光秀冶。", 
            "漫商量、湖山无限，四时潇洒。", 
            "惆怅海角天涯，买断繁华，笑五陵裘马。", 
            "灯花红暗坠，推枕起、何处乌啼遥夜。", 
            "独自理瑶琴，散声似水银泻。", 
            "倦欲舍。", 
            "又几缕、冰丝弦上挂。"
        ], 
        "title": "龙山会·月夜寄怀伯兄汉元、仲兄寿元，步梦窗载酒双清韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "澒洞风尘十二洲。", 
            "东风连冻又如秋。", 
            "无端薄冰添新怨，长是轻妆忆旧游。", 
            "春渺渺，夜悠悠。", 
            "客中何事苦淹留。", 
            "重来未必芳期远，下九初三独倚楼。"
        ], 
        "title": "鹧鸪天·春暮寄姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "独自轻寒锁画帘。", 
            "绿杨天远树如烟。", 
            "栏杆六曲春何在，庭院三更月正圆。", 
            "魂悄悄，影娟娟。", 
            "梦回无奈乱愁牵。", 
            "困人又过花时节，难遣红闺几日眠。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "糁径杨花逐马蹄。", 
            "夜来风雨总凄迷。", 
            "东皇此去无消息，南国而今易别离。", 
            "凭望眼，托灵犀。", 
            "最怜何事在眉低。", 
            "知情芳事匆匆遇，怕听青山杜宇啼。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "浅淡山容斗晚妆。", 
            "客中闲过好时光。", 
            "浓香翠软斜阳老，汉怨唐愁古泪荒。", 
            "频记取，漫思量。", 
            "东君回首莫相忘。", 
            "山川好处都消歇，那有閒情到谢堂。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "荒城日落湖烟碧。六朝花柳浑无迹。", 
            "留得一层墙。微闻幽草香。", 
            "素娥娇不语。好梦从头补。", 
            "听到景阳钟。空堂一杵风。"
        ], 
        "title": "菩萨蛮·台城话月", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "谢庭空忆当时月。而今却又关山隔。", 
            "夜色上阑干。单衣知暮寒。", 
            "帘筛花影碎。绛蜡双垂泪。", 
            "门外马蹄忙。五更催急装。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "故园杨柳曾相忆。而今扶病看秋色。", 
            "残照正当楼。西风十二洲。", 
            "一双金雁远。莫问愁深浅。", 
            "何处是家山。洞庭波一湾。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "玉楼昨夜箫声歇。客中又到清秋节。", 
            "睡起立多时。六街灯火迟。", 
            "凭栏休远眺。月是他乡好。", 
            "凉意入高斋。清风惊病怀。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "新拓文窗六扇纱。", 
            "海红帘底夕阳斜。", 
            "笑桃一树恰开花。", 
            "酒醉奈吹今夜雨，春归独听去年笳。", 
            "閒情消得祗些些。"
        ], 
        "title": "浣溪沙·题蕙姊水村图馆", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "记一杯换日，双桨凌波，细语花前。", 
            "最是清游好，看乾坤醉倒，坐对山川。", 
            "日日白苏堤下，不费买花钱。", 
            "叹倦旅归来，高楼夜静，犹梦湖边。", 
            "凄然。", 
            "伤离后，祗露冷秋江，月落霜天。", 
            "往事休重省，怅美人何处，肠断华年。", 
            "转眼西风都尽，犹剩雨和烟。", 
            "听虫泣残檠，■■一一手自编。"
        ], 
        "title": "忆旧游·西湖归来，寄昭、煦二姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "烛剪西窗里。", 
            "记寒宵、依依泣别，泪花偷洗。", 
            "荡气回肠愁难诉，一样缠绵情意。", 
            "盼秋色、连波空翠。", 
            "笛里关山明日事，叹云萍、聚散匆匆易。", 
            "空怅望，天无际。", 
            "客中我正伤孤寄。", 
            "更那堪、河梁折柳，消磨英气。", 
            "千里他乡斜阳外，兰棹片帆迢递。", 
            "应早作、南来归计。", 
            "瑟瑟金风惊岁晚，怕芳华、转眼成憔悴。", 
            "行乐处，信怀系。"
        ], 
        "title": "金缕曲·秋宵送别兰姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "恻恻春寒上小楼。", 
            "鹦哥无奈唤梳头。", 
            "珍珠帘卷玉双钩。", 
            "梦里依稀唯惜别，客中消息但传愁。", 
            "二分春色一分秋。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "仗义挥刀诛逆蛮，此身原不计生还。", 
            "应知数点精忠血，草木千秋尚染斑。"
        ], 
        "title": "恭读理斋常太翁殉节录 其一", 
        "type": "绝句", 
        "yun": "删"
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "学问纯时理道纯，成仁取义志须伸。", 
            "后人读史知馀恨，小试烹鲜即殒身。"
        ], 
        "title": "恭读理斋常太翁殉节录 其二", 
        "type": "绝句", 
        "yun": "真"
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "浣花溪畔慰忠祠，瞻谒人称卜地宜。", 
            "谓是臣心清似水，一腔忠义炯无私。"
        ], 
        "title": "恭读理斋常太翁殉节录 其三", 
        "type": "绝句", 
        "yun": "支"
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "充邑新祠肖像成，时闻鸟语和愁声。", 
            "如何偏向祠前语，为报金川寇己平。"
        ], 
        "title": "恭读理斋常太翁殉节录 其四", 
        "type": "绝句", 
        "yun": "庚"
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "谩说人生土一邱，昭忠祀典重千秋。", 
            "更称荫子辉堂构，不尽英名照巨流。"
        ], 
        "title": "恭读理斋常太翁殉节录 其五", 
        "type": "绝句", 
        "yun": "尤"
    }, 
    {
        "author": "陈荀会", 
        "era": "清", 
        "subtype": "七言绝句", 
        "text": [
            "耿耿忠魂何日归，遥瞻昔岭泪空挥。", 
            "丹心映日人如在，不羡当年丁令威。"
        ], 
        "title": "恭读理斋常太翁殉节录 其六", 
        "type": "绝句", 
        "yun": "微"
    }, 
    {
        "author": "陈祖望", 
        "era": "清", 
        "subtype": null, 
        "text": [
            "陶潜咏贫士，杜甫悲老病。", 
            "作赋江文通，伤心别与恨。", 
            "得一已足哀，况乃四者并。", 
            "嗟哉我两人，共此磨蝎命。", 
            "可怜兔毫秃，写愁不能竟。", 
            "孟郊作苦语，岂是出天性。", 
            "境迫语则然，敢以工拙论。", 
            "君心我能知，我歌君勿听，听之伤怀抱，徒然乱方寸。"
        ], 
        "title": "送璞园入都 其一", 
        "type": "古风", 
        "yun": null
    }, 
    {
        "author": "陈祖望", 
        "era": "清", 
        "subtype": null, 
        "text": [
            "癸酉夏五朔，我作岭海游。", 
            "君与二三子，送我镜湖头。", 
            "镜湖三百里，迸作清泪流。", 
            "我时恸失怙，寒暑未及周。", 
            "再拜别坟墓，饥驱不得留。", 
            "至今负隐痛，莫解终身忧。", 
            "三年苦瘴疠，困顿寻归舟。", 
            "归来喜见君，聊用纾离愁。", 
            "离愁亦未纾，我病亦未瘳。", 
            "今日送君别，此泪如何收。"
        ], 
        "title": "送璞园入都 其二", 
        "type": "古风", 
        "yun": "尤"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "残蛩悲切。", 
            "向虚檐底，碎语无歇。", 
            "高秋霁景何限，丛桂正岩香初发。", 
            "接羽新鸿过也，任流水呜咽。", 
            "自映带、千里蒹葭，露影吹凉野云阔。", 
            "驹光到眼须臾别。", 
            "劝且将、酩酊酬佳节。", 
            "铜盘满贮清泪，知几见、古时圆月。", 
            "子夜歌翻，争忍蛮弦楚管空设。", 
            "况镜里、犹是朱颜，笑指金樽说。"
        ], 
        "title": "雨霖铃•和屯田", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "过眼云孤，寻秋地窄，凤城今夕。", 
            "岸苇无情，盈颠为谁白。", 
            "荒坛废宇，斜照外、神鸦颜色犹昔。", 
            "灯火几家，矗高楼西北。", 
            "尘香九陌。", 
            "如梦笙歌，春深旧京国。", 
            "兰台再试，赋笔惘然忆。", 
            "谱入水风残调，一片鼓笳声急。", 
            "算燕鸿来去，乔木百年能识。"
        ], 
        "title": "惜红衣•永定门秋望", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "波流急。", 
            "鞭影直。", 
            "早重阴暗阁，芳信犹隔。", 
            "落梅风力余寒恻。", 
            "人倚高楼，何处长笛。", 
            "前游浑记得。", 
            "甚杨花未雪，丝鬓先白。", 
            "酒边忘却春风笔。", 
            "秾李夭桃，都是愁色。"
        ], 
        "title": "惜琼花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "驻马城南路，对绕堤深柳，垂荫天窄。", 
            "散麴芳悰，怕东风飏起，几丝愁碧。", 
            "雾眼花光隔。", 
            "任叶底、乱莺梭织。", 
            "背画阑、影落平芜，遥揖翠微山色。", 
            "水侧。", 
            "凭高望日。", 
            "问残酒催醒，何处羌笛。", 
            "门巷依然，叹兰丛露冷，枣林香寂。", 
            "梁杏春无迹。", 
            "剩幕燕、飘零如客。", 
            "问晓风、夜月徘徊，几人鬓白。"
        ], 
        "title": "曲游春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "婆娑老柳，眼底长亭路。", 
            "不见玉骢归，见西风、乱鸦无数。", 
            "关山万里，一片冻云横，憔悴损，旧时腰，漫忆临风舞。", 
            "长条踠地，岁岁花朝雨。", 
            "重过画桥阴，感凋年、有如此树。", 
            "黄金散尽，斜照上荒台，春信远，野波寒，隐隐哀笳暮。"
        ], 
        "title": "蓦山溪•冬柳", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "残吹晚空，远山正、睡容初熟。", 
            "送一羽流光，闲里半消鬓绿。", 
            "佩秋俊赏，记共采、泽兰盈掬。", 
            "省会心不远，尽日无言空谷。", 
            "待月楼台，听莺门巷，断梦谁续。", 
            "纵青鸟殷勤，还恐探看未足。", 
            "佳人何处，岁寒倚竹。", 
            "清波垂，墙外几声横玉。"
        ], 
        "title": "蕙兰芳引", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "夜雨过，红香半凋，翠阴犹小。", 
            "阑干四绕。", 
            "梨花地、闭门春悄。", 
            "登楼乍见，杨柳依依临风袅。", 
            "纵万水千山，隔断辽西道。", 
            "计归期，也应早。", 
            "蓬首自怜，翳镜慵开，蛾眉谁为扫。", 
            "梦醒泪暗滴，送残柝，乌啼晓。", 
            "算念极，翻成恼。", 
            "寄音书、新来南燕少。", 
            "甚画烛银屏，不分呈双笑。", 
            "问天天又老。"
        ], 
        "title": "倒犯", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "倦魂瘦。", 
            "斜阳在、野桥袅袅烟柳。", 
            "梦回天外岫。", 
            "记折短条，持赠亲手。", 
            "沧洲驻久。", 
            "草遍绿、南阡东亩。", 
            "日日高楼徙倚，听寒食节箫声，几临风翘首。", 
            "曾有。", 
            "曼歌敛袖。", 
            "清谈拥髻，人占江山秀。", 
            "滟波春碧溜。", 
            "泪湿青衫，将离时候。", 
            "花阴感旧。", 
            "正客里、愁浓于酒。", 
            "暖炙银簧未奏。", 
            "甚幽谷一声声，莺求友。"
        ], 
        "title": "角招•和白石", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "连朝风雨近清明。", 
            "杨柳自青青。", 
            "三叠阳关，一声河满，十里短长亭。", 
            "天涯不辨愁来路，甚处着啼莺。", 
            "綦迹苔阴，酒痕襟上，帆影画中行。"
        ], 
        "title": "少年游", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "帘外。", 
            "春在。", 
            "非雾非花望迷。", 
            "翠楼晓妆初罢时。", 
            "依稀。", 
            "去年双燕归。", 
            "梦里辽西音信断。", 
            "蕃锦怨。", 
            "纤手回文展。", 
            "白头吟。", 
            "琴有心。", 
            "祗今。", 
            "泪珠空满襟。"
        ], 
        "title": "河传", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "春山横黛春波绿。娇莺啼遍阑干曲。", 
            "花梦锁葳蕤。出墙红一枝。", 
            "东风吹不转。芳草斜阳岸。", 
            "双桨木兰舟。凝妆人倚楼。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "银波不许黄姑渡。哀蛩金井啼清露。", 
            "云破月微明。千家砧杵声。", 
            "西风关塞北。老尽燕支色。", 
            "归雁一封书。君边衣到无。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "守孤芳，回暖律，风信到香海。", 
            "半展檀心，疏蕊冻初解。", 
            "依依纸阁云窗，天寒日暮，镇凝想、入时眉黛。", 
            "暗中待。", 
            "枝上无数蜂黄，东园正挑菜。", 
            "唤起幽禽，相忆岭云外。", 
            "总然炉火无温，屏花如睡，岁华换、春光长在。"
        ], 
        "title": "祝英台近•盆中蜡梅，春深始花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "行遍上东门外路。", 
            "隔岸垂杨，不系班骓住。", 
            "草长莺飞三月暮。", 
            "无边春色抛人去。", 
            "已是倾城休再顾。", 
            "迢递高丘，遗褋今无女。", 
            "往日呢喃梁上语。", 
            "定巢燕子知何处。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "冉冉游蜂穿户牖。", 
            "日影移砖，绿树笼清昼。", 
            "几度花开花落后。", 
            "镜中不见微波皱。", 
            "昨夜小池风雨骤。", 
            "短梦惊鸳，泪战新荷瘦。", 
            "独倚危阑重负手。", 
            "柔肠欲断君知否。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "猩色屏风青玉案。", 
            "照夜珠光，隔座分明见。", 
            "镜里朱颜应未变。", 
            "岁星还逐金床转。", 
            "消息石榴红欲绽。", 
            "冷暖君恩，一霎思量遍。", 
            "陌上不辞歌缓缓。", 
            "熏风先入蘼芜院。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "展尽秋云罗样薄。", 
            "相望银河，微步凌波弱。", 
            "输与东颦容易学。", 
            "姮娥真个偷灵药。", 
            "梦入犀帷啼笑各。", 
            "月上花梢，不记黄昏约。", 
            "呼酒回灯歌十索。", 
            "空枝惊起南飞鹊。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "镜波澄碧，浸宫墙倒影，斜阳红妩。", 
            "夹岸垂杨青未了，隐约藏春深坞。", 
            "画鹢朝飞，珠帘暮卷，阅遍阴晴雨。", 
            "湖山无恙，经行犹记前度。", 
            "此地十里荷花，流连歌酒，几辈贞元侣。", 
            "不信冷香吹又尽，一水盈盈谁语。", 
            "沧海人间，野风门外，如彼离离黍。", 
            "残蝉相送，倚鞭重认归路。"
        ], 
        "title": "念奴娇•过十刹海。一畦晚稻，昔之荷荡也", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "砌花径藓，零露尽白，秋影鸿断。", 
            "寒闭虚馆。", 
            "料无笑语，因风坠天半。", 
            "布衾梦转。", 
            "更漏细数，尘镜慵展。", 
            "霜鬓搔短。", 
            "暗中似水流年又偷换。", 
            "夜月照天末，自古关山同此怨。", 
            "回首旧游，嘶骢杨柳岸。", 
            "奈树杪参移，良会催散。", 
            "紫箫声变。", 
            "便寄我音书，珍重霜霰。", 
            "酒杯深、注愁还满。"
        ], 
        "title": "绕佛阁", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "记牛山绝顶，每持泪，饯重阳。", 
            "又一抹秋烟，两开丛菊，帘卷西堂。", 
            "行行。", 
            "唳空雁过，带斜晖、阵影入苍茫。", 
            "边讯瓜期柳戍，归心菰饭莼乡。", 
            "霓裳。", 
            "吹下天阊。", 
            "邀玉笛，动明珰。", 
            "问能几消磨，前宵微雨，昨夜繁霜。", 
            "思量。", 
            "岁寒近也，舞西风、庭树叶初黄。", 
            "无醉无醒最好，此时此会休忘。"
        ], 
        "title": "木兰花慢•壬戌展重阳，集次公寓园", 
        "type": "词", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "孤桐抱高韵，根株半生死。", 
            "伐为爨下薪，灰灭分应尔。", 
            "幸蒙君子听，惊诧笑相视。", 
            "弦以园客丝，徽以九寡珥。", 
            "一弹再三叹，危苦不余鄙。", 
            "是时帝张乐，铿鋐动宫徵。", 
            "此器独渺默，别调寄山水。", 
            "峨峨复汤汤，谁不充其耳。", 
            "黄金铸子期，夙心固如此。"
        ], 
        "title": "古意呈北平黄公", 
        "type": "古风", 
        "yun": "纸"
    }, 
    {
        "author": "陈祖范", 
        "era": "清", 
        "subtype": null, 
        "text": [
            "渊明嗟道丧，人人惜其情。", 
            "非止口嗌哇，惟恐风波生。", 
            "就令诗言志，有怀讵能倾。", 
            "转喉防触讳，顺吐必逆攫。", 
            "摭拾为大尤，塞兑乃得宁。", 
            "漫云教温柔，本无不平鸣。", 
            "肺腑一字无，月露连篇盈。", 
            "掩卷想谁作，曾不得主名。", 
            "以兹继《风》《雅》，真赝谁能争。", 
            "我读贞观诗，则知贞观诚。", 
            "轩豁露肝膈，拓落轻讥评。", 
            "出语中道要，破的无浮声。", 
            "惜哉两白首，未能常合并。"
        ], 
        "title": "桐城方贞观寄诗稿书赠", 
        "type": "古风", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "秦淮载笔后，一别如雨绝。", 
            "我伏闾里中，懒不事干谒。", 
            "每有当路人，无端愿交结。", 
            "叩其所从来，谓君向若说。", 
            "乃知迹虽疏，风义极真切。", 
            "忆昔言别时，赠我句卓杰。", 
            "自拟赤城霞，谓予姑山雪。", 
            "雪寒尚皑皑，霞光忽沦灭。", 
            "沦灭胡足悲，层霄已照彻。"
        ], 
        "title": "闻任翼圣亡", 
        "type": "古风", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "小东摭列宿，穷极呼穹苍。", 
            "谓犹具官臣，尸素空周行。", 
            "玉川祖其意，《月蚀》诗张皇。", 
            "口实资《骚》赋，驱使到天章。", 
            "星辰亦良苦，为人任短长。", 
            "其中牛与女，津津口加详。", 
            "七夕河汉明，下土举头望。", 
            "儿女致私祝，竖儒乞芬芳。", 
            "缘饰多故事，琐细语不庄。", 
            "惟有杜老诗，引义陈大纲。", 
            "拨疑见本根，辞家敢颉颃。"
        ], 
        "title": "七夕读杜诗牛女篇", 
        "type": "古风", 
        "yun": "阳"
    }, 
    {
        "author": "陈祖范", 
        "era": "清", 
        "subtype": null, 
        "text": [
            "春末夏之首，恒雨连数旬。", 
            "吾土异高低，高者下种匀。", 
            "沟车挂梁壁，妇子纺以纫。", 
            "但俟水势减，耘耔及良辰。", 
            "低者沦江湖，波涛浩无垠。", 
            "鸡犬悉上屋，举家寄河唇。", 
            "相去数十里，彼此殊越秦。", 
            "苦乐宜均被，譬如人一身。", 
            "半体虽独活，偏枯为不仁。", 
            "所以君子心，溥遍无涯邻。", 
            "忧喜不以己，四海熙阳春。"
        ], 
        "title": "恒雨", 
        "type": "古风", 
        "yun": "真"
    }, 
    {
        "author": "陈祖范", 
        "era": "清", 
        "subtype": null, 
        "text": [
            "人生弦上栝，流光迅于矢。", 
            "春鸟畅欢情，秋虫感衰耳。", 
            "万籁乘时鸣，一心异悲喜。", 
            "中宵不成寐，转辗揽衣起。", 
            "今人未尝生，古人未尝死。", 
            "欲求不死方，从师悔晚矣。"
        ], 
        "title": "感秋", 
        "type": "古风", 
        "yun": "纸"
    }, 
    {
        "author": "陈祖范", 
        "era": "清", 
        "subtype": null, 
        "text": [
            "自从别家来，十夕九梦亲。", 
            "父念子行役，不因存殁分。", 
            "存为倚门望，隔形不隔神。", 
            "殁为空中魂，魂依游子身。", 
            "危高山之巅，慄深水之漘。", 
            "悲哉同行子，生独为鲜民。", 
            "白云处处多，天涯见无因。"
        ], 
        "title": "梦述", 
        "type": "古风", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "尔我各异趣，青山为之媒。", 
            "尔心与山静，我心对山开。", 
            "山意不将迎，能通彼我怀。", 
            "书声杂梵呗，瓶钵偕尊罍。", 
            "大道固无碍，何从起嫌猜。", 
            "推窗月皎皎，梅花点苍苔。"
        ], 
        "title": "与星旋释", 
        "type": "古风", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "往还多面朋，孰是心所同。", 
            "乡荐忝伯仲，时论推云龙。", 
            "一友教四方，一匿影蒿蓬。", 
            "相见苦不易，终岁欣相从。", 
            "得窥所学富，饱闻议论雄。", 
            "冥搜力沉著，集益心虚冲。", 
            "乌能石攻玉，愧用莛撞钟。", 
            "圣籍久黯黕，迟子发群蒙。", 
            "斯行匪干禄，要展经术功。", 
            "析理戒穿凿，守道无穷通。", 
            "钓鳌不钓鱼，君家有任公。"
        ], 
        "title": "答任翼圣计偕留别", 
        "type": "古风", 
        "yun": null
    }, 
    {
        "author": "陈祖范", 
        "era": "清", 
        "subtype": null, 
        "text": [
            "吾慕江州陈，宗族七百人。", 
            "每食没广席，长幼列坐俱恂恂。", 
            "和气感畜犬，百犬共牢食必均。", 
            "为问此何时？豺虎磨牙噬生民。", 
            "君如弈棋国传舍，天下不复知尊亲。", 
            "世上自乱家自理，闭门别有无边春。"
        ], 
        "title": "咏史", 
        "type": "古风", 
        "yun": "真"
    }, 
    {
        "author": "陈矩", 
        "era": "清", 
        "subtype": "七言律诗", 
        "text": [
            "依山小筑静无哗，风堕琴弦响落花。", 
            "三径竹松新活计，一编文字旧生涯。", 
            "引泉婢浣芝云石，扫叶童煎谷雨茶。", 
            "傍晚消閒无个事，悄听虫语隔窗纱。"
        ], 
        "title": "即事", 
        "type": "律诗", 
        "yun": "麻"
    }, 
    {
        "author": "陈珏", 
        "era": "清", 
        "subtype": "五言律诗", 
        "text": [
            "无端秋改色，黯淡四山同。", 
            "古木昏鸦外，低天落雁中。", 
            "迷离三径菊，寒峭一帘风。", 
            "愿借江边笛，吹云散远空。"
        ], 
        "title": "秋阴", 
        "type": "律诗", 
        "yun": "东"
    }, 
    {
        "author": "陈珏", 
        "era": "清", 
        "subtype": "七言律诗", 
        "text": [
            "篷窗凭望渺无涯，日暮孤舟泊浅沙。", 
            "几处清猿哀落木，满天寒露湿蒹葭。", 
            "乡心恻恻天难晓，往事茫茫月欲斜。", 
            "一自飘零江海上，不胜双鬓惜年华。"
        ], 
        "title": "江夜", 
        "type": "律诗", 
        "yun": "麻"
    }, 
    {
        "author": "陈珏", 
        "era": "清", 
        "subtype": "七言律诗", 
        "text": [
            "一路霜风落叶深，偶逢知己入空林。", 
            "云停似欲依禅定，鹤立居然有道心。", 
            "古洞灯微涵冥色，夕阳钟动出寒音。", 
            "十年宰相浑闲事，聊与山僧和苦吟。"
        ], 
        "title": "冬日同友人游南岩精舍留宿次达上上人韵", 
        "type": "律诗", 
        "yun": "侵"
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "柳丝摇曳帘前。", 
            "乍晴天。", 
            "小坐茜纱窗下、整花钿。", 
            "啜香茗。", 
            "心寂净。", 
            "也悠然。", 
            "笑立曲阑干外、听啼鹃。"
        ], 
        "title": "相见欢 春日", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "愁思系，别怀萦。", 
            "几回入梦诉离情。", 
            "依然执手欢无限，记立风廊话月明。"
        ], 
        "title": "捣练子 梦与秋伊姊玩月", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "春将一半。", 
            "垂柳柔于线。", 
            "睡醒重楼帘不捲。", 
            "楼外呢喃双燕。", 
            "昼长人静无哗。", 
            "嫩寒翠幕低遮。", 
            "起看碧纱窗畔，东风红遍桃花。"
        ], 
        "title": "清平乐 春晴", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "行曲径。", 
            "凝望碧天星耿耿。", 
            "风摇墙角梨花影。", 
            "一钩月照银屏冷。", 
            "黄昏近。", 
            "香残漏永虚廊静。"
        ], 
        "title": "归自谣 月夜", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "帘波蹙。", 
            "画堂有个人如玉。", 
            "人如玉。", 
            "临风翠袖，云鬟新沐。", 
            "妆成约婢开金屋。", 
            "日长爱立花阴曲。", 
            "花阴曲。", 
            "一双凤子，翩翩飞逐。"
        ], 
        "title": "忆秦娥 题湘清女士观花小照", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "宵来雨骤。", 
            "繁响喧檐漏。", 
            "开遍海棠春意逗。", 
            "又是禁烟时候。", 
            "梦回小阁初晴。", 
            "凭栏听卖花声。", 
            "何处秋千笑语，东风吹送分明。"
        ], 
        "title": "清平乐 春晓", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "夜来忽听东风恶。定把花催落。", 
            "忍寒早起捲帘看。喜得海棠依旧、未摧残。", 
            "红栏十二闲凭遍。懒去拈针线。", 
            "笑呼女伴话阴晴。记否去年今日、是清明。"
        ], 
        "title": "虞美人 春暮", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "絮飞花舞，红消香暗，楼外夕阳斜。", 
            "庭院深深，帘栊悄悄，春去到谁家。", 
            "梦回怕见梨花落，静掩绿窗纱。", 
            "不管莺愁，任它蝶怨，闲坐读南华。"
        ], 
        "title": "少年游 送春", 
        "type": "词", 
        "yun": "麻"
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "红楼静。", 
            "湘帘不卷栏慵凭。", 
            "栏慵凭。", 
            "怕它芳草，逗人离恨。", 
            "梨花门掩黄昏近。", 
            "芭蕉彻夜敲窗冷。", 
            "敲窗冷。", 
            "何时联袂，剪灯同听。"
        ], 
        "title": "忆秦娥 夜雨，怀二、三两姊", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "朦胧睡起。绿暗红稀初夏矣。", 
            "乍换罗裳。整罢云鬟倚绣床。", 
            "雨晴深院。柳外雏莺新学啭。", 
            "竹径风来。吹落桐花点碧苔。"
        ], 
        "title": "减字木兰花  初夏", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "香醪蒲玉百花杯。", 
            "绣虎朱符巧剪裁。", 
            "偶簪艾叶傍妆台。", 
            "小窗开。", 
            "一带红榴照眼来。"
        ], 
        "title": "忆王孙 端午", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "雨霁碧天清，暑退新凉足。", 
            "高卷风廊十二帘，烟袅茶刚熟。", 
            "翻阅白云篇，得意从头读。", 
            "蓦见西窗竹影斜，月转阑干曲。"
        ], 
        "title": "卜算子 初秋夜景", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "香温茶熟清宵静，试理琴囊。", 
            "又点书囊。", 
            "小院无人怯嫩凉。", 
            "裁将半幅泥金纸，写了云章。", 
            "印了琼章。", 
            "拟贴风轩与月廊。"
        ], 
        "title": "采桑子 夜坐偶成", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "一痕新月上花枝。", 
            "夜静漏声迟。", 
            "灯摇几畔，虫吟砌下，风逗书帏。", 
            "兽炉烟袅湘帘捲，妆却绿云欹。", 
            "轻磨翠墨，漫调银管，闲谱新词。"
        ], 
        "title": "眼儿媚 秋夜", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "听。", 
            "窗外寒虫彻夜鸣。", 
            "声声絮，莫也诉离情。"
        ], 
        "title": "十六字令 蟋蟀", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "重帏瑟瑟西风逗。又是黄昏后。", 
            "那堪楼外雨阑珊。转觉今宵犹较、昨宵寒。", 
            "知音一去添凄恻。别恨和谁说。", 
            "挑灯听尽漏迢迢。懒向碧纱窗下、把琴调。"
        ], 
        "title": "虞美人 冬夜有怀蓉溪嫂", 
        "type": "词", 
        "yun": null
    }, 
    {
        "author": "陈珍瑶", 
        "era": "清", 
        "subtype": null, 
        "text": [
            "莫为离情消瘦。", 
            "转瞬红闺携手。", 
            "屈指近元宵，姊妹团圞如旧。", 
            "知否。", 
            "知否。", 
            "恰好月圆时候。"
        ], 
        "title": "如梦令 小词代柬，约妹归宁", 
        "type": "词", 
        "yun": null
    }, 
    {
        "author": "陈炽", 
        "era": "清", 
        "subtype": null, 
        "text": [
            "河伯笑海若，小大固殊料。", 
            "杂县眩钟鼓，雅音岂不和。", 
            "性质阂闻见，俯仰成山河。", 
            "深识迈当世，薄俗常见呵。", 
            "遐哉怀古心，太息竟何如。", 
            "徙薪不及早，爝火能燎原。", 
            "羝羊亦解触，乃自撤其藩。", 
            "族类既以殊，祸害安忍言。", 
            "饥蛟宅深浦，水族无安澜。", 
            "猛虎在灌林，百兽多忧患。", 
            "前谋已无及，后虑宁复论。", 
            "当断不能断，揖盗徒开门。"
        ], 
        "title": "感事 其一", 
        "type": "古风", 
        "yun": null
    }, 
    {
        "author": "陈炽", 
        "era": "清", 
        "subtype": null, 
        "text": [
            "食货生之源，易穷久乃变。", 
            "金玉炫耳目，始觉菽粟贱。", 
            "逐末竞锥刀，举世互相煽。", 
            "海客多奇淫，大利遂私擅。", 
            "桑孔术亦工，何由救瞑眩。", 
            "节流岂无策，睫远谁能见。", 
            "哀哉涸辙鱼，恻矣巢堂燕。"
        ], 
        "title": "感事 其二", 
        "type": "古风", 
        "yun": "霰"
    }, 
    {
        "author": "陈炽", 
        "era": "清", 
        "subtype": null, 
        "text": [
            "乾坤托大义，振古匪自今。", 
            "谁欤戴发齿，而忍怀佗心。", 
            "黄金尔何物，能使听者瘖。", 
            "胡越殊风会，欢爱同裳衾。", 
            "祸机伏肘腋，一发谁可禁。", 
            "人心逐如面，咫尺成商参。", 
            "好音伊可怀，亨鱼溉釜鬵。", 
            "恻恻匪风诗，寄慨一何深。"
        ], 
        "title": "感事 其三", 
        "type": "古风", 
        "yun": "侵"
    }, 
    {
        "author": "陈炳", 
        "era": "清", 
        "subtype": null, 
        "text": [
            "斧柯不到处，恶木易成林。", 
            "君子抱渴疾，偶然息其阴。", 
            "端人贵洁己，宁使霜露侵。", 
            "事往悔何及，喟焉伤我心。"
        ], 
        "title": "杂诗", 
        "type": "古风", 
        "yun": "侵"
    }, 
    {
        "author": "陈济川", 
        "era": "清", 
        "subtype": "七言律诗", 
        "text": [
            "重修文甲喜初成，到处逢人说姓名。", 
            "盈室芝兰皆后辈，满城桃李属先生。", 
            "泰山北斗千年仰，化雨春风四座倾。", 
            "幸遇今朝崧降日，跻堂寿酒各称觥。"
        ], 
        "title": "曹仁宪谨荣寿", 
        "type": "律诗", 
        "yun": "庚"
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "赏生遇阳谷，为述君高迹。", 
            "卖田结茅宇，乃在寒山东。", 
            "设榻傍修竹，避人入深松。", 
            "老僧语夜月，瘦鹤舞秋风。", 
            "有酒能独饮，旧侣常不同。", 
            "即与同饮者，道人浮海翁。", 
            "书翻老庄子，作诗弗求工。", 
            "齿豁发尚黑，食少肌犹丰。", 
            "体气虽强健，颐养复有功。", 
            "是为隐君子，悟道彻始终。", 
            "我复世情深，乘亢不自封。", 
            "去家十余里，偃蹇江海中。", 
            "知君笃念我，恨我不能从。"
        ], 
        "title": "阳谷县遇赏祁之问林上庵却寄", 
        "type": "古风", 
        "yun": null
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "小乱入城好，大乱入山便。", 
            "在昔用斯语，于今则不然。", 
            "盗贼满山时，岂能此独全。", 
            "父老为我言，此地久安眠。", 
            "万山拥其后，千山护其前。", 
            "灌木万余株，清流绕其边。", 
            "曲径十余里，危石悬其巅。", 
            "不惟山水好，而又有山田。", 
            "不惟山田好，又有美竹焉。", 
            "有麻果如丝，有栗果如拳。", 
            "有梅匝茅屋，有兰可成阡。", 
            "相见皆古人，不分愚与贤。", 
            "亦少衣冠人，岂复肯守钱。", 
            "其风不凋薄，或可免颠连。", 
            "吾将携妇子，酿酒乐尧天。", 
            "诸子渐长大，课读兼课佃。", 
            "斫竹学织帘，读书功不捐。", 
            "无米拾橡栗，聊以续炊烟。", 
            "探奇既有梅，采药将学仙。", 
            "佩此王者香，一抚《猗兰》篇。"
        ], 
        "title": "山居", 
        "type": "古风", 
        "yun": "先"
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "远林非入山，不足以娱老。", 
            "此山非远林，山灵亦不好。", 
            "远林非我来，安得少烦恼。", 
            "为我山之中，多结一龛草。", 
            "推车两小儿，负书一媪老。", 
            "笔札以资生，就君学幽讨。", 
            "所喜老得朋，岂谓身可保。", 
            "避乱辽海东，此言何足道。"
        ], 
        "title": "同远林卜居山中", 
        "type": "古风", 
        "yun": "皓"
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "春事尚未始，春山得畅游。", 
            "有人邀我饮，况在溪东头。", 
            "修竹萧萧响，梅花落其洲。", 
            "倚竹看梅罢，山远竹影稠。", 
            "看山野虽旷，何如竹里幽。", 
            "有酒速劝我，落梅青溪流。", 
            "兴趣诚不已，梅花安可留。"
        ], 
        "title": "饮竹溪席上与主人九元居士", 
        "type": "古风", 
        "yun": "尤"
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "王老卧草间，才子为朋友。", 
            "才子不得留，霜林泣老叟。", 
            "父母之常情，愿子得长寿。", 
            "乱世之生人，安用期长久。", 
            "君担经几函，我负米数斗。", 
            "云门六寺间，可以老死否。", 
            "请观五月间，千人断其首。", 
            "太史得善终，文名又不朽。", 
            "抱腰连手行，慎弗谋诸妇。"
        ], 
        "title": "约王予安同入云门为终老之计", 
        "type": "古风", 
        "yun": "有"
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "酒泉太守老醉翁，养和药囊半疏桐。", 
            "怵之以死耳边风，自言不死化痴龙。", 
            "雪夜月夜呼巴童，倾杯覆碗四五通。", 
            "刀槊杀声满虚空，蹑屩刺天之危峰。", 
            "背负鸱夷无戚容，持螯牛饮眠高松。", 
            "吾怀此老吾欲从。"
        ], 
        "title": "怀朱集老", 
        "type": "古风", 
        "yun": null
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "若耶溪头鲁太史，乌帽白栏钓秋水。", 
            "面朋面友生不喜，挥杯劝影破屋底。", 
            "磨碣之宫穷鬼止，奴仆隶之得无死。", 
            "齑粥一杯课儿子，就我移家万山里。", 
            "赠我藏书娱暮齿，为我竖义抉精髓。", 
            "令我老学有端委，吾怀此老五十矣。", 
            "我同季老皆老耳。"
        ], 
        "title": "怀季栗", 
        "type": "古风", 
        "yun": null
    }, 
    {
        "author": "陈洪绶", 
        "era": "清", 
        "subtype": null, 
        "text": [
            "松风已闻三十载，却与姜九不曾闻。", 
            "买个笔床随汝去，三生石上卧秋云。"
        ], 
        "title": "仝绮季", 
        "type": "古风", 
        "yun": "文"
    }, 
    {
        "author": "陈洪绶", 
        "era": "清", 
        "subtype": "七言绝句", 
        "text": [
            "带雨拖风望帝鸣，无情强作有情听。", 
            "一生通是今宵梦，不见章台柳色青。"
        ], 
        "title": "夜雨闻杜鹃", 
        "type": "绝句", 
        "yun": "青"
    }, 
    {
        "author": "陈洪绶", 
        "era": "清", 
        "subtype": "七言绝句", 
        "text": [
            "龙华会上路茫然，误结浮生华酒缘。", 
            "别去虽听座上语，夕阳西下听啼鹃。"
        ], 
        "title": "宿迁别陆九万", 
        "type": "绝句", 
        "yun": "先"
    }, 
    {
        "author": "陈洪绶", 
        "era": "清", 
        "subtype": "七言绝句", 
        "text": [
            "留得尚书旧简编，朝暾夕照读颓然。", 
            "有时得意尝沽酒，燕麦花香一榻眠。"
        ], 
        "title": "柬登子", 
        "type": "绝句", 
        "yun": "先"
    }, 
    {
        "author": "陈洪绶", 
        "era": "清", 
        "subtype": "七言绝句", 
        "text": [
            "茭草青青水满湖，湖边鹅鸭自相呼。", 
            "日长睡起卷帘坐，闲听渔舟唤卖鲈。"
        ], 
        "title": "偶成 其一", 
        "type": "绝句", 
        "yun": "虞"
    }, 
    {
        "author": "陈洪绶", 
        "era": "清", 
        "subtype": "七言绝句", 
        "text": [
            "懒听门前长者车，有田堪种水堪渔。", 
            "是非不入松风耳，花落花开只读书。"
        ], 
        "title": "偶成 其二", 
        "type": "绝句", 
        "yun": "鱼"
    }, 
    {
        "author": "陈洪绶", 
        "era": "清", 
        "subtype": "五言律诗", 
        "text": [
            "无山成僻地，独树得名园。", 
            "看画不招客，灌花长闭门。", 
            "留吾好友宿，呼妇索清尊。", 
            "伯药西园意，为君写此轩。"
        ], 
        "title": "赠沈子其", 
        "type": "律诗", 
        "yun": "元"
    }, 
    {
        "author": "陈洪绶", 
        "era": "清", 
        "subtype": "五言律诗", 
        "text": [
            "独脱烽烟地，同寻菡萏居。", 
            "半年两握手，十载几封书。", 
            "人壮吾新老，兵销会不疏。", 
            "此来难久住，一笑一欷歔。"
        ], 
        "title": "喜周元亮至湖上", 
        "type": "律诗", 
        "yun": "鱼"
    }, 
    {
        "author": "陈洪绶", 
        "era": "清", 
        "subtype": "五言律诗", 
        "text": [
            "病不离山水，茆堂春又深。", 
            "书从老友借，诗与小儿吟。", 
            "禹庙花朝过，兰亭上巳寻。", 
            "漫言携药具，煮酒胜烧金。"
        ], 
        "title": "病中", 
        "type": "律诗", 
        "yun": "侵"
    }, 
    {
        "author": "陈炳", 
        "era": "清", 
        "subtype": "五言律诗", 
        "text": [
            "楚国江山古，维舟望渺然。", 
            "山盘青入蜀，江合白吞天。", 
            "樊口上寒月，汉阳生暝烟。", 
            "欲寻抱瓮者，小别夕阳边。"
        ], 
        "title": "汉上", 
        "type": "律诗", 
        "yun": "先"
    }, 
    {
        "author": "陈炳", 
        "era": "清", 
        "subtype": "五言律诗", 
        "text": [
            "一壑冷云白，山家何处寻？", 
            "忽逢采樵者，遥指梅花林。", 
            "曲径吠寒犬，短篱鸣野禽。", 
            "柴门闭幽寂，独立听泉音。"
        ], 
        "title": "寻马山人不遇", 
        "type": "律诗", 
        "yun": "侵"
    }, 
    {
        "author": "陈炽", 
        "era": "清", 
        "subtype": "五言律诗", 
        "text": [
            "雨气倏无际，翛然生夕阴。", 
            "春萍缘水碧，城树得烟深。", 
            "偶会濠濮意，非无江海心。", 
            "方舟何处所，愁绝坐难任。"
        ], 
        "title": "微雨坐池上作", 
        "type": "律诗", 
        "yun": "侵"
    }, 
    {
        "author": "陈炽", 
        "era": "清", 
        "subtype": "五言律诗", 
        "text": [
            "远忆将何益，孤飞病未能。", 
            "诗心缘事减，酒过逐年增。", 
            "未老已如此，长贫自可憎。", 
            "生平知己泪，凄绝夜窗镫。"
        ], 
        "title": "偶作呈元侠", 
        "type": "律诗", 
        "yun": "蒸"
    }, 
    {
        "author": "陈炽", 
        "era": "清", 
        "subtype": "七言律诗", 
        "text": [
            "麦风凄切子规声，僻县繁花眼暂明。", 
            "留滞河缘识天意，飘零今已悔狂名。", 
            "春寒十日仍披裌，夜雨双流半入城。", 
            "谁踵嘉名旧湘水，芙蓉愁煞涉江情。"
        ], 
        "title": "湘江春望", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "楚歌四面。", 
            "战旗一片。", 
            "岁岁江东。", 
            "此花渍透，还是垓下重瞳。", 
            "旧啼红。", 
            "刘郎原庙空千古。", 
            "咸阳树。", 
            "银雁飞何处。", 
            "英雄儿女。", 
            "谁怜总付东流。", 
            "野花愁。"
        ], 
        "title": "河传  虞美人花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小卉清绮，笼窗拂水。", 
            "柳宿垣中，河阳县里。", 
            "春絮枉自夭邪，不成花。", 
            "烟姿露叶依然袅，腰逾小。", 
            "添得花枝好。", 
            "莫抛隋苑，好向水月金瓶，听潮音。"
        ], 
        "title": "怨王孙 咏观音柳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柳色如此，住为佳耳。", 
            "未到飘绵，已经蘸水。", 
            "隔巷赵女弹筝，没心情。", 
            "博山熏彀沈香火，衫儿亸。", 
            "微觉东风大。", 
            "麝衾梦醒，惊问还是寒宵，是春朝。"
        ], 
        "title": "怨王孙  立春戏柬园次时夜有柳校书在寓", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "是谁错料春光黠，费几许、东皇周折。", 
            "昨始绣完半丝儿，觉暖红、上双颊。", 
            "雏暄嫩煦增妍悦，似乍嫁、新娘生怯。", 
            "小糁树边一些春，已渐滑、小禽舌。"
        ], 
        "title": "徵招调中腔  冰雪兼旬试灯前一夕始有春意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丝丝春雨催侬去，依依人柳留侬住。", 
            "住也无聊，去还有恨，去住浑无据。", 
            "今岁桃花千百树，去年人面应非故。", 
            "万点胭脂，一行清泪，总是消魂处。"
        ], 
        "title": "雨中花  雨中看桃花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "连日春工寒勒住，绣不满、枝头娇嫭。", 
            "一点胭脂，半廊香雪，开在无人处。", 
            "漫倚画檐垂玉箸，我含泪、细为花诉。", 
            "四海青衫，六宫红粉，几阵风和雨。"
        ], 
        "title": "雨中花  雨窗咏梅和南耕作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一架红篝凉似水，相偎靠、玲珑莫比。", 
            "斑竹无尘，疏篁偏瘦，小鸭中间睡。", 
            "纵向彤奁多转徙，也只在、帘前被底。", 
            "绣幔萦时，锦鞋阁处，往事难提起。"
        ], 
        "title": "雨中花  咏薰笼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秾春冶叶朱门里，弄东风、红妆初试。", 
            "残莺天气香绵坠，怊怅最宜著此。", 
            "见多少、江南桃李，斜阳外、翩翩自喜。", 
            "异乡花卉伤心死，目断昆明万里。"
        ], 
        "title": "杏花天  咏滇茶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虎头食肉通侯相，君本是、词场飞将。", 
            "纷纷馀子真厮养，自署五湖之长。", 
            "慈恩寺、春从蝶酿，红绫宴、饼如月样。", 
            "杏园指日鞭丝漾，闹煞卖花深巷。"
        ], 
        "title": "杏花天 题震修杏花小照", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿水滑如油，涨满铜沟。", 
            "柳花伴我作閒游。", 
            "青漆鼓槌红架子，别样风流。", 
            "买了且归休，单绞岑牟。", 
            "世间定有此人不。", 
            "须向金阊亭下路，打散春愁。"
        ], 
        "title": "浪淘沙 专诸巷看谷梁买鼓槌", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒尽恰天寒，鹿柴恒关。", 
            "漫劳曲米想云安。", 
            "尽日疗饥惟黛色，多谢青山。", 
            "花县忽分餐，猿鹤齐欢。", 
            "溪南村老杖藜观。", 
            "怪汝炊烟飘一缕，瑞雪同看。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "才恼听啼鹃，又奏林蝉。", 
            "青蚨谁为买流年。", 
            "旧日榆钱都使尽，且换荷钱。", 
            "阴雨太绵绵，泪一般般。", 
            "霞红惊射粉篱边。", 
            "谁道晚霞偏酿雨，明日依然。"
        ], 
        "title": "浪淘沙 夏雨写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "滟滪几千堆，溅雪轰雷。", 
            "巨鳌映日挟山来。", 
            "舞鬣扬鬐争跋浪，昼夜喧豗。", 
            "濯足碧溪隈，一笑沿洄。", 
            "龙窝蛟窟莫相猜。", 
            "我有珊瑚竿不用，不是无才。"
        ], 
        "title": "浪淘沙  题园次收纶濯足图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凤胫罨残灯，抹丽中庭。", 
            "临歧摘阮要人听。", 
            "不信一行金雁小，有许多声。", 
            "今夜怯凉更，茶沸笙瓶。", 
            "梦中梦好怕他醒。", 
            "依旧刺桐花底去，无限心情。"
        ], 
        "title": "浪淘沙 和容若韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枯柳挂疏汀，夜火星星。", 
            "昨宵西水驿边停。", 
            "犹记津楼绡幔底，谁唤银瓶。", 
            "寒气逼空舲，客梦初醒。", 
            "乱帆又过语儿亭。", 
            "我与六花同一例，随路飘零。"
        ], 
        "title": "浪淘沙  雪中舟次语溪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "瞢腾春梦弄夹衣，压阑干、凭损玉肌。", 
            "小玉向、纱窗报，坼红墙，园笋乍肥。", 
            "马蹄得得穿花外，正邻家、荡子早归。", 
            "叹樱桃、都谢了，怪伊行没个信儿。"
        ], 
        "title": "恋绣衾 春暮二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昏昏绿水乳燕飞，蹙香红、堆满地衣。", 
            "梳洗罢、登楼望，见长天，一碧四围。", 
            "行人更在天之外，问地名、甚处武威。", 
            "想郎处、枝头鸟，并无杜宇劝归。"
        ], 
        "title": "恋绣衾 春暮二首 其二", 
        "type": "词", 
        "yun": "微"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铁瓮隐隐，怒涛滚滚。", 
            "簸宋掀梁，淘吴洗晋。", 
            "谁泛水调清讴。", 
            "是邻舟。", 
            "望中一抹斜阳恨。", 
            "可怜消尽、六代金粉。", 
            "老夫还记旧扬州。", 
            "红袖悠悠。", 
            "满江楼。"
        ], 
        "title": "月照梨花  送纬云弟渡江之广陵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "藏鸦时候。", 
            "当初绾住，永丰坊口。", 
            "丝丝踠地蘸春波，雨后。", 
            "和烟笼翠牖。", 
            "如今满院喧晴雪。", 
            "香绵积。", 
            "滚尽东风力。", 
            "茜袂遮。", 
            "翠幰斜。", 
            "杨花。", 
            "一生不著家。"
        ], 
        "title": "河传  杨花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "疏篱半掩。", 
            "轻风斜飐。", 
            "浓香几点。", 
            "药阑边，才绽。", 
            "盈盈紫艳，粉蛾匀睡脸。", 
            "频呼小玉私搴取。", 
            "提笼去。", 
            "小摘盈阶雨。", 
            "扑幽芬。", 
            "沿藓痕。", 
            "缤纷。", 
            "刺兜金缕裙。"
        ], 
        "title": "河传 玫瑰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "荡漾。", 
            "谁傍。", 
            "轻如蝶翅，小于钱样。", 
            "抛家离井若为怜。", 
            "凄然。", 
            "江东落絮天。", 
            "年年苦被东君铸。", 
            "啼鹃诉。", 
            "贱卖韶光去。", 
            "涨晴湖。", 
            "剪春芜。", 
            "模糊。", 
            "漫空下五铢。"
        ], 
        "title": "河传 榆钱", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "风日江堤路几千。", 
            "湖光山色到吟边。", 
            "遣怀翻自忆从前。", 
            "一寸春心怜宛转，四时情绪托缠绵。", 
            "旧游何处访婵娟。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "逢江南春归。", 
            "怅匆匆岁月，零落芳菲。", 
            "几日哀鹃，啼瘦沈郎腰围。", 
            "空剩得、柳枝肥好，倩他轻扶残晖。", 
            "看尘涴雕梁，泪迷粉阁，双燕认依稀。", 
            "情深浅，心低徊。", 
            "数天涯万里，肠断魂飞。", 
            "省识繁华如梦，旧游都非。", 
            "无意绪，牵罗帷。", 
            "总玉纤、慵调琴徽。", 
            "又梅子江城，阳关唱时花雨微。"
        ], 
        "title": "寿楼春", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "春色匆匆何处去。", 
            "尽日东风，吹遍天边树。", 
            "燕湿红襟愁不语。", 
            "画帘几点江南雨。", 
            "旧日芳情团作絮。", 
            "极目天涯，舞遍来时路。", 
            "客里年光何计度。", 
            "无端又恐东皇误。"
        ], 
        "title": "蝶恋花·送春", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "梦断前朝金粉地。", 
            "恼煞游丝，不把流光系。", 
            "枉费枕函多少泪。", 
            "年时谁解芳菲意。", 
            "莺语参差风细细。", 
            "明岁春来，消息何由递。", 
            "开落寻常原不计。", 
            "今生算把来生替。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "零落红深，荒凉浅碧，晚秋风物萧条。", 
            "夕阳影里，何处认前朝。", 
            "凄恻寒山一角，登临处、芳意都消。", 
            "相将问，龙沙眼底，谁见霍骠姚。", 
            "魂销。", 
            "疏林外，新愁几许，又瘦蛮腰。", 
            "看长空雁阵，天外迢迢。", 
            "报一声归去，奈他乡、愁思难描。", 
            "苍茫处，黄泥小屋，绛蜡任高烧。"
        ], 
        "title": "满庭芳·晚步西复舟山", 
        "type": "词", 
        "yun": "萧"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "背立讶新妆。", 
            "羞对红墙。", 
            "春风未负好时光。", 
            "银烛高烧看不足，却胜秋芳。", 
            "云锦护天香。", 
            "蜂蝶休狂。", 
            "屏山六曲晚风凉。", 
            "卷上珠帘邀月姊，花下持觞。"
        ], 
        "title": "浪淘沙·盆兰及海棠着花，拈此宠之", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "十里银花，千家火树，凤城今夕何年。", 
            "玉宇高寒，举头又见婵娟。", 
            "东皇漫道春如海，尽六街、风物凄然。", 
            "最堪怜。", 
            "酒满琼筵，人在愁边。", 
            "客中纵有闲歌舞，便消磨艳冶，都付樽前。", 
            "佳节魂销，负他人月双圆。", 
            "鱼龙曼衍长安好，庆良宵、梅影清妍。", 
            "莫流连。", 
            "急管繁弦，梦断情牵。"
        ], 
        "title": "高阳台·凤城元夜寄姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "亭皋木叶萧萧，楚天千里秋无际。", 
            "潇湘南望，布帆安稳，月明风细。", 
            "雁字惊寒，渔舟荡晚，洞庭初霁。", 
            "祗文通此去，芳菲故国，何人会，伤时意。", 
            "莫负少年才气。", 
            "绕南枝、一身如寄。", 
            "行吟屈贾，而今休问，人间何世。", 
            "游子天涯，凭君传语，欲归无计。", 
            "又阳关惜别，匆匆客舍，揾思乡泪。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "素商时序飞来，西风渐觉关河小。", 
            "长天雁过，深林落木，玉天秋渺。", 
            "栈道排云，军书如雪，梦随能道。", 
            "叹年年万里，他乡瘦马，征袍冷，刀环啸。", 
            "如水幽情夜悄。", 
            "趁无人、霜砧自捣。", 
            "银塘月漫，罗衣风袭，盈盈倦了。", 
            "锦字谁凭，韶华难再，何时归早。", 
            "看无双颜色，明朝菱镜，定催人老。"
        ], 
        "title": "水龙吟·寒砧", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "横塘绿蘸垂杨影。晚风微逗箫声冷。", 
            "残照出西山。娟娟月一弯。", 
            "清愁知几许。搁泪浑无语。", 
            "春去已多时。莺花瘦不支。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "家山无恙年年隔。他乡空有团圞月。", 
            "客况一灯知。银屏梦折枝。", 
            "钿车佳约爽。祗是添惆怅。", 
            "回首已无春。江南愁煞人。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "石城艳说风光好。今年争奈春归早。", 
            "花草梦苏州。南风正麦收。", 
            "一篙春涨足。记渡胥江曲。", 
            "人世苦飘萍。为留双鬓青。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "春到人间早。", 
            "又匆匆、回黄转绿，花朝过了。", 
            "媚眼初舒愁何限，惨碧年华娇小。", 
            "却已被、东皇颠倒。", 
            "风景灵和谁得似，祗当年、张绪风流好。", 
            "情一线，梦萦抱。", 
            "消魂绿上阳关道。", 
            "喜柔条、依然婀娜，漫随人老。", 
            "妆点风光三二月，逗出流莺声巧。", 
            "渐几树、笼烟低袅。", 
            "为恐韶华容易逝，料伤心、也似天涯草。", 
            "肠欲断，恨谁晓。"
        ], 
        "title": "金缕曲·新柳", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "细柳莺堤，新荷涨岸，依依绿满江村。", 
            "水戏湘皋，鱼龙曼衍黄昏。", 
            "清游记惯儿时事，步凌波、旧梦能温。", 
            "祗如今、佳节年年，消尽吟魂。", 
            "湖山无恙人犹在，但幽怀渐减，芳意微存。", 
            "翠墨红笺，几番轻涴啼痕。", 
            "噙香抱粉南塘路，倩薰风、吹洗愁根。", 
            "暂相携、酒满金樽，月满乾坤。"
        ], 
        "title": "高阳台·重午访芳姊湖阳别墅", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "花月谁家院，尽燕云俦侣，来往如织。", 
            "绿鬓年芳，祗岁华偷掷，流光驹隙。", 
            "天外云山隔。", 
            "待独步、夕阳横笛。", 
            "又弯弯、月照高楼，卷入珠帘颜色。", 
            "紫陌。", 
            "垂杨摇碧。", 
            "换几度寻春，玉辔珠勒。", 
            "幽怨重提，怕山河泪渍，古今愁叠。", 
            "边土伤蚕食。", 
            "来故国、于今寥寂。", 
            "便梦中、飞渡胡天，何由见得。"
        ], 
        "title": "曲游春·夜坐感事，用草窗禁烟湖上薄游韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "婵娟不为聪明误。密意蚕丝吐。", 
            "机中锦字百年春。却喜画图独见慧人心。", 
            "横波曼睩含情好。那信流光老。", 
            "璇闺千古有知音。一样同心栀子艳西林。"
        ], 
        "title": "虞美人·题苏若兰小像", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "雨侵帘额，露湿栏腰，剧怜遥夜凄凉。", 
            "瑟柱华年，金风已报秋芳。", 
            "玉台苦吟新句，奈生来、不识东皇。", 
            "漫思量。", 
            "便瘦损、恹恹犹怯清霜。", 
            "陶令才归三径，好一壶秋水，香噀斜阳。", 
            "短梦迷离，樽前旧事难忘。", 
            "负却明珰翠羽，数佳期、耐尽秋光。", 
            "幽怀远，问谁家、宵寂梦长。"
        ], 
        "title": "声声慢·寒宵对菊", 
        "type": "词", 
        "yun": "阳"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "西湖好，最是画船过。", 
            "秋水晚来鸥梦阔，夕阳初去雁声多。", 
            "双桨掠蘋波。"
        ], 
        "title": "望江南", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "西湖好，最是养花天。", 
            "小立帘前看蝶舞，水心亭畔带蚕眠。", 
            "无梦到愁边。"
        ], 
        "title": "望江南", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "西湖好，最是晚风前。", 
            "临水人家妍入画，惜花亭院淡如烟。", 
            "月姊十分圆。"
        ], 
        "title": "望江南", 
        "type": "词", 
        "yun": null
    }, 
    {
        "author": "陈祖范", 
        "era": "清", 
        "subtype": "五言律诗", 
        "text": [
            "作主是云山，客来常掩关。", 
            "春兼中酒意，人共落花间。", 
            "吟入松风韵，愁开水镜颜。", 
            "暂时容寄傲，昏黑不知还。"
        ], 
        "title": "四照轩杂咏 其一", 
        "type": "律诗", 
        "yun": "删"
    }, 
    {
        "author": "陈祖范", 
        "era": "清", 
        "subtype": "五言律诗", 
        "text": [
            "嗜奇复爱旷，今日此相遭。", 
            "虬干排空走，云根到地牢。", 
            "窗中分岭色，树杪泻江涛。", 
            "物象都殊异，缘知作者劳。"
        ], 
        "title": "四照轩杂咏 其二", 
        "type": "律诗", 
        "yun": "豪"
    }, 
    {
        "author": "陈祖范", 
        "era": "清", 
        "subtype": "五言律诗", 
        "text": [
            "放棹乘朝色，空明欲上天。", 
            "中秋半篙月，初日一湖烟。", 
            "书卷随身在，潇湘即眼前。", 
            "几时寻钓叟？闲憩碧云边。"
        ], 
        "title": "晓过尚湖", 
        "type": "律诗", 
        "yun": "先"
    }, 
    {
        "author": "陈祖范", 
        "era": "清", 
        "subtype": "五言律诗", 
        "text": [
            "老为千里别，何以遣离情。", 
            "道有官无小，风清宦易成。", 
            "议参秦博士，诗继谢宣城。", 
            "遥识青衿子，趋风江畔迎。"
        ], 
        "title": "送西京训导宣城", 
        "type": "律诗", 
        "yun": "庚"
    }, 
    {
        "author": "陈祖范", 
        "era": "清", 
        "subtype": "七言律诗", 
        "text": [
            "展墓归经洗马池，佛庐山店与田畦。", 
            "人行镜里清光杳，秋在篱边秀色低。", 
            "一一空回入市担，声声报晚上墙鸡。", 
            "安能更得身强健，出郭缘源数杖藜。"
        ], 
        "title": "北山归途", 
        "type": "律诗", 
        "yun": "齐"
    }, 
    {
        "author": "陈祖范", 
        "era": "清", 
        "subtype": "七言律诗", 
        "text": [
            "梦余支枕听更时，无限幽怀祇自知。", 
            "人在尘中万蚁战，身如曙后一星危。", 
            "间生烦恼因观史，懒更推敲废咏诗。", 
            "喜有寒梅能解事，十分春信到南枝。"
        ], 
        "title": "偶成", 
        "type": "律诗", 
        "yun": "支"
    }, 
    {
        "author": "陈祖范", 
        "era": "清", 
        "subtype": "七言律诗", 
        "text": [
            "把酒论文记往年，隐侯格律敢随肩。", 
            "宫中久识元才子，明主终收孟浩然。", 
            "鹤怨猿惊怀故地，马迟枚疾斗新篇。", 
            "嗤予守兔清江曲，燕树参差怅各天。"
        ], 
        "title": "寄沈归愚", 
        "type": "律诗", 
        "yun": "先"
    }, 
    {
        "author": "陈祖望", 
        "era": "清", 
        "subtype": "七言律诗", 
        "text": [
            "珠江挥手太匆匆，梦绕蛮烟蜑雨中。", 
            "世味频年尝最熟，诗人从古例多穷。", 
            "登楼定复悲王粲，爱客何曾有孔融。", 
            "知否南湖旧鸥鹭，钓滩日日盼归篷。"
        ], 
        "title": "寄笠舫", 
        "type": "律诗", 
        "yun": "东"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "浪影低翻，葭菼阵雁惊寒起。", 
            "断肠斜日，危阑且休倚。", 
            "灯火倏绕高城，并鞍缓辔归时，野烟凝紫。", 
            "软尘里。", 
            "闲话天涯情味。", 
            "秋光正无际。", 
            "旧经江北江南五湖水。", 
            "掩映残叶疏林，小山含笑相招，梦中丛桂。"
        ], 
        "title": "解蹀躞•观苇野凫潭，借次公蜀丞", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "照回漪，沿堤疏蓼，入门已觉秋深。", 
            "为层台高峙，引游屐，一登临。", 
            "未信无多风雨，竟波兼天涌，地接云阴。", 
            "更萧萧万木，聒耳作龙吟。", 
            "渺众虑、有人感音。", 
            "侵寻。", 
            "往事烟沉。", 
            "篱菊采与谁簪。", 
            "剩横空几点，飞鸿瞥影，如诉离襟。", 
            "倚风独思鲈鲙，正红树，遍江浔。", 
            "尽南枝、故巢犹在，夜寒霜重，鸣鹤归后疑瘖。", 
            "肠断自今。"
        ], 
        "title": "紫萸香慢•癸亥重九，独游琼岛", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "秋影涵空，送瘁羽孤征，乍阻南北。", 
            "素月窥窗，冷波吹箭，桂堂渐生虚白。", 
            "惯听露笛。", 
            "画阑独倚清宵寂。", 
            "望故国。", 
            "三浅翠蓬，何似旧颜色。", 
            "因念大隐，魏阙江湖，钓徒烟波，新试蓑笠。", 
            "动星辰、羊裘五月。", 
            "招迎应有富春客。", 
            "珍重岁寒归计得。", 
            "怕短篷外，还见莽莽平原，晚鸦飞尽，野云如墨。"
        ], 
        "title": "秋霁•寄次公淳安", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "垂杨旧巷陌。", 
            "醉拂长条曾送客。", 
            "残梦欲寻未得。", 
            "但人面去年，灯花今夕。", 
            "金衣自惜。", 
            "照酒卮、襟泪犹湿。", 
            "东篱下、一丛晚菊，隐约酿寒色。", 
            "萧瑟。", 
            "暮年词笔。", 
            "冷眼看、长安似弈。", 
            "登高谁赋故国。", 
            "尺锦书迟，古镜尘积。", 
            "数声风外笛。", 
            "正万里、蟾光弄白。", 
            "苍葭老、丹枫如画，去棹水云隔。"
        ], 
        "title": "霓裳中序第一", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "晚笳急，浮云一夕蔽长空。", 
            "渺层城何许，秋光淡入冥鸿。", 
            "如雨惊飙打林叶，满天寒色染江枫。", 
            "感幽独、望断斜阳，还倚疏篷。", 
            "闲中。", 
            "悄凝念，百草千花，惯费春工。", 
            "暖律谁吹，瓣香且祝东风。", 
            "井气阳潜酿新绿，烛心宵永托余红。", 
            "微熏度、重帘放了，长护芙蓉。"
        ], 
        "title": "雪梅香", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "飞花泪溅。", 
            "正云里凤城，轻阴催晚。", 
            "老屋数椽，垂杨千丝余寒恋。", 
            "穿帘来去双双燕。", 
            "记前度、熏风薇馆。", 
            "白头吟侣，凭高望损，故国心眼。", 
            "一片。", 
            "烟芜似织，梦中路、又是江南愁满。", 
            "皂帽未归，杯酒谁家啼莺唤。", 
            "天风海水宫商变。", 
            "漫惆怅、曲终人远。", 
            "夜深邀下飞仙，暗惊塞管。"
        ], 
        "title": "绛都春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "流年波逝，空谷音希，暗尘帘幕。", 
            "败叶敲窗，惊飙撼枕催梦觉。", 
            "独拥瑶瑟高堂，对满床弦索。", 
            "斜月多情，替人留影阑角。", 
            "双燕无归，信梁间、定巢非昨。", 
            "小炉残晕，依然云轻雾薄。", 
            "转眼蓬山迢递，问素书谁托。", 
            "痴语宫沟，断红犹恋芳约。"
        ], 
        "title": "华胥引", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "倚空碧。", 
            "金缕毵毵弄色。", 
            "东城树、曾记手栽，宿雨朝烟过寒食。", 
            "飞花旧巷陌。", 
            "谁忆尘梁燕迹。", 
            "青芜地、如对故人，离合频年未头白。", 
            "单衣又寒恻。", 
            "看远岸嘶骢，前渡浮鹢。", 
            "桃花流水春归急。", 
            "愁弱絮飘堕，化萍无影，闻歌江上付太息。", 
            "甚杯酒消得。", 
            "脉脉。", 
            "意犹昔。", 
            "待栗里人归，重卧窗北。", 
            "当门五柳垂丝直。", 
            "任朔雁秋老，暮鹃春泣。", 
            "龙池无梦，但醉里，听夜笛。"
        ], 
        "title": "兰陵王•柳", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "远书到。", 
            "算此行、并无多别，尚凭归燕，与话人间离抱。", 
            "清霜渐入明镜，暮雨深锁，重门情悄悄。", 
            "芳华自惜，问沾襟、客泪又添多少。", 
            "紫云杳。", 
            "柳店花香，前尘了了。", 
            "梦里春城，万一蔷薇开早。", 
            "应见翠阴甚处，画蝶双飞，黄鹂音自好。", 
            "单栖惯否，最愁人、几点漏声催觉。"
        ], 
        "title": "留客住", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "恻恻轻寒珠帘卷。", 
            "素月几回留看。", 
            "南楼夜笛，引关山怨。", 
            "荡晴空，飞归雁。", 
            "阵云乱。", 
            "终古龙沙雪，梦中远。", 
            "花外东风紧，又春晚。", 
            "万感人间，未语先肠断。", 
            "觉客途赊，欢期短。", 
            "俊游金谷，好风月，今谁管。", 
            "泪鹃残，林莺老，野鸥散。", 
            "芳草无情碧，迷望眼。", 
            "明朝兰舟发，载愁满。"
        ], 
        "title": "迷神引", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "啮锁金蟾在，衔书翠鸟回。", 
            "疑是复疑非。", 
            "红楼相望冷，雨霏霏。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "红豆相思树，青荷宛转丝。", 
            "归信故迟迟。", 
            "玉颜憔悴损，强禁持。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "驿路羊肠窄，西风马首寒。", 
            "翠辇出阳关。", 
            "琵琶弦上泪，不堪弹。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "出谷莺调舌，临风柳亸腰。", 
            "重见合魂销。", 
            "春江花月夜，殢人娇。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "苏小门前柳，罗敷陌上桑。", 
            "枝格暗交相。", 
            "娟娟明月影，出东墙。"
        ], 
        "title": "南歌子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "傍柳移舟风过浦。", 
            "借新凉、片云留驻。", 
            "丛荷半委，衰兰暗泣，称悲秋词句。", 
            "客燕识归程，西风外、联翩飞去。", 
            "明霞送晚，回波照人，依稀认，梦游处。", 
            "酒意消，诗思苦。", 
            "想当时、杂花生树。", 
            "春寒未减，清歌乍起，动逢逢鼍鼓。", 
            "执手上河梁，临岐泪、满襟如雨。", 
            "天涯纵有，平生万感，登楼漫赋。"
        ], 
        "title": "湘江静•和梅溪", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "梅风送溽，昼静水沉微。", 
            "藓痕四壁，云气半帘，浓绿侵诗。", 
            "余润含，零雨歇，长虹渐起，暖寒衣袂先知。", 
            "断肠时。", 
            "朝昏换几阴晴，楼台镇锁葳蕤。", 
            "乍过行春旧地，巢燕梁空，暗落香泥。", 
            "如梦里，梦又窄、林蝉处处嘶。"
        ], 
        "title": "四园竹", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "当芳草粘天，晴丝罥路，柳阴垂晚。", 
            "送黄鹂好语，风柔日永，愔愔池馆。", 
            "未识芍药开时，蔷薇谢后，系春长短。", 
            "缥缈紫箫声，阻行云、犹记红墙西畔。", 
            "对景空延伫，蔫香易落，坠钿谁见。", 
            "幽阶履迹苔满。", 
            "山色修蛾人远。", 
            "一霎梦雨飘檐，涨波连镜，宫烛轻烟散。", 
            "双双度幕，又遇归来燕。"
        ], 
        "title": "竹马子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "冉冉斜晖，滔滔逝水，花影雾中重看。", 
            "书城坐拥，人海深藏，未觉年芳催换。", 
            "旧顿劫尘渐冷，樊楼夜灯仍烂。", 
            "问阵鸿、为底凌云作势，频写离怨。", 
            "放眼。", 
            "乾坤游子倦。", 
            "料买醉，河桥畔。", 
            "有春星零乱。", 
            "照马上单衣，镜中皱面。", 
            "缥缈高丘途回，凄凉暮笳声变。", 
            "定赢得、一曲迷阳，凤兮独自长叹。"
        ], 
        "title": "内家娇•怀次公大梁", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "草长江南，花开陌上，依然九十春光好。", 
            "目送征鸿如客，千里迢迢。", 
            "转魂销。", 
            "近水楼台，喧天笳鼓，朅来舞燕交肩少。", 
            "旧地重经，往往嘶过溪桥。", 
            "玉骢骄。", 
            "梦醒天涯，有无限、凭栏心事，感音子夜能歌，倾杯块垒频浇。", 
            "几昏朝。", 
            "只沈阴愁拥，迤逦长城如线，络空垂海，野鹤飞归，不见东辽。"
        ], 
        "title": "曲玉管", 
        "type": "词", 
        "yun": null
    }, 
    {
        "author": "陈衍虞", 
        "era": "清", 
        "subtype": "五言律诗", 
        "text": [
            "莲社偶投足，客中兼乱中。", 
            "云来巢几簟，阁自冷杉松。", 
            "鸟梦缘铃短，花魂借露红。", 
            "懒残何处在，一指汗漫踪。"
        ], 
        "title": "准提阁夜宿", 
        "type": "律诗", 
        "yun": null
    }, 
    {
        "author": "陈衍虞", 
        "era": "清", 
        "subtype": "七言律诗", 
        "text": [
            "寒山设色翠重重，一片霜林障碧空。", 
            "雨后人家深竹里，云边僧室乱泉中。", 
            "逾关未觉风光异，入国犹闻乡语同。", 
            "偶逐天风望碧海，沧波万顷去无穷。"
        ], 
        "title": "清障道中", 
        "type": "律诗", 
        "yun": "东"
    }, 
    {
        "author": "陈衍虞", 
        "era": "清", 
        "subtype": "七言律诗", 
        "text": [
            "雾净天高万里秋，巍矶巀嶪锁江流。", 
            "山河代异波声在，麋鹿朝游王气收。", 
            "旧恨何须同楚泣，雄心且莫问吴钩。", 
            "月华不管兴亡事，依旧深宵照石头。"
        ], 
        "title": "秋夜登燕子矶感怀", 
        "type": "律诗", 
        "yun": "尤"
    }, 
    {
        "author": "陈衍虞", 
        "era": "清", 
        "subtype": "七言律诗", 
        "text": [
            "犹余如戟旧须眉，独惜蓬蓬半短丝。", 
            "往日衣冠真负罪，兹时进止转堪悲。", 
            "重经野火难留草，可是城舂向蓄髭。", 
            "此后行吟休披发，好从烟艇觅鸱夷。"
        ], 
        "title": "自嘲二首之一", 
        "type": "律诗", 
        "yun": "支"
    }, 
    {
        "author": "陈衍虞", 
        "era": "清", 
        "subtype": "七言律诗", 
        "text": [
            "走戟挑刀记逐忙，惊魂犹在水云乡。", 
            "跄踉雨夜荆榛路，信宿蜗庐瘴岭阳。", 
            "搔首云头天近尺，移樽月下露盈觞。", 
            "不堪痛定凭追忆，回首新亭泪万行。"
        ], 
        "title": "次韵辜小愿", 
        "type": "律诗", 
        "yun": "阳"
    }, 
    {
        "author": "陈钟秀", 
        "era": "清", 
        "subtype": "七言律诗", 
        "text": [
            "海内年年望止戈，妖氛一夕靖洮河。", 
            "投诚未必真知罪，失计从来是议和。", 
            "半世光阴如梦□，一年风雨到秋多。", 
            "故因此日蓬蒿满，赐断无心听凯歌。"
        ], 
        "title": "闻大军收复洮城", 
        "type": "律诗", 
        "yun": "歌"
    }, 
    {
        "author": "陈钟秀", 
        "era": "清", 
        "subtype": "七言律诗", 
        "text": [
            "不见干戈二百年，忽教城市满腥膻。", 
            "防边自古推岩邑，旷野于今剩土田。", 
            "白骨何人收道路，青山无主锁寒烟。", 
            "伤心万户归谁屋，犹说将军唱凯旋。"
        ], 
        "title": "伤洮州", 
        "type": "律诗", 
        "yun": "先"
    }, 
    {
        "author": "陈钟祥", 
        "era": "清", 
        "subtype": "七言律诗", 
        "text": [
            "等是艰难历尽身，相逢歧路倍相亲。", 
            "何堪暑雨嗟行役，恰喜清风来故人。", 
            "鸿爪数残情易倦，马蹄经过迹皆陈。", 
            "殷勤却谢壶飧会，话到家山未了因。"
        ], 
        "title": "兴济与山阴沈雨川少尉", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "真珠络。", 
            "仓琅钥。", 
            "如尘似梦连天落。", 
            "香车暝。", 
            "朱阑凭。", 
            "留他不住，唤他不应。", 
            "花前约。", 
            "春前诺。", 
            "玉娥含泪思量著。", 
            "黏犀钉。", 
            "铺鸳径。", 
            "憎他荡子，怜他薄命。"
        ], 
        "title": "摘红英 咏落花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白帽红靴态可怜，短箫横笛兴翩翩。", 
            "曾教锦瑟房中曲，惯请朱门灞上田。", 
            "人似月，夜如年，何须彩笔赋甘泉。", 
            "朝来蜡泪堆红雨，犹拥庐儿醉意钱。"
        ], 
        "title": "鹧鸪天  赠吴中狎客", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一派凉秋似镜湖，西风萧瑟雁衔芦。", 
            "楼头竹暗晴难妥，枕底橙香酒易酥。", 
            "伤老大，笑髯癯，霜红露白转踌躇。", 
            "鳆鱼苦笋拦街贱，不见钳奴并态奴。"
        ], 
        "title": "鹧鸪天 秋日拨闷作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "路出繁台遇玉颜，柳花如梦扑雕鞍。", 
            "倚他才子吟红杏，博得君王赐绿鬟。", 
            "莺呖呖，鸟关关，粉娥笑语绣帷间。", 
            "郎君然烛修唐史，底事邀灵李义山。"
        ], 
        "title": "鹧鸪天 咏宋子京赐内人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "袁浦西风响乱滩，楚州纤月卧微澜。", 
            "今宵新惹双星怨，此地原嗟一饭难。", 
            "车历碌，轴斑兰，故园回首好溪山。", 
            "赤车应诏浑閒事，赢得征尘涴旅颜。"
        ], 
        "title": "鹧鸪天 七夕后一夕路次淮阴作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "竹院风炉梦正长，绢封箬裹十分香。", 
            "龙团捣罢云生臼，蟹眼熬成雨沸窗。", 
            "拚冷淡，尽奔忙，不如閒事好商量。", 
            "人间别有真南董，新注茶经四五章。"
        ], 
        "title": "鹧鸪天 谢史蘧庵先生惠新茗", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "檐溜淙淙彻夜闻，晓山没却髻螺痕。", 
            "风掀竹尾敲诗梦，雨凝花须湿茗魂。", 
            "抛短杖，阁清樽，蒙头败絮睡昏昏。", 
            "谁倾铜狄千年泪，泻入瞿塘两峡门。"
        ], 
        "title": "鹧鸪天 苦雨和蘧庵先生四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "入夏端然似涉秋，粉云阴重不曾收。", 
            "那知四月之间雨，做就中年以后愁。", 
            "儿女恨，霸王筹，濛濛都付两溪流。", 
            "碧天何日红霞衬，晕遍江南小画楼。"
        ], 
        "title": "鹧鸪天 苦雨和蘧庵先生四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曾控吟鞭驿馆遥，红毡马上梦初消。", 
            "雪登麦积秦筝苦，雨歇丛台赵女娇。", 
            "泥滑滑，鬓萧萧，故园仍傍斩蛟桥。", 
            "老夫输却龙孙健，挟雨齐抽十万梢。"
        ], 
        "title": "鹧鸪天 苦雨和蘧庵先生四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阆苑仙人杖过眉，陡然春去也成悲。", 
            "新愁洛下铜驼晓，旧事尧年老鹤知。", 
            "闲握槊，闷弹棋，漫天丝雨且题诗。", 
            "寄来数阕淋铃曲，我在街南中酒时。"
        ], 
        "title": "鹧鸪天 苦雨和蘧庵先生四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "斫屧吹箫吴市间，恨无大药驻红颜。", 
            "诗情浩荡风前絮，身计微茫海外山。", 
            "耽放浪，恣萧闲，烟波境界十分宽。", 
            "新衔曲部兼茶部，旧署园官并橘官。"
        ], 
        "title": "鹧鸪天 寓兴用稼轩韵同蘧庵先生作三首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曾倚瑶台喝月行，嗔他鸾鹤不相迎。", 
            "当时酒态公然好，今日诗狂太瘦生。", 
            "千百辈，尽容卿，问谁堪与耦而耕。", 
            "灌夫已去袁丝死，沦落人间少弟兄。"
        ], 
        "title": "鹧鸪天 寓兴用稼轩韵同蘧庵先生作三首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "罂粟阑边已放芽，枝头梅子著些些。", 
            "勤过小圃招晴蝶，闲倚疏林数暝鸦。", 
            "无个事，帽檐斜，风光消得晚还家。", 
            "陡然却忆前生事，看遍蓬莱碧柰花。"
        ], 
        "title": "鹧鸪天 寓兴用稼轩韵同蘧庵先生作三首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "㶁㶁街泥未肯晴，群公高兴爱山行。", 
            "一行翠榜欹烟滑，几队红毡映雪明。", 
            "真寂历，剧凄清，寺桥犹欠一声莺。", 
            "归来更值街灯落，两地风光醉不成。"
        ], 
        "title": "鹧鸪天 元夕前二日闻南耕原白诸子雪中有龙池之游作此调之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨后晴鬟翠可扪，风前画縠绿成痕。", 
            "桃花开遍防渔父，蝴蝶飞来认耳孙。", 
            "书满架，酒盈尊，举家耕读任乾坤。", 
            "也知丸药今晨懒，偶爱听莺过别村。"
        ], 
        "title": "鹧鸪天 赠庄山人七十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "箧里还存宝剑篇，舍旁已买瀼西田。", 
            "蓼莪久废中年后，鸿雁难寻绝塞边。", 
            "扑帽雪，隔篱烟，绿杨丝隐钓鱼船。", 
            "难封休恨君家广，仙李由来结大年。"
        ], 
        "title": "鹧鸪天 赠李匪莪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风里，绛桃树。", 
            "蓦记得、年时见汝。", 
            "红芳正好，浓香乍饱，俊眼相看如许。", 
            "如今花放长洲路。", 
            "只是我、朱颜非故。", 
            "旧情如梦，閒愁似海，闷搯花须细数。"
        ], 
        "title": "金凤钩 春夜同展成饮御之斋头感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "新笋。", 
            "初引。", 
            "烟梢坠粉。", 
            "花阑蒸菌。", 
            "斑痕隐隐。", 
            "舞透银墙翠畛。", 
            "小园春已尽。", 
            "釜中一斛潇湘碧。", 
            "霜刀劈。", 
            "糁芼河㹠白。", 
            "留几围。", 
            "笼涧扉。", 
            "他时。", 
            "成龙破壁飞。"
        ], 
        "title": "河传  新笋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丹颗。", 
            "倭堕。", 
            "雨萧萧。", 
            "昨夜前村板桥。", 
            "筠篮两岸卖樱桃。", 
            "娇娆。", 
            "玉纤曾乱招。", 
            "搓絮替将金弹打。", 
            "流莺骂。", 
            "含惯流丹液。", 
            "妆阁东。", 
            "飏晚风。", 
            "朦胧。", 
            "翠楼都染红。"
        ], 
        "title": "河传  樱桃", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "认否。", 
            "如豆。", 
            "春归不久。", 
            "亚槛青垂，映檐绿透。", 
            "纤笋小摘轻搓。", 
            "奈他翠滑何。", 
            "粉娥贪结累累子。", 
            "才拈起。", 
            "触著酸心事。", 
            "将梅仁妾意。", 
            "两样试郎怀。", 
            "定怜谁。"
        ], 
        "title": "河传  青梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "欧家碧好，彭门红好，总让伊行清绮。", 
            "画栏才放数枝花，映百丈、银墙都紫。", 
            "相公袍带，头厅印绶，凡艳那堪相比。", 
            "试将花色细形容，烟凝得、暮山如此。"
        ], 
        "title": "鹊桥仙 咏竹逸斋头紫牡丹", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天边枕簟，人间瓜果，比夜嫩凉分取。", 
            "次公原是醒而狂，谁耐乞、七襄残缕。", 
            "穿针楼下，凭肩殿角，何限喁喁私语。", 
            "只因乌鹊事荒唐，误尽了、许多儿女。"
        ], 
        "title": "鹊桥仙 七夕同蘧庵先生暨诸公饮桢百堂中漫赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满河伧楚，盈船蒜酪，郁郁吾其谁语。", 
            "江东词客盛如云，别去伴、长淮盐估。", 
            "红莲半绽，碧鲈正得，醉任无情今古。", 
            "读完半卷蝶庵词，吹铁笛、洒然而去。"
        ], 
        "title": "鹊桥仙  蒙城舟中读云臣蝶庵词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晚妆前。", 
            "有一树，黄金缕，倍婵娟。", 
            "秦楼上，蛮腰样，只思眠。", 
            "才欲抱，便如烟。", 
            "谢绣幕、轻萦姿愈俊，胜长街、抛掷堪怜。", 
            "莫倚轻狂甚，便成绵。", 
            "飘陌上，舞河边。"
        ], 
        "title": "厅前柳  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天涯作客伤心极，广陵花月无消息。", 
            "百钱且上酒家楼，终当埋我陶家侧。", 
            "此儿自是难衣食，相逢幸是曾相识。", 
            "左呼陆厥右崔骃，四十今年余竟得。"
        ], 
        "title": "玉楼春  生日邀陆景宣崔不雕饮广陵酒家醉后题壁", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "游遍江南，算岁岁、飘零为客。", 
            "喜今日、故园载酒，好花时节。", 
            "十里烟鬟妍入画，一篙春水波翻雪。", 
            "忆他乡、无此好江山，楚天阔。", 
            "青不断，圆无缺。", 
            "闻笑语，开欢靥。", 
            "看远峰鸦背，夕阳红抹。", 
            "欲向桂堂招隐士，还宜水底掏明月。", 
            "待他时、蜡屐更重寻，开阊阖。"
        ], 
        "title": "满江红·登珞珈山，泛东湖", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "叹无端、东堂一老，匆匆骑鹤西去。", 
            "名场冷落年时■，赢得词场千古。", 
            "天不语。", 
            "看酒冷愁醒，魂魄归何处。", 
            "回头记取。", 
            "算吴苑莺花，秦关风月，好梦半尘土。", 
            "旧庠序。", 
            "洒遍天涯泪雨。", 
            "门墙桃李如许。", 
            "蕨薇充饥他乡老，可似当年杜甫。", 
            "情最苦。", 
            "总目断莼鲈，故国闻笳鼓。", 
            "伤心自谱。", 
            "有濯绛吟香，噙椒嚼蕊，一卷画图补。"
        ], 
        "title": "摸鱼儿·哭刘子庚师", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "江北江南春未织。", 
            "秀靥盈盈，尽有新妆日。", 
            "多谢东皇珍护力。", 
            "巡檐索笑勤相觅。", 
            "倩影亭亭知共惜。", 
            "浅水黄昏，怕听高楼笛。", 
            "此日离怀方恻恻。", 
            "婵娟别后应相忆。"
        ], 
        "title": "蝶恋花·咏梅", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "遥夜蕊宫香暗透。", 
            "占却春光，岂让群芳后。", 
            "玉骨冰肌浑似旧。", 
            "多情莫使花颜瘦。", 
            "绝艳只应天上有。", 
            "小谪人寰，妒煞闲花柳。", 
            "折向胆瓶香入袖。", 
            "纱窗扶影劳纤手。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "残柳笼烟，幽花掩月，旧游记惯台城。", 
            "湖上秋来，波心冷到鸥盟。", 
            "韶光容易抛人去，甚南朝、燕燕莺莺。", 
            "暗销凝。", 
            "脂水秦淮，流断清泠。", 
            "蒋山依旧天横翠，祗年时帝子，望断瑶京。", 
            "北固楼高，而今又动边声。", 
            "百年兴废寻常事，听寒潮、呜咽难平。", 
            "莫沉吟。", 
            "螺碧深杯，且洗愁襟。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "江南好，望里欲黄昏。", 
            "碧水一湾迷晚渚，寒鸦几点绕孤村。", 
            "旧梦莫重温。"
        ], 
        "title": "望江南·题画", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "斜阳一塔光明灭。天风梵语声呜咽。", 
            "韵事说前朝。胭脂粉底娇。", 
            "霸图零落久。往事休回首。", 
            "梁燕不归来。城边画角哀。"
        ], 
        "title": "菩萨蛮·台城远眺", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "永夜更残日尽。", 
            "画角帘波不定。", 
            "四壁透寒声，递到满天秋讯。", 
            "风紧。", 
            "风紧。", 
            "雁字潇湘惊冷。"
        ], 
        "title": "如梦令", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "柳昏花暝。几日兰闺无梦影。", 
            "负却清游。检点闲愁上翠楼。", 
            "窥帘月小。又是初三眉样好。", 
            "竹外琴边。可有风光似去年。"
        ], 
        "title": "减兰", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "药炉烟漾。庭院清丝风力涨。", 
            "小立花前。病起恹恹亦自怜。", 
            "袖罗初薄。五月江深寒草阁。", 
            "吩咐飞花。不许穿帘到谢家。"
        ], 
        "title": "减兰", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "姗姗罗袜无尘，凌波懒向东皇笑。", 
            "轻妆照影，高标绝俗，软红不到。", 
            "水石清华，仙姿幽润，人间春早。", 
            "喜深闺静对，素心无语，帘半卷，香盈抱。", 
            "应共梅花寄傲。", 
            "尽消受、严寒料峭。", 
            "凝情最是，月斜风定，芳魂缥缈。", 
            "秀靥黄冠，娇鬟翠袖，洛妃年少。", 
            "恨江皋解佩，误将颜色，作画图稿。"
        ], 
        "title": "水龙吟·水仙花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "西风容易侵吟鬓，秋怀近来难诉。", 
            "汉怨唐愁，吴歈楚些，古泪凄然如许。", 
            "乡心几处。", 
            "奈满地干戈，一襟烟雨。", 
            "此夕樽前，征袍休更涴尘土。", 
            "新声还按旧谱。", 
            "共霜花冷艳，抽尽芳绪。", 
            "一代才华，十年书剑，方信浮生轻误。", 
            "閒情细数。", 
            "问金缕红牙，为谁酸楚。", 
            "往日风华，祗今犹在否。"
        ], 
        "title": "齐天乐·题霜红簃填词图", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "帘外雨潇潇。", 
            "滴翠春宵。", 
            "峭寒微逗一枝箫。", 
            "掩却碧屏山几曲，灯影红消。", 
            "梦断更无聊。", 
            "泪湿轻绡。", 
            "听残更漏夜迢迢。", 
            "明日落英知几许，误了花朝。"
        ], 
        "title": "浪淘沙·花朝前夕作", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "春色三分满玉楼。", 
            "绿窗闲上绣帘钩。", 
            "倚栏无语悄凝眸。", 
            "画里有山堪避俗，客中何计可埋愁。", 
            "泪痕抛尽向东流。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "乍暖轻寒二月天。", 
            "一丝杨柳一丝烟。", 
            "纱窗春晓却慵眠。", 
            "日影迟迟临画槛，梅花片片点湘帘。", 
            "碧栏杆外架秋千。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "十里香车，东风都与侬家便。", 
            "垂杨如线。", 
            "掩映澄湖面。", 
            "一水盈盈，也历兴亡遍。", 
            "春还健。", 
            "他年重见。", 
            "漫感红桑变。"
        ], 
        "title": "点绛唇·玄武湖作", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "湖上人家，三三两两斜阳外。", 
            "韶光何快。", 
            "四月樱桃卖。", 
            "柳舞花飞，一水萦衣带。", 
            "愁如海。", 
            "仙源堪爱。", 
            "可许人游再。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "韵事留传，草堂今日题佳句。", 
            "燕归不语。", 
            "芳讯春难主。", 
            "花事迟迟，消得寒如许。", 
            "年来去。", 
            "催花无据。", 
            "恐被东皇误。"
        ], 
        "title": "点绛唇·人日寄琏姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "彩胜新裁，荆襄儿女看纤巧。", 
            "风光趁早。", 
            "妆点枝头了。", 
            "放饮三杯，似觉乾坤小。", 
            "心香祷。", 
            "餐霞人好。", 
            "莫共流光老。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "月子初肥，弯弯照彻菱花影。", 
            "鬓鸦偷整。", 
            "呵手梅妆冷。", 
            "胜赏无凭，不是当年境。", 
            "栏休凭。", 
            "天涯酒醒。", 
            "有个人人病。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "岸草烧痕，溪云冻色，破寒无力。", 
            "半圮楼台，临流幻金碧。", 
            "啼乌四起，疑坐对、延秋门侧。", 
            "头白。", 
            "霜冷板桥，没前宵人迹。", 
            "邅回水陌。", 
            "迎面初阳，频年未归客。", 
            "天涯试问，信息野风急。", 
            "荠麦满塍如绣，不辨断鸿来历。", 
            "怅布帆重到，枫叶荻花非昔。"
        ], 
        "title": "惜红衣•晓行江湾", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "鹧鸪声不作，怆长别，忆冬分。", 
            "驷万里苍虬，九天玄鹤，云暗尘昏。", 
            "无津。", 
            "挂帆出世，感山丘、重问过江人。", 
            "真个迷阳唱倦，白头心事谁论。", 
            "洲蘋。", 
            "残谱笛中闻。", 
            "唤起未归魂。", 
            "记叠鼓阴沉，方诸泪迸，曾赋吴春。", 
            "清樽。", 
            "独弦自赏，送王风、蔓草百年身。", 
            "终古高桐井上，寒蛩愁傍孤根。"
        ], 
        "title": "木兰花慢•彊村翁下世一年矣，追念成赋", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "素尘冰结。", 
            "乍人踪径灭，夜光无极。", 
            "漫画景、收入诗囊，似驴背灞桥，惯餐寒色。", 
            "万里归鸿，盼不到、尺书天北。", 
            "但声声断角，隐隐乱峰，有人愁忆。", 
            "华年未甘枉掷。", 
            "指关榆瘁叶，连阵云白。", 
            "引梦魂、飞度辽西，正铁马怒驰，遍地燐碧。", 
            "醉拂吴钩，誓独挽、银河残汐。", 
            "破穷阴、唱筹到晓，店鸡唤得。"
        ], 
        "title": "解连环•雪中，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寸根谁托。", 
            "依清泉片石，信芳情邈。", 
            "乍倩影、窥见凌波，似环佩夜归，雾绡衣薄。", 
            "笑语临风，又檐底、玉梅同索。", 
            "想还丹换骨，九转竟成，捣遍仙药。", 
            "空山不逢采若。", 
            "耐天冰地雪，寒动清角。", 
            "便驻得、长日壶中，忍烟景阳春，冉冉过却。", 
            "晓旭穿帘，替画取、连枝花萼。", 
            "为云沙、旧愁未浣，泪珠暗落。"
        ], 
        "title": "解连环•水仙，和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "天涯客。", 
            "相逢花下春狼藉。", 
            "春狼藉。", 
            "轻阴阁雨，柳丝无力。", 
            "骄骢嘶过青青陌。", 
            "杜鹃开遍山南北。", 
            "山南北。", 
            "啼莺依旧，劝人将息。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "新荷镜暗，老柳烟浓，熟黍梦回未觉。", 
            "流莺自语，小蝶轻飞，悄念探芳前约。", 
            "照林隈、榴火初酣，何如残樱半萼。", 
            "锦片年芳，付与亭边青蒻。", 
            "独向行舟尽处，翠浥层岚，静驱吟魄。", 
            "峰回路转，树短阴稀，数遍𨏥车油幕。", 
            "问何人、缓引蒲觞，波影山光共酌。", 
            "渐听到、隔水笙歌，停云天角。"
        ], 
        "title": "澡兰香•重午泛玄武湖，遂至钟山北麓，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "纨扇秋初，暗丛飐、三五乱萤。", 
            "开帘望、迢迢河汉，依约双星。", 
            "波际鸳鸯清露冷，楼头鳷鹊断云横。", 
            "正高梧、飘叶堕银床，心暗惊。", 
            "湘江瑟，缑岭笙。", 
            "引虚籁，带愁听。", 
            "悄烛支长漏，玉簟凉生。", 
            "枕角留仙无梦到，烛花垂泪待天明。", 
            "满空阶、如和懊侬词，蛩又鸣。"
        ], 
        "title": "满江红", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "危楼一角，层雉长淮绕。", 
            "半亩故园荒，荡诗愁、辋川残稿。", 
            "登高作赋，裙屐过江多，萸佩紫，菊簪黄，料理成秋笑。", 
            "飘萧落叶，经夕霜华饱。", 
            "辽鹤悄无言，有东风、旧愁未扫。", 
            "冲泥去马，吹泪水西桥，斜照里，暮烟寒，目断神州道。"
        ], 
        "title": "蓦山溪•重九扫叶楼分韵，得笑字", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "候蛩无语残蝉噤，冷露侵阶。", 
            "屧印苍苔。", 
            "自古针神号夜来。", 
            "灯摇碎影帘垂地，梦醒空斋。", 
            "青鸟音乖。", 
            "有约黄花几度开。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "荒沟流水秋萧瑟，老柳当门。", 
            "门掩黄昏。", 
            "手掐花梢月有痕。", 
            "鹅笙暖炙金银字，隔院歌颦。", 
            "不驻行云。", 
            "凄断巫山梦里人。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "璧月帘虚，箭波帆远，平居画阁愁独。", 
            "胜友乍集，广席夜设，落九天珠玉。", 
            "东风十里金陵路，每隔江闻曲。", 
            "庭花梦里，清籁引、约略琵琶场屋。", 
            "暗触樽前百感，畹兰芳近，何处汀洲绿。", 
            "尽倦客归来，闲情分付，与涛松烟竹。", 
            "徵角重翻，河山无恙，脉脉凭高目。", 
            "翳明烛。", 
            "期百五、好春看足。"
        ], 
        "title": "倾杯•市楼会客，约为长短句", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "画帘卷，匝地残红废绿初过雨。", 
            "问燕莺何事，竞将百五。", 
            "韶光分付。", 
            "愿梦云长驻。", 
            "梨花弄色杨枝舞。", 
            "怅望里还是，泪满天涯歧路。", 
            "被流尘阻。", 
            "甚银河、清浅来时，佩玉珊珊，留枕漫赋。", 
            "千金换得春宵，劝春归、怕听啼宇。", 
            "渺予怀、当载榼寻芳，援琴按谱。", 
            "几簇幽兰发，空山相慰迟暮。"
        ], 
        "title": "还京乐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "城西路。", 
            "依样瘦马冲泥，暗莺藏树。", 
            "嬉春何必西湖，画桥卧柳，寻诗胜处。", 
            "偶迥伫。", 
            "归燕乍飞仍止，旧时堂户。", 
            "花开总惜分阴，夜深惯听，通明俊语。", 
            "催度。", 
            "番番风信，翠兰初浣，青蘋能舞。", 
            "偏是镜中，星星双鬓非故。", 
            "如山浪白，高咏横江句。", 
            "空凝想、宫袍灿锦，凌波仙步。", 
            "扇海长虹去。", 
            "借人酒盏，权消恨绪。", 
            "盈耳歌金缕。", 
            "乡梦里、今朝龙潭烟雨。", 
            "费君健笔，擘云成絮。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "红药阶翻。", 
            "正衔泥燕老，照水鹃残。", 
            "晓烟新候火，夜月旧家山。", 
            "重门天许闭春寒。", 
            "问谁雨、消茶余酒阑。", 
            "平生感，渐揽镜、鬓霜愁看。", 
            "花满。", 
            "归缓缓。", 
            "多事海风，吹梦天涯远。", 
            "故国乌衣，帝乡玄圃，沾泪征衫休浣。", 
            "心共罗浮蝶悠飏，望京应费登楼眼。", 
            "琵琶声，座中人、一饷肠断。"
        ], 
        "title": "换巢鸾凤•送疚斋翁之广州", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "宿雨初收日未斜。", 
            "游蜂颤影扑窗纱。", 
            "蜀葵新放一丛花。", 
            "何处兰苕栖翡翠，当年门巷种枇杷。", 
            "梦回才信有天涯。"
        ], 
        "title": "浣溪纱", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "万紫千红换绿阴。", 
            "无人庭院展蕉心。", 
            "三五呢喃新乳燕，画堂深。", 
            "细草池边迷梦迹，流泉门外度微音。", 
            "茶歇香消残酒醒，昼愔愔。"
        ], 
        "title": "山花子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "缥缈仙山何处，海光回望遥。", 
            "听广乐、醉引流霞，清虚府、绛袂曾招。", 
            "呼龙耕烟种玉，玻璃脆、镜日频劝敲。", 
            "怕烂柯、对弈无人，空中语、覆鹿重梦蕉。", 
            "漫信跨鸾上霄。", 
            "红朝翠暮，云翘惯怨回飙。", 
            "贝阙珠巢。", 
            "拟同赋，水仙谣。", 
            "天孙聘钱偿否，洗泪眼，爱河潮。", 
            "楼头弄箫。", 
            "前宵尚解佩，临汉皋。"
        ], 
        "title": "绮寮怨", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "断屿留云，澄波浸月，际空一白。", 
            "老柳扶疏，微风飏柔碧。", 
            "篷窗鬓影，如燕子、翩飞斜掠香陌。", 
            "花外琼箫，疑秦楼仙迹。", 
            "芳洲两侧。", 
            "绿盖红衣，依稀旧时色。", 
            "沙鸥夜梦，正熟万缘绝。", 
            "晨夕独经行地，凝望斗南箕北。", 
            "指啸台高处，双桨来时曾识。"
        ], 
        "title": "惜红衣•夜泛玄武湖，过慵庐未泊，赋寄。和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "转眼素秋时序，漫歌子夜，催动清商。", 
            "雨过虹残天际，淡月昏黄。", 
            "扑流萤、轻罗小扇，啼络纬、金井银床。", 
            "水云乡。", 
            "翠荷擎盖，犹护鸳鸯。", 
            "新尝。", 
            "相思况味，渡江桃叶，入梦高唐。", 
            "楚客归来，簟纹如水夜初长。", 
            "报瑶札、雁程不到，记钿盟、凤纸收将。", 
            "九回肠。", 
            "画屏无睡，百感茫茫。"
        ], 
        "title": "玉蝴蝶", 
        "type": "词", 
        "yun": "阳"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "月上雨晴初。", 
            "凉浸阶除。", 
            "不闻山鸟劝提壶。", 
            "紫豆花残红蓼瘦，秋影模糊。", 
            "灯语琐窗虚。", 
            "十斛明珠。", 
            "寂寥人境慰情无。", 
            "门外长桥桥下水，曾照罗敷。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈洪泽", 
        "era": "清", 
        "subtype": "五言排律", 
        "text": [
            "万顷波涛涌，飞帆汎远空。", 
            "迷离烟水里，缥缈有无中。", 
            "席挂前山树，歌闻别浦风。", 
            "舟从斜日渡，人自碧霄逢。", 
            "一苇疑难即，千层望不穷。", 
            "盛朝清晏候，雀鹢任西东。"
        ], 
        "title": "丹渡晴帆", 
        "type": "排律", 
        "yun": "东"
    }, 
    {
        "author": "陈洪圭", 
        "era": "清", 
        "subtype": "五言排律", 
        "text": [
            "蕤宾初应律，安石丽榴花。", 
            "雨染红疑蘸，日烘色倍嘉。", 
            "煌煌枝似火，烁烁蕊侵霞。", 
            "眼著朱阑耀，辉连赤玉誇。", 
            "丹房标石苑，绛种忆张槎。", 
            "摇曳堪凝目，陆离映翠华。"
        ], 
        "title": "石榴花", 
        "type": "排律", 
        "yun": "麻"
    }, 
    {
        "author": "陈洪圭", 
        "era": "清", 
        "subtype": "五言排律", 
        "text": [
            "丛妍呈绿渚，烟景缀花朝。", 
            "沦皱枝微蘸，波光影细描。", 
            "落英鱼认饵，浮叶蚁为舠。", 
            "浥露斜偎岸，迎风弱俯桥。", 
            "低垂香欲滴，回映态如招。", 
            "延伫寻芳处，婀娜入短桡。"
        ], 
        "title": "泛舟莲潭赏荷花", 
        "type": "排律", 
        "yun": null
    }, 
    {
        "author": "陈洁", 
        "era": "清", 
        "subtype": null, 
        "text": [
            "花径萧条芳信杳。", 
            "却喜阶前，淡白幽姿袅。", 
            "笼月千层分影小。", 
            "轻红点缀寒枝晓。", 
            "似比江边耽静悄。", 
            "飘思金风，冷艳超尘表。", 
            "珍重霜天香绝少。", 
            "何缘粉蝶寻飞绕。"
        ], 
        "title": "蝶恋花 芙蓉（见《众香词》）", 
        "type": "词", 
        "yun": null
    }, 
    {
        "author": "陈洁", 
        "era": "清", 
        "subtype": null, 
        "text": [
            "炎火威仍旧。", 
            "青女还拖逗。", 
            "群葩零榭，帘垂清昼。", 
            "见蓝薇浓丽，妆点枝头瘦。", 
            "巧缀天工绣。", 
            "独翠色玲珑，掩映纱窗前后。", 
            "记当初、湖山成岫。", 
            "绿竹堪为友。", 
            "恁消磨、碧地蓝天秀。", 
            "忽陵谷更迁，此际还存否。", 
            "四十馀年久。", 
            "但得常看，愿把盏、花前中酒。"
        ], 
        "title": "一枝花 蓝蔷薇，海昌别业有此种", 
        "type": "词", 
        "yun": null
    }, 
    {
        "author": "陈洁", 
        "era": "清", 
        "subtype": null, 
        "text": [
            "蟾离海外，光摇云表。", 
            "幽庭满、露华凝皓。", 
            "嫦娥窈窕，万顷澄清照。", 
            "真个碧天如扫。", 
            "却羡当空，宝镜千秋不老。", 
            "梁园里、桂芬缥缈。", 
            "水晶宫殿，仙子应留笑。", 
            "怪杀星疏将晓。"
        ], 
        "title": "明月逐人来 咏月", 
        "type": "词", 
        "yun": null
    }, 
    {
        "author": "陈洁", 
        "era": "清", 
        "subtype": null, 
        "text": [
            "霜浓绮阁，却无几、又是阳和时节。", 
            "玉树凋残花落尽，都剩寒藤枯柮。", 
            "曲径遥观，新妆点缀，顿觉丰姿别。", 
            "西宫南内，应许太真娇怯。", 
            "爱他淡冶轻盈，似将春信，预向西风说。", 
            "枝上幽禽啼不住，也是鲜妍可悦。", 
            "花萼楼前，长生殿里，染就芙蕖颊。", 
            "云筛月印，萧萧那怕飞雪。"
        ], 
        "title": "念奴娇 秋闺", 
        "type": "词", 
        "yun": null
    }, 
    {
        "author": "陈洁", 
        "era": "清", 
        "subtype": null, 
        "text": [
            "凌波纤影，向瑶墀畔，飞渡巫岭。", 
            "娉婷格韵如许，更难逗处，兰心耿耿。", 
            "蕙质从教染翰，尽骚坛标挺。", 
            "痛袅袅，倩盻嫣然，晓露盈盈云外冷。", 
            "人生年少无多景，最那堪、空对芳颜哽。", 
            "半轮皎月斜照，梅花下、倍添寂静。", 
            "此意千秋，都付丹青点缀成靓。", 
            "真个是、万叠愁肠，尽托苍烟冥。"
        ], 
        "title": "雨霖铃 题外侄女屠瑶芳像", 
        "type": "词", 
        "yun": null
    }, 
    {
        "author": "陈树蓝", 
        "era": "清", 
        "subtype": null, 
        "text": [
            "晓雾湿人衣，策马长松下。", 
            "山深云更閒，地僻客殊暇。", 
            "回首望苍苔，钟声出林罅。"
        ], 
        "title": "山行 ", 
        "type": "古风", 
        "yun": "祃"
    }, 
    {
        "author": "陈树蓍", 
        "era": "清", 
        "subtype": "五言律诗", 
        "text": [
            "幽州秋意早，客望独登台。", 
            "斜日连云去，凉风逐雁来。", 
            "当归非郑重，久立亦迟回。", 
            "已自逢萧瑟，砧声莫漫催。"
        ], 
        "title": "燕中秋感", 
        "type": "律诗", 
        "yun": "灰"
    }, 
    {
        "author": "陈树蓍", 
        "era": "清", 
        "subtype": "五言律诗", 
        "text": [
            "何年离涧底，傍砌亦成阴。", 
            "未有栋梁具，空含霜雪心。", 
            "墙花低欲压，檐溜暗相侵。", 
            "不作虬龙隐，华嵩山自深。"
        ], 
        "title": "金华题砌下小松", 
        "type": "律诗", 
        "yun": "侵"
    }, 
    {
        "author": "陈柄德", 
        "era": "清", 
        "subtype": null, 
        "text": [
            "晚天微雨过，菰蒲似新浴。", 
            "花气还袭人，轻舟荡空绿。", 
            "春山列芳甸，翠黛遥天续。", 
            "景光足延览，廛市厌拘束。", 
            "幽情寄何许，滩声漱寒玉。"
        ], 
        "title": "雨后顾山舟中晚眺", 
        "type": "古风", 
        "yun": "沃"
    }, 
    {
        "author": "陈柄德", 
        "era": "清", 
        "subtype": null, 
        "text": [
            "不采商山芝，不饮菊溪水。", 
            "积善有馀庆，本根庇葛藟。", 
            "蔼蔼苍颜翁，卓哉古君子。", 
            "含饴弄曾元，一一分甘旨。", 
            "养堂临清溪，溶溶风日美。", 
            "崇兰叶娟娟，流泉石齿齿。", 
            "孙枝又生孙，莲子复结子。", 
            "老翁顾而笑，童孙喜欲起。", 
            "握印复提戈，他日卜青紫。", 
            "青紫何足荣，善人后应尔。", 
            "煌煌五代诰，垂光仁寿里。"
        ], 
        "title": "题赠和斋先生五代同堂图", 
        "type": "古风", 
        "yun": "纸"
    }, 
    {
        "author": "陈星垣", 
        "era": "清", 
        "subtype": null, 
        "text": [
            "年年团扇。玉颜愁绝秋风换。", 
            "添了吟虫。几簇幽花飐冷红。", 
            "遥情万里。天远栏杆人独倚。", 
            "半臂须催。月满西楼待雁回。"
        ], 
        "title": "减字木兰花（见《金陵词钞》）", 
        "type": "词", 
        "yun": null
    }, 
    {
        "author": "陈星垣", 
        "era": "清", 
        "subtype": null, 
        "text": [
            "楚天无尽秋将夕。画屏人瘦罗云碧。", 
            "筝柱十三行。离情烟水长。", 
            "江南书远报。万一今年到。", 
            "城郭是耶非。那人归不归。"
        ], 
        "title": "菩萨蛮 见雁有作", 
        "type": "词", 
        "yun": null
    }, 
    {
        "author": "陈星垣", 
        "era": "清", 
        "subtype": null, 
        "text": [
            "迟日满窗纱。", 
            "鹦语无哗。", 
            "小廊春色故秾些。", 
            "瘦尽炉烟人倦午，帘影当花。", 
            "绣幕捲朱霞。", 
            "认取天涯。", 
            "几时芳草夕阳斜。", 
            "燕子可怜飞缓缓，归去谁家。"
        ], 
        "title": "浪淘沙 春昼", 
        "type": "词", 
        "yun": null
    }, 
    {
        "author": "陈星垣", 
        "era": "清", 
        "subtype": null, 
        "text": [
            "南浦。", 
            "眉妩。", 
            "极相思。", 
            "大有杨枝柳枝。", 
            "浣纱满溪蝴蝶儿，西施。", 
            "阳春玉漏迟。", 
            "辘轳金井丁香结。", 
            "秋夜月。", 
            "烛影摇红瞥。", 
            "看花回。", 
            "上行杯。", 
            "八归。", 
            "笛家孤凤飞。"
        ], 
        "title": "河传 集词名", 
        "type": "词", 
        "yun": null
    }, 
    {
        "author": "陈星垣", 
        "era": "清", 
        "subtype": null, 
        "text": [
            "梧桐落。", 
            "金风细细侵帘幕。", 
            "侵帘幕。", 
            "紫鸾笙咽，玉鹅衾薄。", 
            "梦回一晌闻檐铎。", 
            "残灯归雁秋萧索。", 
            "秋萧索。", 
            "惜花人瘦，翠腰如削。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "陈思敬", 
        "era": "清", 
        "subtype": "七言绝句", 
        "text": [
            "弱质不能自强持，蓬麻寄托却非宜。", 
            "可怜零落浑如许，昨夜秋风又倒吹。"
        ], 
        "title": "兔丝花", 
        "type": "绝句", 
        "yun": "支"
    }, 
    {
        "author": "陈思敬", 
        "era": "清", 
        "subtype": "七言绝句", 
        "text": [
            "亦有微香浪得名，可怜妖媚被时轻。", 
            "纷纷篱畔成无奈，莫怨狂风太薄情。"
        ], 
        "title": "茉莉花", 
        "type": "绝句", 
        "yun": "庚"
    }, 
    {
        "author": "陈庭学", 
        "era": "清", 
        "subtype": "五言律诗", 
        "text": [
            "春夜掩柴荆，耽吟梦未成。", 
            "窗风生暗籁，檐雨乱疏更。", 
            "一砚磨人老，孤镫达曙清。", 
            "城开南岭霁，烟翠半江横。"
        ], 
        "title": "春夜", 
        "type": "律诗", 
        "yun": "庚"
    }, 
    {
        "author": "陈庭学", 
        "era": "清", 
        "subtype": "七言律诗", 
        "text": [
            "雪巘云看塞上过，毡乡诗得室中哦。", 
            "事无可覈残书少，足未曾经幽胜多。", 
            "博望遗声想笳吹，柳州续响壮铙歌。", 
            "废材幸博新衔赐，十载谁期鬓易皤。"
        ], 
        "title": "伊犁谪居十有三年闻有放归之命感赋", 
        "type": "律诗", 
        "yun": "歌"
    }, 
    {
        "author": "陈庭学", 
        "era": "清", 
        "subtype": "七言律诗", 
        "text": [
            "上天下地无一物，穷荒仰面惟星辰。", 
            "百年未了世间事，片刻且为空外人。", 
            "婆悉厥海等勺水，折罗漫山同纤尘。", 
            "轻车度漠沙月出，似泛虚舟涉远津。"
        ], 
        "title": "格子烟墩", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绊人最爱金虫软，障烛更凭罗袖展。", 
            "酒船风动蹙红鳞，歌板烟笼啼紫燕。", 
            "城头侧听三更转，玉漏渐深还道浅。", 
            "明朝重揭绣帘斜，花底氍毹应未捲。"
        ], 
        "title": "玉楼春 春夜同云臣远公天石诸子宴集原白池亭次云臣原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三月玉街寒，锦雨丝丝不肯乾。", 
            "飘得卖花声到了，春兰。", 
            "一种清芬胜麝檀。", 
            "对此忆家山，手折红苕不忍看。", 
            "还记那年寒食夜，幽欢。", 
            "人在花香鬓影间。"
        ], 
        "title": "南乡子  咏春兰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋色冷并刀，一派酸风捲怒涛。", 
            "并马三河年少客，粗豪。", 
            "皂栎林中醉射雕。", 
            "残酒忆荆高，燕赵悲歌事未消。", 
            "忆昨车声寒易水，今朝。", 
            "慷慨还过豫让桥。"
        ], 
        "title": "南乡子  邢州道上作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "新竹罨中庭，荷盖初齐水面亭。", 
            "屋小如㡓无客到，常扃。", 
            "棐几藤床矮纸屏。", 
            "蝶梦翅冥冥，行向槐安国内经。", 
            "正拜南柯真太守，还醒。", 
            "一片松涛沸枕楞。"
        ], 
        "title": "南乡子  夏日午睡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "露井坐三更，无数幽辉印水精。", 
            "忽地流将深竹去，身轻。", 
            "却把深闺绣幔萦。", 
            "惆怅记前生，鸳瓦曾经弄月明。", 
            "閒话江都隋炀帝，含情。", 
            "扇亸轻罗扑不成。"
        ], 
        "title": "南乡子  萤", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁放白毫光，万串晶毬缀讲堂。", 
            "髣髴诸天璎珞会，飖飏。", 
            "珠母轻盈出海洋。", 
            "碧椀泻琼浆，何必金茎肺始凉。", 
            "寄语蛮姬休浪哂，须尝。", 
            "似否卿家十八娘。"
        ], 
        "title": "南乡子  咏吕仙堂葡萄", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老去杜樊川，怕学啼红小蜀鹃。", 
            "花谢花开关底事。", 
            "风前。", 
            "捲了蓑衣上钓船。", 
            "回想也徒然，往事如尘又似烟。", 
            "偏是阿师忘不了，情牵。", 
            "满院莺声卖酒天。"
        ], 
        "title": "南乡子  和放公春暮感旧原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "悄倚缭垣阴，蓦听谁家响暮砧。", 
            "不是此声听不得，关心。", 
            "自惜离愁万种深。", 
            "夜梦别秋衾，趁了西风返故林。", 
            "满巷砧声都一样，沈吟。", 
            "黄叶村扉那处寻。"
        ], 
        "title": "南乡子  捣衣", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白蘋花尽凋寒玉，舴艋摇空渌。", 
            "秋潮恰比簟纹平，趁此日斜风细、剪江行。", 
            "最怜黄歇坟头土，多少今和古。", 
            "年来生怕说兴亡，笑指楚天新雁、两三行。"
        ], 
        "title": "虞美人  渡江", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "香奁凉鉴蟠金兽，背压蛟螭钮。", 
            "玉人偏妒小菱花，惯是团圆两字、不如他。", 
            "翠鸾莫道心如铁，春笋曾提挈。", 
            "红尘涴处奈他何，我亦受人怜惜、为人磨。"
        ], 
        "title": "虞美人 咏镜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "八千子弟来江左，单剩喑呜我。", 
            "谁欤歌者楚声高，还是吾家旧日典连廒。", 
            "美人骏马英雄槩，一死千秋在。", 
            "荒祠莫恨枕寒田，贱妾孤坟长在大王前。"
        ], 
        "title": "虞美人  灵璧县虞姬墓下作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无聊笑撚花枝说，处处鹃啼血。", 
            "好花须映好楼台，休傍秦关蜀栈战场开。", 
            "倚楼极目添愁绪，更对东风语。", 
            "好风休簸战旗红，早送鲥鱼如雪过江东。"
        ], 
        "title": "虞美人 无聊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿窗轻剖鹅黄茧，更把红绒剪。", 
            "制成一对小于菟，傍嵌累丝㔩叶碎真珠。", 
            "盈盈暗繫绡裙下，但愿无惊怕。", 
            "莫嫌此物逊鸳鸯，会忏虎儿明岁出兰房。"
        ], 
        "title": "虞美人 端午闺词四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "朱砂撚入银壶酒，此意郎知否。", 
            "与郎染就好心肠，休恋菖蒲北里别家香。", 
            "粉和冰麝金盘内，雨过荷珠碎。", 
            "一生多子是红榴，更爱萱花小字号忘忧。"
        ], 
        "title": "虞美人 端午闺词四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灵符飐上香云腻，绣虎钗头睡。", 
            "守宫蜥蜴粉蟾蜍，还剩元绡半捻裹蜘蛛。", 
            "灯前笑把檀郎蹴，谁道诸般毒。", 
            "东家蝴蝶过西家，多恐薄情心性劣于他。"
        ], 
        "title": "虞美人 端午闺词四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年年竞渡喧歌唱，雪屋崩银浪。", 
            "如今不见木兰桡，门掩一庭微雨读离骚。", 
            "风前皓腕缠红缕，往事依稀数。", 
            "多时忘却辟兵符，今岁重新提起暗嗟吁。"
        ], 
        "title": "虞美人 端午闺词四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "与君且醉枫桥酒，往事思量否。", 
            "夜乌筵上尽情啼，曾看两行红粉黛鬟低。", 
            "建封去后秋娘老，燕子楼空了。", 
            "阿谁留得最长条，重倚东风再斗沈郎腰。"
        ], 
        "title": "虞美人 吴门遇嘉禾沈馨闻追感延令旧游赋赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帘栊水浸刚初夏，夏浅胜春也。", 
            "数枝白白与红红，飘到一双蛱蝶粉濛濛。", 
            "愁看刘项兴亡史，且读南华子。", 
            "漆园栩栩过墙来，笑尔闲花还傍月明开。"
        ], 
        "title": "虞美人 题徐渭文画花卉翎毛便（扇画虞美人花并蛱蝶）面", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿窗浓昼逢初夏，满院花都谢。", 
            "昨宵丝管醉沈香，重放一枝栏角斗红妆。", 
            "曲廊软幔娇难画，提起开元话。", 
            "杨妃带笑绽红鲜，不数阿姨粉面夜朝天。"
        ], 
        "title": "虞美人 赋得一枝红牡丹", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿莎厅折风廊去，是我曾眠处。", 
            "万条柳线罨帘栊，无限狂奴春梦在其中。", 
            "花间郭橐驼来了，也较年时老。", 
            "海棠枝上坐流莺，认否刘郎前度问他声。"
        ], 
        "title": "虞美人 秦园小憩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千丝万缕隋堤柳，往事思量否。", 
            "杨花飞雪暮春时，又向专诸巷口见杨枝。", 
            "酒旗漾在皋桥下，醉杀休论价。", 
            "半襟鹃血染东风，可似尚书筵畔舞衣红。"
        ], 
        "title": "虞美人 吴门春暮重见杨枝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银涛作阵溪花舞，双桨如何去。", 
            "半欹绿箬舀潭香，分取水禽飞处一丝凉。", 
            "秃衿翠茗煎花乳，可少留侬处。", 
            "湖山大似有乡情，故遣石尤迟我不成行。"
        ], 
        "title": "虞美人 夏日登舟遇雨小泊北郊却寄南耕天篆二子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧鲈红稻江村市，淼淼重经此。", 
            "夜深水调起邻船，记得不曾听已十多年。", 
            "北风渐酿篷窗雪，心事和谁说。", 
            "匆匆忘发大雷书，望里汀花沙鸟暗南湖。"
        ], 
        "title": "虞美人 泊舟垂虹桥不及过晤舍妹同纬云弟怅然赋此", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "扶梦风前独倚栏。", 
            "五铢衣薄怯春寒。", 
            "尺书迢递思漫漫。", 
            "慧业修来原是怨，愁根铲尽可成欢。", 
            "异乡花月莫多看。"
        ], 
        "title": "浣溪沙·寄姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "休向青山听杜鹃。", 
            "留些情绪为春妍。", 
            "连床话雨又经年。", 
            "笛里关山空有恨，樽前岁月去如烟。", 
            "每因帆影数归船。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "记得花时慰寂寥。", 
            "寒篁姊妹坐吹箫。", 
            "江城夜雨正飘潇。", 
            "溪水绿添鸥梦稳，春泥红涴马蹄骄。", 
            "些些旧事说前朝。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "梅子江城四月天。", 
            "午阴佳处树清圆。", 
            "儿时姊妹惜芳年。", 
            "浅黛初描金镜月，沉檀轻注玉炉烟。", 
            "水晶帘底贴花钿。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "帘外花深夜色幽。", 
            "帘中人醉小红楼。", 
            "暗香清梦思悠悠。", 
            "明月徘徊空坠泪，玉龙断续祗吹愁。", 
            "浓春滋味似穷秋。"
        ], 
        "title": "浣溪沙·梅花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "玉骨冰肌可耐寒。", 
            "一枝清瘦倚栏杆。", 
            "夜来愁损不成欢。", 
            "小劫华鬘留色相，诸天风雨幸平安。", 
            "何时归去步姗姗。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "他乡又值清秋，广寒宫阙都依旧。", 
            "罗衣乍试，晶帘初卷，晚飔微逗。", 
            "祗有嫦娥，桂宫高倚，与谁厮守。", 
            "问美人何处，西风摇落，些些意，君知否。", 
            "看取山河大地，又天涯、愁来时候。", 
            "声高戍角，香分瑶席，听残更漏。", 
            "雾湿云鬟，寒消玉臂，耐伊禁受。", 
            "幸黄花无恙，笼烟浥露，也如人瘦。"
        ], 
        "title": "水龙吟·中秋寄怀昭姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绣陌凝尘，香车碾玉，相携尽日看花。", 
            "一段芳情，今年却讶迟些。", 
            "嫩红晕碧娇如许，便樽前、消受繁华。", 
            "更堪怜、璀璨明妆，春在天家。", 
            "裁冰词笔知谁健，看坐兼长少，韵斗尖叉。", 
            "试拂吟笺，元舆赋笔休夸。", 
            "三分春色流尘过，忆同游、人隔天涯。", 
            "又无端、愁上眉头，欲报秦嘉。"
        ], 
        "title": "高阳台·与旧京诸师友崇效寺赏牡丹，寄澄宇海上", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "画栋飞云，珠帘卷雨，晚风扶梦清游。", 
            "鸦背垂杨，丝丝绿到红楼。", 
            "登临谁会当时意，尽南朝、山水温柔。", 
            "最伤情、涕泪江州，兵马扬州。", 
            "异乡遍眼韶光好，望沙鸥点点，烟水悠悠。", 
            "蟹熟鲈肥，由他老去三秋。", 
            "白门此日无多柳，怕关河、霸气犹留。", 
            "黯销凝、恨咽心头。", 
            "愁聚眉头。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "黄叶声中，金风客里，江城有侣相寻。", 
            "正夕阳烟柳，报道秋深。", 
            "不信黄昏立尽，祗余得、雁序哀吟。", 
            "关怀甚、衣香梦冷，花草愁侵。", 
            "萧森。", 
            "何时凤去，总径古台荒，负却登临。", 
            "看三山天外，二水洲心。", 
            "为问词仙老去，凭谁与、苏豁尘襟。", 
            "归来也、幽怀未展，月黯墙阴。"
        ], 
        "title": "凤凰台上忆吹箫·凤凰台怀古", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "珠帘不碍玲珑月，流入幽辉多少。", 
            "柳外横琴，楼中吹笛，客里闲愁都扫。", 
            "樽前一笑。", 
            "记絮语茸窗，夕阳红了。", 
            "此日心期，芳馨还似旧时好。", 
            "乾坤何处最小。", 
            "百年一梦，醒又嫌早。", 
            "京洛缁尘，南州冠冕，终日自怜孤抱。", 
            "■■■■。", 
            "愿年去年来，春华长葆。", 
            "莫问江乡，莼鲈消息渺。"
        ], 
        "title": "台城路", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "看无端、绿肥红瘦，天涯是处芳草。", 
            "怜他来去都无迹，不信流光还早。", 
            "春自宝。", 
            "问旧日湖山，佳丽因谁好。", 
            "鹃啼未了。", 
            "任一枕惺忪，五更凄断，总被閒情搅。", 
            "乾坤小。", 
            "望里关河缥缈。", 
            "神京遥指天表。", 
            "青山一发愁萦骨，难遣哀时怀抱。", 
            "休更道。", 
            "记取红桑，往事知多少。", 
            "樽前暗恼。", 
            "便酒醒无言，苕华锦字，镌出断肠稿。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "早成阴，迟结子，芳意满淮楚。", 
            "五月江城，照眼红如雨。", 
            "生来不识东皇，小庭初夏，恰共人家重午。", 
            "艳才吐。", 
            "新裁百褶罗裙，凌波忆仙侣。", 
            "为问朱颜，底事娇好如许。", 
            "费他多少天工，胭脂点点，应染遍、夕阳无数。"
        ], 
        "title": "祝英台近·赋榴花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "画船箫鼓，记年时佳节。", 
            "漫衍鱼龙正奇绝。", 
            "但而今、却向梦里家山，凭记取、一水潇湘呜咽。", 
            "当门悬艾虎，彩线香菰，谁更投诗吊忠烈。", 
            "千古最伤心，脉脉高情，祗付与、金瓯残缺。", 
            "恨闰月、经年恰迟来，算带得骄阳，恼人情热。"
        ], 
        "title": "洞仙歌·闰重午", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "婵娟总是伤心侣，误煞华年。", 
            "莫补情天。", 
            "小字分明唤杜鹃。", 
            "彩云吹散琼京远，月照樽前。", 
            "人在谁边。", 
            "一段新愁记宛然。"
        ], 
        "title": "采桑子·吊杜鹃女史", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绵绵绮恨年时有，泪共花红。", 
            "酒共情浓。", 
            "往事凄凉一梦中。", 
            "酸梅苦李知何意，惆怅东风。", 
            "懊恼吴侬。", 
            "难得他生与再逢。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "浮生已分成辜负，断简零篇。", 
            "锦瑟湘弦。", 
            "留得些些更可怜。", 
            "人间无复埋愁地，紫玉成烟。", 
            "好梦疑仙。", 
            "知是良缘与恶缘。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "白杨烟外荒城路。二分凉月三分雨。", 
            "又是去年秋。征人何限愁。", 
            "沙场风火夜。铁马金戈下。", 
            "莫道话曹刘。如谁孙仲谋。"
        ], 
        "title": "菩萨蛮·重开战讯作", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "凤城二月春犹浅。称身却喜吴棉软。", 
            "双燕正归来。文窗六扇开。", 
            "无言闲伫立。灯影愁凝碧。", 
            "花外漏声残。江城细雨寒。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "半岭天风，松涛万壑知多少。", 
            "山中春早。", 
            "阁子纱窗晓。", 
            "数点青峰，一片白云绕。", 
            "尘难到。", 
            "幽人缥缈。", 
            "小隐林泉好。"
        ], 
        "title": "点绛唇·题澄宇画", 
        "type": "词", 
        "yun": null
    }, 
    {
        "author": "陈奕禧", 
        "era": "清", 
        "subtype": "七言绝句", 
        "text": [
            "榆柳清阴覆井床，南风五月叫蜩螗。", 
            "我行真为村农喜，绿树中间麦尽黄。"
        ], 
        "title": "祁州道上", 
        "type": "绝句", 
        "yun": "阳"
    }, 
    {
        "author": "陈奕禧", 
        "era": "清", 
        "subtype": "七言绝句", 
        "text": [
            "对客衔杯睡已迟，夜凉欲到被先知。", 
            "暗风将雨窗前过，正是驿楼酒醒时。"
        ], 
        "title": "易隆寓夜", 
        "type": "绝句", 
        "yun": "支"
    }, 
    {
        "author": "陈契", 
        "era": "清", 
        "subtype": null, 
        "text": [
            "春色撩人，闷来闲步苍苔径。", 
            "花阴踏尽。", 
            "倦向阑干凭。", 
            "试看雕梁，紫燕时相并。", 
            "教人恨。", 
            "飞花成阵。", 
            "又惹芳心困。"
        ], 
        "title": "点绛唇（见《众香词》）", 
        "type": "词", 
        "yun": null
    }, 
    {
        "author": "陈契", 
        "era": "清", 
        "subtype": null, 
        "text": [
            "兰膏收拾芙蓉匣。杏腮红雨春纤雪。", 
            "羞绾合欢裳。偎郎抱玉匡。", 
            "香微烟穗灭。漏促琼签彻。", 
            "残梦正迷离。寒鸡背月啼。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈契", 
        "era": "清", 
        "subtype": null, 
        "text": [
            "今生浪拟来生约。从今悔却从前错。", 
            "腰带细如丝。思君知不知。", 
            "五更风又雨。两地侬和汝。", 
            "着意待新欢。莫如侬一般。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈契", 
        "era": "清", 
        "subtype": null, 
        "text": [
            "乱流溪树烟横岸。岸横烟树溪流乱。", 
            "桥断接遥峰。峰遥接断桥。", 
            "焙茶山雨细。细雨山茶焙。", 
            "秋到等闲鸥。鸥闲等到秋。"
        ], 
        "title": "菩萨蛮 山居。回文", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "地月疑霜簟枕秋。", 
            "梦回酒醒却扶头。", 
            "西风琼苑啼床蟀，残照银荷泣箭虬。", 
            "相望盈盈水，十里珠帘夜不钩。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "笛谱新翻字字双。", 
            "罗衣未换夜微凉。", 
            "山窗雨打芭蕉碎，水阁风吹菡萏香。", 
            "寥落天涯感，秋影横空雁一行。"
        ], 
        "title": "抛球乐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "陈迹渺江浒，六代帝王居。", 
            "浮沤吹雨，泊舟河畔觅珍珠。", 
            "椒殿春移莲步，狎客狂吟琼树，长夜醉中徂。", 
            "谁遣韩擒虎，一战沼东吴。", 
            "访红罗，歌白苎，蓦回车。", 
            "埭鸡催曙，千年沈睡破华胥。", 
            "依旧龙蟠虎踞，重见云连星聚，弹指辟榛芜。", 
            "翘首扶摇路，旌旆荡阳乌。"
        ], 
        "title": "水调歌头•金缕怀古，拟东山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "烧痕野草，瞥影边鸿，如矢岁华催换了。", 
            "渡江春色，但有冰梅数枝早。", 
            "淞滨道。", 
            "明灯闪闪，官柳萧萧，连骑俊游今渐少。", 
            "绣幕休垂，放入寒光见怀抱。", 
            "庾园悄。", 
            "飞絮乍萦画檐，解冻尚迟芳沼。", 
            "翻恐回风向人，鬓丝吹老。", 
            "兽香袅。", 
            "花外信息愈疏，天涯梦程难到。", 
            "几处金盘燕簇，醉吟昏晓。"
        ], 
        "title": "泛清波摘遍•沪滨雪中度岁", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "初日曈曈，绀云舒卷林表。", 
            "数声春转绵蛮鸟。", 
            "留鹤守残梅，有约绮窗开，萼绿花来，浅笑轻颦都好。", 
            "诗梦重寻，东阁当时年少。", 
            "江北江南行到。", 
            "画里胭脂妒花貌。", 
            "苔枝老。", 
            "殢香弄雪东风峭。"
        ], 
        "title": "倚风娇近•春深见梅枝", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "林沼宜晴雨，翠红无暮朝。", 
            "灌木护嘉卉，石泉化奔涛。", 
            "行行崇山峻岭，信否故国周遭。", 
            "仿佛梦里春韶。", 
            "盈耳燕莺娇。", 
            "采菊陶令宅，持钵虎溪桥。", 
            "平生胜赏，歌声曾入云霄。", 
            "问闲身能几，幽芳暗引，杖藜不觉归路遥。"
        ], 
        "title": "红林檎近", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "霁霞照晚。", 
            "波翠草碧，残画溪馆。", 
            "香径泥软。", 
            "旧巢认否，殷勤问来燕。", 
            "岫云又展。", 
            "环顾四野，车过尘满。", 
            "归路辽远。", 
            "更堪雨雨风风占春半。", 
            "绣幄去天尺，夜永通明章几荐。", 
            "勾起暗愁，鹃声闻楚岸。", 
            "怕过了清明，番信轻换。", 
            "好花谁见。", 
            "但梦想当年，相映人面。", 
            "绕珍丛、醉飞千盏。"
        ], 
        "title": "绕佛阁", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "剑气烟云幻。", 
            "车辙关河贱。", 
            "博望归来，酒泛蒲桃春暖。", 
            "夜月朝花，怀旧游都遍。", 
            "绿樱何处江岸。", 
            "付吟卷。", 
            "蕙帐幽梦短。", 
            "依稀暮鹃啼乱。", 
            "几日东风，飏起柳绵无算。", 
            "露笛吹残，刚画帘垂半。", 
            "开奁应有新怨。"
        ], 
        "title": "碧牡丹•赠半樱", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "朵云收。", 
            "报远书、旋写旋休。", 
            "梦影半残，落木萧萧成秋。", 
            "几吟醉斜街晚，絮飏空、花药红稠。", 
            "凉飙转，雕阑外、乱钟催送离愁。", 
            "联辔何时再游。", 
            "知驻马湖阴，试酒楼头。", 
            "听水听风，雪爪而今鸿留。", 
            "教箫玉夜红桥好，为钓诗天与垂钩。", 
            "颙望久，流萤旧地，频梦扬州。"
        ], 
        "title": "梦扬州", 
        "type": "词", 
        "yun": "尤"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "琐窗虚，画烛炯。", 
            "露颗秋垂毫颖。", 
            "尘笺理、几按谱吟商，醉中消领。", 
            "满霜天，断雁哽。", 
            "四壁蛩寒人静。", 
            "茫茫恨。", 
            "是照月梁空，过云无影。", 
            "纵有丹青，认暮雪、凫潭胜境。", 
            "校书刘向，梦笔江淹，往事问谁省。", 
            "枫落吴江冷。", 
            "淡墨山容，残睡未醒。", 
            "想凭高、泪眼临风，邻笛吹彻怨夜永。"
        ], 
        "title": "秋宵吟•夜校瞻园诗词续，吷盦寄叙至", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "渔父出，忘机久。", 
            "汀鹭沙鸥前后。", 
            "凭舷一笑解羊裘，天上客星何有。"
        ], 
        "title": "渔父•东坡渔父四章，鲜有和者，效颦二解 其一", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "渔父返，风波外。", 
            "无缆无帆无碍。", 
            "交芦倒柳影横斜，皓月半船同载。"
        ], 
        "title": "渔父•东坡渔父四章，鲜有和者，效颦二解 其二", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "露条曾折。", 
            "嗟驹光过隙，灞桥将雪。", 
            "算未减、张绪风流，睹前岸柳容，冻荑疑发。", 
            "自剪花幡，效唐苑、括春芳节。", 
            "有蔫红病绿，宛转向人，宝带新结。", 
            "歌骊酒怀已怯。", 
            "况惊飙夜急，寒水朝咽。", 
            "酿怨色、斜日归鸦，想三起三眠，怎忍轻绝。", 
            "断角声中，旧梦绕、龙池天阔。", 
            "千黄金、蘸波嫩缕，驻云送月。"
        ], 
        "title": "解连环•冬柳", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "风回云起，霞飞雾隐神游地。", 
            "艳阳天，骋骢马，长安遍看桃李。", 
            "弹指。", 
            "又树色茏苁，墟烟晻蔼曙光里。", 
            "渺尘境、行行渐远，杜衡香扑襟袂。", 
            "迤逦。", 
            "千山拥黛，万壑鸣湍相继。", 
            "算汎汎鸥闲，毵毵鹤老，有时曾至。", 
            "何计。", 
            "趁花晨月夕，前村桑落买春醉。", 
            "百虑澹、东轩乍醒，俨羲皇世。"
        ], 
        "title": "引驾行", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "双燕窥帘。", 
            "帘外落花如雪。", 
            "断云飞，残雨歇。", 
            "嫩寒尖。", 
            "潮生潮落泪波添。", 
            "前度去舟天远。", 
            "柳千条，山一片。", 
            "日西衔。"
        ], 
        "title": "酒泉子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "丝丝寒雨湿遥空。", 
            "残黛锁云中。", 
            "只有沿堤杨柳，依前醉舞东风。", 
            "清愁怎祓，香浮玉蕊，波泛金钟。", 
            "曲水又逢元巳，衰颜我已成翁。"
        ], 
        "title": "朝中措•红桥雨中，和六一", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高秋角断，遥夜剑寒，极目野桥灯火。", 
            "月影微茫，瘦马去程曾过。", 
            "真个。", 
            "湿征衫、老泪风前堕。", 
            "问绛帻晨鸡，甚日浮烟障雾啼破。", 
            "好景轻抛亸。", 
            "剩捧露金丹，别愁无那。", 
            "隔岸西山，隐隐黛眉双锁。", 
            "谁可。", 
            "寄相思、试托聊城笴。", 
            "听残筑、临流醉击，又哀音难和。"
        ], 
        "title": "卜算子慢•沤梦、半樱各有追忆卢沟晓月之作，余赋此", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "大地风光好。", 
            "尽芳丛、蜂酣蝶倦，燕新莺老。", 
            "十万金铃亲手系，还向通明夜祷。", 
            "怕冉冉、樱桃红了。", 
            "绿叶成阴平芜碧，染蛮笺、化作伤心稿。", 
            "千百度，画阑绕。", 
            "海棠浓睡惊回早。", 
            "费禁持、高楼雨急，野塘雷小。", 
            "几日轻寒重门闭，门外声声啼鸟。", 
            "问落絮、飞花多少。", 
            "飏起天涯愁如海，愿从今、休放东风到。", 
            "揩泪眼，对残照。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "晚来情绪云涯外，飘风悲撼千树。", 
            "乱鸦衰柳大江东，残梦孤篷雨。", 
            "送一夕、南飞瘁羽。", 
            "回头疑见红桑古。", 
            "听怨瑟湘灵，冷泪湿征衣，暗换客中缁素。", 
            "何意翠麓停车，丹枫照眼，二月花艳同赋。", 
            "忍寒无限后凋心，对酒丁宁语。", 
            "挽白日、长绦万缕。", 
            "流波还洗烟尘去。", 
            "访旧游，吟筇健，五岳天齐，画屏开处。"
        ], 
        "title": "霜叶飞•岳麓山爱晚亭，和梦窗，同白匋", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "片屿带双流，喷起一声长笛。", 
            "高下楼台灯火，炫檀栾金碧。", 
            "吴船万里载愁来，东望阵云黑。", 
            "多谢雾中玄豹，借一枝栖息。"
        ], 
        "title": "好事近•泊渝州", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "夜来风雨，信天涯、一样清明寒食。", 
            "冶翠娇红浑见惯，梦里乡愁如织。", 
            "冢卧狐狸，灰飞蝴蝶，到处残鹃泣。", 
            "空城潮打，东边淮月无色。", 
            "篱落一树荆花，移栽何地，荏苒春消息。", 
            "万里麻鞋三尺剑，吟望低垂头白。", 
            "峡束滩危，城欹楼迥，雾满江南北。", 
            "哀猿断续，为余啼破空寂。"
        ], 
        "title": "念奴娇•巴山坐雨，久不得舍弟书", 
        "type": "词", 
        "yun": null
    }, 
    {
        "author": "陈奎", 
        "era": "清", 
        "subtype": "五言排律", 
        "text": [
            "公序蜗庐伏，传胪庆状元。", 
            "编桥资折竹，渡蚁救倾盆。", 
            "念恰关心切，功真以手援。", 
            "术能全蛾子，庇合藉龙孙。", 
            "芥泛舟无异，苔封垤尚存。", 
            "安排成雁齿，依附等蜂屯。", 
            "架槛同开网，衔珠解报恩。", 
            "声名题虎榜，竟作雁行论。"
        ], 
        "title": "赋得编桥渡蚁得元字五言八韵", 
        "type": "排律", 
        "yun": "元"
    }, 
    {
        "author": "陈厚耀", 
        "era": "清", 
        "subtype": "七言律诗", 
        "text": [
            "由来凿饮颂《康衢》，谁道《甘泉》汇胜区。", 
            "万派寒潮飞匹练，半天花雨洒明珠。", 
            "膏流海外寻源处，清在人间发轫初。", 
            "此地风云开北极，灵根玉窟拥皇图。"
        ], 
        "title": "热河趵突泉", 
        "type": "律诗", 
        "yun": null
    }, 
    {
        "author": "陈养元", 
        "era": "清", 
        "subtype": null, 
        "text": [
            "云多不碍山，云去睹山质。", 
            "东津县左腋，桥与西津匹。", 
            "奇峰高入云，变幻状非一。", 
            "不识面目真，有时露腰膝。", 
            "好山如好女，防身恐不密。", 
            "万古抱幽真，蛾眉谁见嫉。", 
            "中有采芝人，傍崖种丹秫。", 
            "心与泉石盟，灵妙始挺出。"
        ], 
        "title": "东津桥看山", 
        "type": "古风", 
        "yun": "质"
    }, 
    {
        "author": "陈养元", 
        "era": "清", 
        "subtype": "七言律诗", 
        "text": [
            "冈山曲屈锁江流，何处春光上客舟。", 
            "一径草荒人迹石，半城云覆月波楼。", 
            "垂杨不系青溪梦，微雨偏生碧簟秋。", 
            "把酒临风歌古调，渚蘋沙鸟起间愁。"
        ], 
        "title": "泊黄州", 
        "type": "律诗", 
        "yun": "尤"
    }, 
    {
        "author": "陈奕禧", 
        "era": "清", 
        "subtype": "五言律诗", 
        "text": [
            "谁信黔西去，相随泛海云。", 
            "明知终欲别，只为惜难分。", 
            "老泪不空洒，此情倾向君。", 
            "桃花潭水意，岂独古人闻。"
        ], 
        "title": "卢舜徒太守送余至天津留别", 
        "type": "律诗", 
        "yun": "文"
    }, 
    {
        "author": "陈奕禧", 
        "era": "清", 
        "subtype": "五言律诗", 
        "text": [
            "云顶关头路，丛篁绕翠微。", 
            "蹴花双燕下，带雨一僧归。", 
            "吟兴消长昼，春寒上裌衣。", 
            "朋俦尽何在，行处颇忘机。"
        ], 
        "title": "云顶关", 
        "type": "律诗", 
        "yun": "微"
    }, 
    {
        "author": "陈奕禧", 
        "era": "清", 
        "subtype": "五言律诗", 
        "text": [
            "雪晴初日照，历历中条岑。", 
            "下有幽人宅，长邻洞壑深。", 
            "松门闲倚杖，潭水坐清心。", 
            "静听风泉落，泠然弹玉琴。"
        ], 
        "title": "望中条山有怀吴天章玉溪隐居", 
        "type": "律诗", 
        "yun": "侵"
    }, 
    {
        "author": "陈奕禧", 
        "era": "清", 
        "subtype": "五言律诗", 
        "text": [
            "陵寝古鸣条，平冈入望遥。", 
            "殿庭二女侍，冠佩五臣朝。", 
            "府事开神禹，文思协帝尧。", 
            "飨堂合乐处，仿佛奏箫韶。"
        ], 
        "title": "虞帝陵", 
        "type": "律诗", 
        "yun": "萧"
    }, 
    {
        "author": "陈奕禧", 
        "era": "清", 
        "subtype": "七言律诗", 
        "text": [
            "两载川衡转运功，今朝又挂布帆东。", 
            "鹥凫野岸瀰瀰水，禾黍秋原淅淅风。", 
            "高鸟独归残照外，晚山半入乱云中。", 
            "淡然心事凭谁识，一笑吟成意未穷。"
        ], 
        "title": "往通州途中漫成", 
        "type": "律诗", 
        "yun": "东"
    }, 
    {
        "author": "陈奕禧", 
        "era": "清", 
        "subtype": "七言律诗", 
        "text": [
            "暖日晴风弄远晖，好山嘉树绿成围。", 
            "唤回僧梦蒲牢响，点破溪烟属玉飞。", 
            "麦陇近秋垂穗熟，鱼梁向晚得鲜归。", 
            "何人解作诛茅计，莫叹桃源客到稀。"
        ], 
        "title": "平山道上", 
        "type": "律诗", 
        "yun": "微"
    }, 
    {
        "author": "陈思敬", 
        "era": "清", 
        "subtype": "七言律诗", 
        "text": [
            "悠然相对可忘言，指点沙鸥与水鸳。", 
            "月下亭亭才伫立，风前落落自偏反。", 
            "扁舟轻载绿阴满，短袖时携香气温。", 
            "胜地有怀频眺玩，未须采采涉江垠。"
        ], 
        "title": "泮水荷香", 
        "type": "律诗", 
        "yun": "元"
    }, 
    {
        "author": "陈柄德", 
        "era": "清", 
        "subtype": "五言律诗", 
        "text": [
            "煮茗宜新汲，栽瓜合旧畦。", 
            "屋围深涨绿，门向小桥低。", 
            "饶得三农趣，聊将万物齐。", 
            "桔槔声寂寞，细雨鹁鸠啼。"
        ], 
        "title": "初夏江乡即事", 
        "type": "律诗", 
        "yun": "齐"
    }, 
    {
        "author": "陈柄德", 
        "era": "清", 
        "subtype": "五言律诗", 
        "text": [
            "久作彭门客，羁心强自宽。", 
            "莺花春梦老，风雨麦秋寒。", 
            "吾道一尊酒，生涯半旧毡。", 
            "故园松菊好，翘首暮云端。"
        ], 
        "title": "丙辰秋黄水漫口，奉家慈及眷属寄居徐郡城。丁巳春，公暇赴省，侨居数月，旅窗述怀", 
        "type": "律诗", 
        "yun": null
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "采菽中原正及秋，一筐好借水云溲。", 
            "蒸来香近红莲美，砻去浆飞白练柔。", 
            "自有清腴宜雅俗，不教渣滓稍分留。", 
            "从今莫笑先生腐，冰雪声华夹袋收。"
        ], 
        "title": "豆腐诗次韵二首 其一", 
        "type": "律诗", 
        "yun": "尤"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "漫嫌留客少盘飧，春韭秋葵共讨论。", 
            "摊入筠篮霜满地，切飞昆刃月无痕。", 
            "高堂饮啜嗤三釜，身世乾坤剩一尊。", 
            "饱食不知寒夜冷，独扛健笔酒初温。"
        ], 
        "title": "豆腐诗次韵二首 其二", 
        "type": "律诗", 
        "yun": "元"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "繁川一榻十年尘，晨夕依依想性真。", 
            "峡树沧江悲杜老，桃花潭水感汪伦。", 
            "风声惊破凫山梦，药笼归寻梅市人。", 
            "畴昔渔矶仍宛在，私心拟共复投纶。"
        ], 
        "title": "挽王蔗芗明四首 其一", 
        "type": "律诗", 
        "yun": "真"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "入门于邑泪潸然，执手尪羸木榻前。", 
            "往事谈来聊草草，拊膺郁处尚填填。", 
            "已教吴质长愁老，更使崔骃一病绵。", 
            "转眼星辰成永诀，秋风秋雨苦啼鹃。"
        ], 
        "title": "挽王蔗芗明四首 其二", 
        "type": "律诗", 
        "yun": "先"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "淩云妙笔制心裁，香案趋班跻上台。", 
            "文藻空山常照眼，肝肠劫火岂成灰。", 
            "枯桐入灶枉留尾，玄鹤升天不复胎。", 
            "抛我衰残徒吊影，八哀咏罢更添哀。"
        ], 
        "title": "挽王蔗芗明四首 其三", 
        "type": "律诗", 
        "yun": "灰"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "佗傺忳忳病易侵，还凭曲檗解烦襟。", 
            "不堪有七嵇中散，对影成三李翰林。", 
            "仙客已乘箕尾去，世人空向酒垆寻。", 
            "可怜后死招魂痛，一纸烧残一片心。"
        ], 
        "title": "挽王蔗芗明四首 其四", 
        "type": "律诗", 
        "yun": "侵"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "秋深病叟笑支离，但得嬉时且共嬉。", 
            "三世单丁瓜瓞少，两孙递举菊花迟。", 
            "书田得藕种他日，鹤子成双为此时。", 
            "漫道宁馨添一一，愧无几片善根基。"
        ], 
        "title": "予已三代单丁，年复垂暮，望孙颇切，丙子岁侨居宛陵，九月八日生长孙，取名英范，今戊寅九月廿九日又得次孙，取名元鹤，喜赋", 
        "type": "律诗", 
        "yun": "支"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "鸣珂队里晓风凉，御苑荷花冉冉香。", 
            "阊阖开时移树影，帡幪高处隐朝阳。", 
            "小臣也许随班进，圣德何从拜手飏。", 
            "云日光华欣咫尺，此身岂独庆明良。"
        ], 
        "title": "六月初二日，圆明园引见，口占纪恩四首 其一", 
        "type": "律诗", 
        "yun": "阳"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "激切屏营抚寸衷，天颜有喜蔼春风。", 
            "一人垂拱衣裳外，六合和同干羽中。", 
            "郊岛自惭寒乞甚，皋夔共乐泰交融。", 
            "从知雨露栽培处，润槁嘘枯总化工。"
        ], 
        "title": "六月初二日，圆明园引见，口占纪恩四首 其二", 
        "type": "律诗", 
        "yun": "东"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "禁柳斜斜露未乾，从容引退听和鸾。", 
            "回瞻御气瑶台迥，叨沐恩波太液宽。", 
            "银汉几层悬镜朗，玉壶一片置身寒。", 
            "最宜到此忘炎热，月地云阶仔细看。"
        ], 
        "title": "六月初二日，圆明园引见，口占纪恩四首 其三", 
        "type": "律诗", 
        "yun": "寒"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "五色天书彩凤腾，圣恩高厚貌躬膺。", 
            "八年司铎犹多忝，百里专城岂曰能。", 
            "毡过三冬忘冷薄，梯升初级早淩兢。", 
            "追思射策明光殿，廿载功名得未曾。"
        ], 
        "title": "六月初二日，圆明园引见，口占纪恩四首 其四", 
        "type": "律诗", 
        "yun": "蒸"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "笑指繁江雁影来，升堂拍手旅颜开。", 
            "七千尘海欢相见，十万军储巧作媒。", 
            "淡入芭蕉听夜雨，春酣曲米忘深怀。", 
            "天涯聚首真难得，何事愁肠日九回。"
        ], 
        "title": "归舟道中寄新繁大尹王蔗芗四首 其一", 
        "type": "律诗", 
        "yun": null
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "会面为难别更难，简书频促上征鞍。", 
            "赠言无计将何赠，官况同清笑此官。", 
            "未许青山当玉沥，好从仙吏问金丹。", 
            "望君此后佳消息，如向晴云高处看。"
        ], 
        "title": "归舟道中寄新繁大尹王蔗芗四首 其二", 
        "type": "律诗", 
        "yun": "寒"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "红桥落日正初冬，橘柚垂黄霜气浓。", 
            "杜宇声声啼别恨，郫筒款款送游踪。", 
            "风前白发三千丈，眼底青山十二峰。", 
            "一水滔滔下夔峡，瞿塘滟滪险重重。"
        ], 
        "title": "归舟道中寄新繁大尹王蔗芗四首 其三", 
        "type": "律诗", 
        "yun": "冬"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "绝怜寒水老菰蒲，岁序催人感慨无。", 
            "客舍漫劳严武骑，酒痕犹恋马卿垆。", 
            "岸飞翠羽人将去，诗结青莲兴不孤。", 
            "剩有薛涛笺几片，蓬窗一路赋成都。"
        ], 
        "title": "归舟道中寄新繁大尹王蔗芗四首 其四", 
        "type": "律诗", 
        "yun": "虞"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "镜里勋名春梦婆，一周花甲竟如梭。", 
            "命中磨砺惟余毒，天下名山贶我多。", 
            "久愧悬弧虚壮志，敢因捧檄作劳歌。", 
            "只愁堂上星星白，罄尽瓶罍可奈何。"
        ], 
        "title": "衢州道中八月廿一日为余六十生辰感赋", 
        "type": "律诗", 
        "yun": "歌"
    }, 
    {
        "author": "陈柄德", 
        "era": "清", 
        "subtype": "七言律诗", 
        "text": [
            "使车轣辘到长安，百二山河立马看。", 
            "八水分流三辅阔，五星连影九霄寒。", 
            "宾来续赋嗤狂简，札到分金壮羽翰。", 
            "一曲秦腔四更角，凉风暂此卸征鞍。"
        ], 
        "title": "六月二十四日抵西安得尹农书", 
        "type": "律诗", 
        "yun": "寒"
    }, 
    {
        "author": "陈树蓝", 
        "era": "清", 
        "subtype": "五言律诗", 
        "text": [
            "三五称佳夕，清辉自昔闻。", 
            "今看新月早，已觉夜光分。", 
            "无力穿疏幔，如钩隐暮云。", 
            "却疑墙角上，花影欲纷纷。"
        ], 
        "title": "新月 ", 
        "type": "律诗", 
        "yun": "文"
    }, 
    {
        "author": "陈树蓝", 
        "era": "清", 
        "subtype": "五言律诗", 
        "text": [
            "此日舟休刻，当年剑不腾。", 
            "钟声停过客，笠影认归僧。", 
            "宝相胸成卐，金刚目有棱。", 
            "千潭同一月，悟澈道心澄。"
        ], 
        "title": "次台湾道区天民邀陈迂谷山长程守山司马同游剑潭韵 ", 
        "type": "律诗", 
        "yun": "蒸"
    }, 
    {
        "author": "陈洪泽", 
        "era": "清", 
        "subtype": "五言律诗", 
        "text": [
            "汤汤无畔岸，入望势难收。", 
            "没树疑浮芥，襄陵不辨邱。", 
            "障川须大力，作楫藉谁优。", 
            "愿得长风借，言观破浪游。"
        ], 
        "title": "龟山观涛", 
        "type": "律诗", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鲁山更比吴山翠，路入青驼寺。", 
            "乱峰怪石甃围墙，墙里人家一半枣花香。", 
            "当初有个卿家燕，与汝天涯见。", 
            "晓风残月忆从前，不道因循过了十馀年。"
        ], 
        "title": "虞美人 过青驼寺感旧寄示冒子青（昔年云郎随予北上于此地遇青若）若", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "兰桡轻点春流碧，蘸垂杨、丝丝无力。", 
            "百顷簟纹，一泓香黛，人在短篷吹笛。", 
            "更爱月华墙上白，影娥池、水禽飞拍。", 
            "醉吸玉鳞，狂呼霜兔，可认骑鲸仙客。"
        ], 
        "title": "夜行船 月下汎舟水绘园同冒巢民先生赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春闺日暮，轻寒已著樱桃树。", 
            "博山小篆飘香缕。", 
            "斜掩青楼，一阵销魂雨。", 
            "夜深珂雪偏难住，金尊小泛兰陵醑。", 
            "酒红渐入香肌去。", 
            "懒剔金荷，细对菱花语。"
        ], 
        "title": "醉落魄  春夜微雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寒山几堵，风低削碎中原路。", 
            "秋空一碧无今古。", 
            "醉袒貂裘，略记寻呼处。", 
            "男儿身手和谁赌。", 
            "老来猛气还轩举。", 
            "人间多少闲狐兔。", 
            "月黑沙黄，此际偏思汝。"
        ], 
        "title": "醉落魄 咏鹰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "耿耿秋情欲动。", 
            "早喷入、霜桥笛孔。", 
            "快倚西风作三弄。", 
            "短狐悲，瘦猿愁，啼破冢。", 
            "碧落银盘冻。", 
            "照不了、秦关楚陇。", 
            "无数蛩吟古砖缝。", 
            "料今宵，靠屏风，无好梦。"
        ], 
        "title": "夜游宫 秋怀四首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋气横排万马。", 
            "尽屯在、长城墙下。", 
            "每到三更素商泻。", 
            "湿龙楼，晕鸳机，迷爵瓦。", 
            "谁复怜卿者。", 
            "酒醒后、槌床悲诧。", 
            "使气筵前舞甘蔗。", 
            "我思兮，古之人，桓子野。"
        ], 
        "title": "夜游宫 秋怀四首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "箭与饥鸱竞快。", 
            "侧秋脑、角鹰愁态。", 
            "骏马妖姬秣燕代。", 
            "笑吴儿，困雕虫，矜细欬。", 
            "龌龊谁能耐。", 
            "总一笑、浮云睚眦。", 
            "独去为佣学无赖。", 
            "圯桥边，有猿公，期我在。"
        ], 
        "title": "夜游宫 秋怀四首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一派明云荐爽。", 
            "秋不住、碧空中响。", 
            "如此江山徒莽苍。", 
            "伯符耶，寄奴耶，嗟已往。", 
            "十载羞厮养。", 
            "孤负煞、长头大颡。", 
            "思与骑奴游上党。", 
            "趁秋晴，蹠莲花，西岳掌。"
        ], 
        "title": "夜游宫 秋怀四首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "别酒才醒，离程乍远。", 
            "兰桡斜阁烟中饭。", 
            "霜华昨夜湿银篝，夜深记有人低唤。", 
            "肠断难禁，魂销何限。", 
            "邻舟商妇筝声换。", 
            "一分明月照河桥，桥头船里愁千万。"
        ], 
        "title": "踏莎行  舟次河桥", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉色无痕，粉光欲砑。", 
            "一生管住春风罅。", 
            "纱幮凝望碧如烟，怜伊荡漾何曾挂。", 
            "颤处轻盈，控来低亚。", 
            "流苏络在银毬下。", 
            "月明风细渐琮琤，依稀似说春宵话。"
        ], 
        "title": "踏莎行  咏帐钩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旧恨如丝，新寒似水。", 
            "两般都著人心里。", 
            "五更刁斗汴梁城，一天风雪成皋垒。", 
            "古寺钟生，邻墙月死。", 
            "枕头欹遍如何是。", 
            "半生孤愤酒难浇，挑灯且读韩非子。"
        ], 
        "title": "踏莎行  冬夜不寐", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "北郭浇花，南山种豆。", 
            "筠篮入市纷如绣。", 
            "半肩爱惹蜂蝶争，一生怕听蛟龙斗。", 
            "问讯邻翁，寄声溪友。", 
            "向时风景依稀否。", 
            "前村渡已绿多时，野桥梅定黄如旧。"
        ], 
        "title": "踏莎行  西村邻叟饷予梅子豆荚玫瑰蔷薇满器赋此谢之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月挂楼梢，风吹沼面。", 
            "水天閒话人微倦。", 
            "些些只许枕头知，星星生怕流萤见。", 
            "街鼓三更，泪痕一串。", 
            "如今旧事思量遍。", 
            "他生须读净名经，小楼已署回心院。"
        ], 
        "title": "踏莎行  夏夜感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杂卉葳蕤，群葩葱峭。", 
            "红英紫萼纷相照。", 
            "藤萝深巷碧如天，蔷薇低架平于帽。", 
            "韵事堪矜，痴情可笑。", 
            "隔邻蜂蝶都知道。", 
            "今年僮为乞花忙，明春客定提壶闹。"
        ], 
        "title": "踏莎行  南耕花径成", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红泉碧杜殊清丽，白舫纱窗闭。", 
            "春江人在镜中行。", 
            "船楼凤胫一枝横。", 
            "梦难成。", 
            "渔蛮踏浪寻村酒，烂醉歌铜斗。", 
            "虾笼湾口赛黄牛。", 
            "三更珠露湿船头。", 
            "似清秋。"
        ], 
        "title": "虞美人  春夜舟行", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "击剑罢，追风射。", 
            "当时旁若无人者。", 
            "过横塘，唤名倡。", 
            "痛饮狂歌，说霸论王。", 
            "堂。", 
            "堂。", 
            "花枝谢，人儿嫁。", 
            "无端梦醒西楼下。", 
            "袖郎当，泪淋浪。", 
            "一种心情，满院斜阳。", 
            "伥。", 
            "伥。"
        ], 
        "title": "惜分钗  偶作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西塞山前无六月，半间草阁临流。", 
            "晚来都聚打鱼舟。", 
            "笛声四起，划碎一江秋。", 
            "正值南柯初罢郡，槐阴蚁战刚休。", 
            "兼天波浪打闲鸥。", 
            "寄声三老，今夜转船头。"
        ], 
        "title": "临江仙  赋得睡起宛然成独笑数声渔笛在沧浪为园次题帐额画幅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红檠斜照人无语，圆冰对漾春无绪。", 
            "陌上莺啼，梁间燕乳，梦中怕到销魂处。", 
            "小楼春色留难住，斜桥春水流将去。", 
            "三月时光，一年节序，水晶帘外廉纤雨。"
        ], 
        "title": "七娘子  春闺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "角弓硬箭黄金弝，须上淩烟画。", 
            "不然脱帽五湖天。", 
            "藕丝篁粉伴茶烟。", 
            "亦前缘。", 
            "雄心毕竟轻馀子，知我佳人耳。", 
            "双挼裙带绕花行。", 
            "凉轩水槛十分清。", 
            "说平生。"
        ], 
        "title": "花间虞美人  为广陵何茹庵题像  像在荷塘竹岙间旁有两姬人侍", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帆如阵马骤晴空，一条银练吼、走虬龙。", 
            "回头烟树失吴宫。", 
            "灵岩寺，塔影尚茏苁。", 
            "槲叶满湖红。", 
            "樯灯和估笛、点空濛。", 
            "夕阳船已过垂虹。", 
            "无由泊，心事一杯中。"
        ], 
        "title": "小重山  泊舟松陵城外未及一晤舍妹赋此写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆在冶城公膝下，围棋年少知名。", 
            "石头儿女本轻盈。", 
            "象床春纵博，珠袷夜弹筝。", 
            "倏忽过江门第换，沧桑飞渡群伧。", 
            "吴霜点鬓不胜情。", 
            "案头无鬼论，肘后净名经。"
        ], 
        "title": "临江仙  偶作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四十男儿方坠地，家声列戟风流。", 
            "翩翩挟弹少年游。", 
            "兄居长乐尉，主尚富平侯。", 
            "讵料蹉跎空老大，逢君楚尾吴头。", 
            "酒阑话向北风愁。", 
            "无家徐仆射，有泪白江州。"
        ], 
        "title": "临江仙  酬赠崇川陶月峤床", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "孤竹君原称苦节，晚遗弱息江村。", 
            "夜凉荐寝暂承恩。", 
            "斑留江上点，冷浸月中魂。", 
            "青女秋来休见妒，此身自有根源。", 
            "化为横笛响夔门。", 
            "但凭关塞曲，吹裂小龙孙。"
        ], 
        "title": "临江仙 咏竹夫人二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十载萧萧湘岸住，捎烟惹雨参差。", 
            "如今枕畔露华滋。", 
            "身居清暑殿，梦到竹郎祠。", 
            "琢就细腰冰几尺，宵来御辇频辞。", 
            "一生疏直许谁知。", 
            "霜砧来别院，纨扇忆同时。"
        ], 
        "title": "临江仙 咏竹夫人二首 其二", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "瑶席传杯，琼枝弄影，比肩人在花阴。", 
            "玉露初寒，淡烟微逗罗襟。", 
            "浅斟低语商量惯，怕姮娥、忍俊难禁。", 
            "笑登临。", 
            "徙倚雕栏，指点疏林。", 
            "西风无恙流年早，有三分秋色，一寸眉心。", 
            "玉镜高悬，碧天万里沉沉。", 
            "幽闺坐对年时事，问婵娟、可忆清吟。", 
            "祗而今。", 
            "月子天涯，梦里追寻。"
        ], 
        "title": "庆春泽·中秋寄姊南都，同澄宇作", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "仙才人好，看兰霏玉映，丰神潇洒。", 
            "洗尽人间尘俗态，应是天风吹下。", 
            "彩笔凌云，高标胜雪，襟抱宜风雅。", 
            "他乡相遇，深情一片难写。", 
            "平生四海论交，孤怀落落，有臂无人把。", 
            "偏是与君同意味，赢得风流都诧。", 
            "草长花飞，莺啼燕去，节序将初夏。", 
            "江南羁旅，几年曾共清话。"
        ], 
        "title": "湘月·赠隽姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "共春游。", 
            "正天开画本，新绿满汀洲。", 
            "乳燕衔泥，新莺织柳，尽芳意温柔。", 
            "更两三、桃花竹外，对一溪、春水鸭沉浮。", 
            "绮陌斜分，芳塍绣错，小憩田畴。", 
            "行到柴门犬吠，似武陵渔父，仙境寻幽。", 
            "掩映岚光，参差黛色，烟景豁我吟眸。", 
            "看携手、风前笑语，最难忘、隽侣发轻讴。", 
            "却恨斜阳一抹，易惹人愁。"
        ], 
        "title": "一萼红·休沐日与云间诸生郊游", 
        "type": "词", 
        "yun": "尤"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "西风容易惊秋老，愁怀那堪如许。", 
            "胡马嘶风，岛夷入犯，断送关河无数。", 
            "辽阳片土。", 
            "正豕突蛇奔，哀音难诉。", 
            "月黑天高，夜阑应有鬼私语。", 
            "中宵但闻歌舞。", 
            "叹隔江自昔，尽多商女。", 
            "帐下美人，刀头壮士，别有幽怀欢绪。", 
            "英雄甚处。", 
            "看塞北烽烟，江南笳鼓。", 
            "不信终军，请缨空有路。"
        ], 
        "title": "如此江山·辽吉失守，和澄宇", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "海上繁华，江南佳丽，东风一夜愁生。", 
            "看劫灰到处，尽化作芜城。", 
            "忆当日、春光满眼，红酣翠软，歌舞承平。", 
            "但而今、枯井颓垣，何限伤情。", 
            "河山大好，又无端、弃掷堪惊。", 
            "叹血饮匈奴，肉餐胡虏，一篑功成。", 
            "百万雄师何在，君休笑、留待蜗争。", 
            "想神京千里，不闻画角悲鸣。"
        ], 
        "title": "扬州慢·过上海闸北", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "残照关河，听几处、暮笳声切。", 
            "更休唱、大江东去，水流呜咽。", 
            "越石料应中夜舞，豫州肯击横流楫。", 
            "怕胡儿、铁骑正纵横，愁千叠。", 
            "长城陷，金瓯缺。", 
            "黄浦路，吴淞月。", 
            "照当年战垒，霜浓马滑。", 
            "三户图强惟有楚，廿年辛苦终存越。", 
            "问中原、又见几人豪，肠空热。"
        ], 
        "title": "满江红·闻日人陈兵南翔，感赋", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "结庐人境，看地偏心远，悠扬物外。", 
            "插架图签相坐对，脉脉此情谁介。", 
            "写韵凭轩，斗茶覆椀，赢得旁人怪。", 
            "襟怀天赋，乾坤清气犹在。", 
            "却喜青史留名，青山买屋，有约终期待。", 
            "世变纷纭何足数，休问麻姑桑海。", 
            "芳草侵帘，飞花入户，吟赏翻多债。", 
            "春华长驻，风光如许堪爱。"
        ], 
        "title": "湘月·天风阁即事", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "自是前身寒水玉，一篙绿到吾庐。", 
            "鸥波闲爱水云居。", 
            "半江红树好，张翰忆莼鲈。", 
            "翘首潇湘烟月冷，碧云残照何如。", 
            "高怀还似旧时无。", 
            "清词追白雪，风骨忆黄初。"
        ], 
        "title": "临江仙·答湘中友人", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "小住花溪溪畔路，闲吟浅醉依依。", 
            "举杯忘却在天涯。", 
            "酒杯明月共，诗意碧云知。", 
            "笑问山中何甲子，梅花渐绽横枝。", 
            "岁寒心绪似当时。", 
            "春归如有待，消息故迟迟。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "旧游地。", 
            "重来旧事堪记。", 
            "钿车陌上动芳尘，晚风骤起。", 
            "杏花微雨近清明，暮烟遥挂天际。", 
            "绿杨外，栏杆倚。", 
            "瓜皮小艇谁系。", 
            "古城怅望寂无人，苔深故垒。", 
            "一奁翠浪湿斜阳，兴亡不管湖水。", 
            "地偏小隐远隔市。", 
            "喜良宵、月照千里。", 
            "■■■■■■。", 
            "祗高楼茗坐，依依相对。", 
            "佳境疑在西湖里。"
        ], 
        "title": "西河·用美成金陵怀古韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "疏柳不藏鸦。", 
            "瘦影欹斜。", 
            "水边林下有人家。", 
            "几日迟来秋更好，开遍黄花。", 
            "何处课桑麻。", 
            "身在天涯。", 
            "故乡山色暮云遮。", 
            "行到前村频怅望，又听悲笳。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "劝君莫作惊人句。", 
            "寥落雅音情更苦。", 
            "廿年铅椠独殷勤，一片高怀谁共语。", 
            "泠泠天末来风雨。", 
            "时作龙吟兼凤翥。", 
            "文章得失寸心知，千古名山无觅处。"
        ], 
        "title": "玉楼春·题澄宇云赏楼诗", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "客中胜日重逢，楚天千里秋难画。", 
            "登临极目，群仙高会，文章声价。", 
            "■■■■，关河如旧，江城遥夜。", 
            "想高阳酒侣，雄谈惊座，斗牛震，风雷讶。", 
            "小病佳游暂谢。", 
            "■■■、■■■■。", 
            "龙山眼底，几回吟眺，白云飞下。", 
            "醉把茱萸，故园东望，桑麻谁话。", 
            "又霜深战马，中原鼙鼓，问何时罢。"
        ], 
        "title": "水龙吟·重九社集，余以小病未往。澄宇待拾得画字", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "旧院苔侵，珠帘月冷，南朝一梦荒唐。", 
            "燕子归来，梁间犹恋斜阳。", 
            "楼前脂水空呜咽，更何人、寸断柔肠。", 
            "看秦淮、歌舞风流，暗换沧桑。", 
            "阉儿逆竖今安在，喜红妆季布，姓字留香。", 
            "扇底桃花，当年历尽兴亡。", 
            "侯生老去云亭死，祗新词、唤醒欢场。", 
            "听花前、檀板金樽，一曲凄凉。"
        ], 
        "title": "高阳台·和瞿安师访媚香楼遗址", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绿意更横枝，月影玲珑彻。", 
            "花下铺毡把一杯，卧看青门辙。", 
            "象管带香题，曾赋梅屏雪。", 
            "化作西楼几缕云，龙笛吟春咽。"
        ], 
        "title": "卜算子·废圃寻梅，集白石道人句", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "云鬓风鬟，看小姑、亭亭幽独。", 
            "恰似十洲缥缈，蓬莱遥瞩。", 
            "千尺飞来烟雨碧，一篙撑起春波绿。", 
            "渐轻舟、泊向大江心，山浮玉。", 
            "绝壁耸，孤峰矗。", 
            "淮水右，江南曲。", 
            "叹海门雄镇，瓣香长祝。", 
            "却忆彭郎曾夺取，含情不语蛾眉蹙。", 
            "正春风、三月我来游，浣尘俗。"
        ], 
        "title": "满江红·甲戌三月，与澄宇同游小姑山。冒雨而行，舟泊绝壁下", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "对西风、一霎又重阳，匆匆换流年。", 
            "正霜华满眼，雁横秋水，枫落霜天。", 
            "谁信关河倦旅，楚客独潸然。", 
            "忍说莼鲈美，三径虚悬。", 
            "携酒登临高阁，共夜游秉烛，笑语樽前。", 
            "看灵光鲁殿，华发几词仙。", 
            "喜今宵、高吟莲社，畅雅怀、赓韵且留连。", 
            "明朝好，有人家处，唱遍屯田。"
        ], 
        "title": "八声甘州·重九澄宇宴客海上，即席赋呈同座诸君", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "芳草迷烟，暖风吹梦，缓缓闲寻郊野。", 
            "十里晴蓝，一篙浅碧，景物似秋潇洒。", 
            "始信东皇好，尚留得、春光艳冶。", 
            "牡丹乍展芳心，国色倩谁描下。", 
            "携手芳园小憩，喜诗赓棣萼，芸窗共话。", 
            "织树莺梭，摇天柳浪，大块文章无价。", 
            "幽径正徘徊，又横笛、牧童归也。", 
            "如画。", 
            "后日重来，绿阴初夏。"
        ], 
        "title": "探春慢·郊游过棣华园，见牡丹盛开", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "云门老去蕲春死，文星后先惊陨。", 
            "四海词宗，百年肸蚃，大梦而今偏醒。", 
            "凄凉暮景。", 
            "祗万里江山，空余高咏。", 
            "泪洒西风，白门遥怅绛帷冷。", 
            "江汉英灵未泯。", 
            "流芳承屈贾，代生才俊。", 
            "马郑遗风，许仓绝学，谁沐芳薰雅训。", 
            "千秋论定。", 
            "每痛哭天涯，才人薄命。", 
            "回首■■，曲高难和郢。"
        ], 
        "title": "台城路·挽季刚先生", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "草草风光去不还。", 
            "乱愁多似画中山。", 
            "故乡猿鹤，聊共梦盘桓。", 
            "都道前身是明月，却宜此日纫秋兰。", 
            "韶华无奈，谁驻旧时颜。"
        ], 
        "title": "琴调相思引·与畹姊话旧", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "雪浪里，汇万壑东流，岸连吴楚。", 
            "过峡门常见，遥青半掩愁妩。", 
            "多少樯燕语。", 
            "知安巢何处。", 
            "夜吹起、下上差池，欲傍人住。", 
            "重数。", 
            "眼中堠火，梦里雷声江上路。", 
            "怕回首、夷歌遍野，爰居乐钟鼓。", 
            "蜃楼海澨，算祗有、怨风啼雨。", 
            "启剑匣、报晓荒鸡听取。"
        ], 
        "title": "芳草渡", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "流光不肯欺明镜。", 
            "昔日朱颜今雪鬓。", 
            "枝头长是晓莺啼，云外更无新雁信。", 
            "登楼送目平芜尽。", 
            "咫尺山河谁与问。", 
            "琵琶只有四条弦，传得空中多少恨。"
        ], 
        "title": "玉楼春•和小山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "无端高却旗亭价。", 
            "百转千回歌子夜。", 
            "酒边情景眼中人，记得崔徽初入画。", 
            "当年醉舞重帘下。", 
            "帘外何人催试马。", 
            "忍将云雨去来踪，留作沧桑今昔话。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "春花秋月无长计。", 
            "梦到年时行乐地。", 
            "夕阳一片可怜红，三五寒鸦差解意。", 
            "玉颜憔悴浑闲事。", 
            "金掌分明倾别泪。", 
            "泪波注到九回肠，把酒问天天已醉。"
        ], 
        "title": "玉楼春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "酒边花外，驹阴解惜翻虚掷。", 
            "杳难问、双鸳去迹。", 
            "芳草地、沉恨今夕。", 
            "高唐梦，从头觅。", 
            "射雀锦屏无的。", 
            "展望眼、隐约红楼，擘钿分钗永相忆。", 
            "明知际此，飘灯箔冷，时候几人留得。", 
            "但镜里、清光曾睹，柳星朱鸟，残影心头识。", 
            "幻女床山色。", 
            "翠羽返、倘传音息。", 
            "恐远书、也写离愁，对玉珰慵拆。"
        ], 
        "title": "征部乐•和屯田", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "隔水星繁，丛蔓露瀼，江上天阔。", 
            "嫠蟾永夕窥人，可惜木樨难折。", 
            "阑干倚遍，未信鸟道巉岩，峨嵋还有春前雪。", 
            "谁唱白铜鞮，杂芦笙音节。", 
            "风发。", 
            "去波萍梗，残醉壶觞，梦中催别。", 
            "鼓打回帆，杜宇千山啼绝。", 
            "觉来依旧，对影惹起相思，同心合子双丝结。", 
            "盼到陌花开，已明年三月。"
        ], 
        "title": "石州引•和东山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "沧洲路。", 
            "悄目断、十里堤边树。", 
            "频年暗碧笼烟，依约春莺藏处。", 
            "游踪记省，残月里、轻舟出前浦。", 
            "野风吹、万柳欹斜，片红催趁潮去。", 
            "波逝甚日重回，高楼外、山眉隐隐愁聚。", 
            "五月江城梅花落，疑遍地、蛮歌凤舞。", 
            "秋光到、蒹葭水国，暗中换、凄凉朔雁语。", 
            "近黄昏、阵影摩空，岁寒谁是俦侣。"
        ], 
        "title": "尉迟杯•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "酒边恻恻吞声，瘴云万叠埋愁地。", 
            "低垂白首，浮湘断梦，沼吴残泪。", 
            "不见江南，杏花春雨，先生归只。", 
            "但相期早日，中原北定，丁宁嘱，蒸尝事。", 
            "金马碧鸡遥指。", 
            "玉龙哀、斜阳红里。", 
            "平生仿佛，评量月露，咀含宫徵。", 
            "惨绿年华，冷红亭馆，昔游余几。", 
            "郁人间百感，高歌风洞，又当前是。"
        ], 
        "title": "水龙吟•吴瞿安挽词", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "隔岸青山隔雾看。", 
            "夕阳楼阁影回环。", 
            "杜鹃声里一凭阑。", 
            "车水马龙巴子国，风帆沙鸟柘夫滩。", 
            "祗无人与话春寒。"
        ], 
        "title": "浣溪纱•金碧峰晚望", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "又菊花黄，茱萸紫，酾酒须酬佳节。", 
            "回阑凭欲遍，但霜风凄紧，阵云愁叠。", 
            "浪拍荒埼，舟横野渡，芦菼飘萧如雪。", 
            "惊寒南来雁，话伤心不尽，汉关秦月。", 
            "纵高阁凌虚，暮山萦翠，旧情都别。", 
            "天涯音信绝。", 
            "记春半、桃李芳蕤发。", 
            "尽到处、银屏题艳，玉麈谈玄，小梅花、座中吹彻。", 
            "去去双轮疾。", 
            "衰帽落、客衣尘黦。", 
            "慰幽独，枫林叶。", 
            "舟转何计，东望吴江烟阔。", 
            "岸猿替人哽咽。"
        ], 
        "title": "大酺•重九", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "露色晞平晓，微泫水叶青红。", 
            "辨远树，有无中。", 
            "淡隔雾山容。", 
            "莺飞草长相思地，番信暗恼东风。", 
            "夜雨急，暮云重。", 
            "渐凋尽香丛。", 
            "匆匆。", 
            "芳游罢，多情旧月，分付与、流萍断蓬。", 
            "许十里、烟堤梦到，等闲对、荠麦摇春，冷落吴宫。", 
            "南薰未转，缓缓花开，谁问归骢。"
        ], 
        "title": "塞翁吟", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "绿绮曾调，琐窗永昼薰风引。", 
            "弹指落雁平沙，商声夜凄紧。", 
            "万里关河，六朝金粉。", 
            "旧梦新愁，灯下泪陨。", 
            "早春信。", 
            "飞葭后、百六清明近。", 
            "园亭非故，海天还有气嘘蜃。", 
            "手障东流，智珠盈寸。", 
            "倚竹牵萝，霜霰自忍。"
        ], 
        "title": "吴音子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "疏影窗梅，晚香盆菊，帘外翠红羞陨。", 
            "甚短更催迅。", 
            "转画烛、暗滴铜槃珠润。", 
            "素笺怀袖里，三年字、罢读未忍。", 
            "停杯无语，有恨漫遣，西江吸尽。", 
            "风引。", 
            "念种柳千条，旦夕鸦盘坏阵。", 
            "淡月悬霄，遥山带郭，黛娥藏晕。", 
            "还唱琼树旧曲，盼断春阴寸。", 
            "量腰围多少，惊见休文瘦损。"
        ], 
        "title": "丁香结•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "荒波流梦，清角吹愁，秋林黄叶成堆。", 
            "淡日平烟，闲门半掩苍苔。", 
            "山中更无车马，好风俱旧雨还来。", 
            "十年事叹，卢沟月暗，钟阜云埋。", 
            "消得风光流转，对千家城郭，三峡楼台。", 
            "老树经冬，重逢且约花开。", 
            "啁啾隔篱翠羽，地天心、教见寒梅。", 
            "村店近，咏今朝、聊借蚁醅。"
        ], 
        "title": "声声慢•履川、凫公见过，并招大壮饮村肆", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "圃菊幽芳。", 
            "替故人画出，鬓色繁霜。", 
            "泪丛开处，澹怀自遣，伶俜岁晚，寒影空江。", 
            "凤笺远寄平安语，念前度、杯酒重阳。", 
            "坠梦凉。", 
            "乱莎剩水，三径全荒。", 
            "频年滞迹殊乡。", 
            "共素秋万里，天宇孤光。", 
            "暮砧催起，授衣正急，冰弦按彻，刻羽无腔。", 
            "后凋乐傍乔松住，短篱下、风雨都忘。", 
            "雁路长。", 
            "望云寸折回肠。"
        ], 
        "title": "惜黄花慢•述盦和梦窗赋菊见怀，却报", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "浓绿畦头菜，冬山不许，卸妆成睡。", 
            "冷露谁披，向长空送出，画中螺髻。", 
            "晚风桕舞，散秋影、晴霞余绮。", 
            "穷望眼、暮雨朝云更好，巫峰十二。", 
            "手录吴船片纸。", 
            "感迁流、浪萍如寄。", 
            "楚天外、甚乌衣巷陌，江令门第。", 
            "换尽玳梁旧燕，剩野泽霜鸿唳。", 
            "新来怕上层楼，但余清泪。"
        ], 
        "title": "黄鹂绕碧树", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "流锦文章绚。", 
            "对镜波瀰瀰，溪堂春晚。", 
            "想山桃未落，海棠初绽。", 
            "凝香晓露千娇面。", 
            "载酒过、珍丛吟赏遍。", 
            "闲亭馆。", 
            "到蜡炬成灰，犹计欢筵展。", 
            "转眼。", 
            "靓妆雨洗，瘦影风欹，数点残英，付与紫蝶黄蜂，竟日画阑轻款。", 
            "金铃响处空枝颤。", 
            "识往事、衔花归后燕。", 
            "帘外见。", 
            "驻斜阳、玉勒雕鞍俊游伴。", 
            "感聚散。", 
            "问几熟，胡麻饭。", 
            "纵长绳能系，翠阴深锁蘼芜院。"
        ], 
        "title": "洞仙歌", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "渺渺鱼天，重重烟树。", 
            "乱峰遮断来时路。", 
            "新簧每忆上林莺，长风谁障东风虎。", 
            "邛杖扶将，邮筒寄与。", 
            "殷勤解劝流人住。", 
            "桐花开落四清明，高楼画角层城暮。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "珠箔犹遮隔雨灯。", 
            "园禽新变断肠声。", 
            "西北高楼临大道。", 
            "风到。", 
            "琵琶胡语最分明。", 
            "独倚熏笼温绮绪。", 
            "无据。", 
            "外边寒暖梦中经。", 
            "手织回文云锦字。", 
            "心事。", 
            "后期还许慰平生。"
        ], 
        "title": "定风波", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "西楚。", 
            "挂片席、春晚柳绵飞空，水急滩声疑雨。", 
            "慰愁旅。", 
            "万一婵媛佩玦，凤吹临前浦。", 
            "旷望久、渺渺微波未通语。", 
            "往事重省，万里乘风破浪去。", 
            "海山天迥，经旬变寒暑。", 
            "何似江头，夕照光中，坎侯歌罢，自有待月留云处。"
        ], 
        "title": "过涧歇近•岷江舟中，和屯田", 
        "type": "词", 
        "yun": null
    }, 
    {
        "author": "陈亮畴", 
        "era": "清", 
        "subtype": "七言律诗", 
        "text": [
            "立马苍茫问所之，最难言别送君时。", 
            "天涯杯酒同歌哭，霄汉觚棱托梦思。", 
            "十丈尘沙吹不散，万条烟柳赋将离。", 
            "桑乾欲渡须舟楫，莫向商山茹玉芝。"
        ], 
        "title": "送倪豹岑前辈诣京师", 
        "type": "律诗", 
        "yun": "支"
    }, 
    {
        "author": "陈贯", 
        "era": "清", 
        "subtype": null, 
        "text": [
            "铁板铜琶，歌纨金缕，江关萧瑟兰成。", 
            "醉倒湘潭，梨涡聊慰飘零。", 
            "藜床皂帽人憔悴，算文章，身外馀名。", 
            "只难禁豪气依然，尘梦先醒。", 
            "卅年误入华鬘劫，算一诗一泪，久涴衫青。", 
            "天上灵修，也应握手相迎。", 
            "遗编恍惚骚魂在，枉教人，高唤声声。", 
            "叹层云久掩骄阳，何况文星？"
        ], 
        "title": "高阳台 题无闷草堂诗馀", 
        "type": "词", 
        "yun": null
    }, 
    {
        "author": "陈诗", 
        "era": "清", 
        "subtype": null, 
        "text": [
            "长杨溪水流涓涓，千曲百折奔长川。", 
            "东汇清江复东注，彭蠡大泽吞江天。", 
            "江天茫茫几千里，十载高歌寄燕市。", 
            "未奉长安一囊粟，且吸江西一口水。", 
            "章贡交流春水长，双姑昨已嫁彭郎。", 
            "停船为问江州客，听罢琵琶泪几行。"
        ], 
        "title": "送饶三试吏江西兼寄彭秋潭", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "早起隔墙花弄影，忽然空馆相思。", 
            "邻家已换燕空飞。", 
            "许多惆怅事，诉与落红知。", 
            "百里烟航遥访戴，柴门锁向春矶。", 
            "沈吟暗咏壁间诗。", 
            "径开山以麓，村在水之湄。"
        ], 
        "title": "临江仙  春日过访友人村居值其往郡城题词壁间而去 友人城居为余比邻", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄竹篙儿如雁叫，西风直放江船。", 
            "橹声摇破鹤湖烟。", 
            "园林排水次，甲第矗花前。", 
            "公子才华尤绝胜，翩翩气压幽燕。", 
            "新词脱手万人传。", 
            "暗香姜白石，残月柳屯田。"
        ], 
        "title": "临江仙  武塘赠钱岩烛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉树三柯偏竞秀，枝枝黛色嶙峋。", 
            "一枝才茁便淩云。", 
            "车从新市出，衣用异香薰。", 
            "此日相逢犹未晚，当年真恨离群。", 
            "狂歌莫问水犀军。", 
            "好将肠断句，写遍石榴裙。"
        ], 
        "title": "临江仙  赠柯翰周", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "自别西风憔悴甚，冻云流水平桥。", 
            "并无寒叶伴飘飖。", 
            "乱鸦三四点，愁坐话无憀。", 
            "雪压西村茅舍重，怕他榾柮同烧。", 
            "好留蛮样到春宵。", 
            "三眠明岁事，重斗小楼腰。"
        ], 
        "title": "临江仙  寒柳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柴门之外清江晓。", 
            "两三枝、映竹夭桃小。", 
            "斗茗偏忙，浇花趁早。", 
            "铜瓶翠绠深深抱。", 
            "汲馀閒数双栖鸟。", 
            "坐晴矶、红上梨涡悄。", 
            "窣地许防，有人低笑。", 
            "浣衣娘又盈盈到。"
        ], 
        "title": "七娘子又一体  汲女", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "刘氏三娘双姊妹。", 
            "生小繁华，家住鸡鸣埭。", 
            "梵字阑干花影碎，妆楼恰与春波对。", 
            "两小后堂曾博簺。", 
            "阿母帘前，此日教重会。", 
            "传语翾风空至再，蝉钗只靠秋千背。"
        ], 
        "title": "蝶恋花 纪艳十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帘外桐花闲弄影。", 
            "不便相辞，悄语传声请。", 
            "犹自眉峰烟不定，避人奁内添宫饼。", 
            "说道今宵天色冷。", 
            "且自留停，莫撼猧儿醒。", 
            "珠斗斓斑斜又整，人间第一消魂景。"
        ], 
        "title": "蝶恋花 纪艳十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "犀蒜银钉红玉槅。", 
            "小小帘栊，不与金堂接。", 
            "斗草又慵弹阮怯，邀郎今夜抛金叶。", 
            "百子枝花香粉浥。", 
            "兰是桩家，好把豪犀厌。", 
            "小负红潮生两颊，绐郎博进惟榆荚。"
        ], 
        "title": "蝶恋花 纪艳十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凉夜金街天似洗。", 
            "打叠银篝，薰透吴绫被。", 
            "作剧消愁何计是，鬓丝扶定相思子。", 
            "对漾红绳低复起。", 
            "明月光中，乱捲潇湘水。", 
            "匿笑佳人声不止，檀奴小绊花阴里。"
        ], 
        "title": "蝶恋花 纪艳十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "栀子帘前斟鹊脑。", 
            "隔著屏山，爱听银筝好。", 
            "唱尽红盐人不晓，依稀记是萧郎稿。", 
            "偷得新声三两调。", 
            "悄学春莺，唇绽樱桃小。", 
            "银蒜轻摇郎到了，和羞吹灭兰缸早。"
        ], 
        "title": "蝶恋花 纪艳十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "亚字阑干花一朵。", 
            "每到花朝，春梦偏难妥。", 
            "女伴相携争婀娜，迷藏小捉妆楼左。", 
            "鬓枣微松蝉翼亸。", 
            "怕有人窥，轻合黄金锁。", 
            "戏罢偎人苔砌坐，日移交网花阴簸。"
        ], 
        "title": "蝶恋花 纪艳十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拂晓相逢花弄口。", 
            "如此天寒，何事清晨走。", 
            "小院绿熊铺褥厚，玉梅花下交三九。", 
            "招入绣屏闲写久。", 
            "斜送横波，郎莫衣单否。", 
            "袖里任郎沾宝兽，雕龙手压描鸾手。"
        ], 
        "title": "蝶恋花 纪艳十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一带红墙刚六幅。", 
            "忽听箫声，欲断还将续。", 
            "知是东邻吹凤竹，邀来教弄相思曲。", 
            "风起落花红簌簌。", 
            "香睡猩绒，小印琅玕束。", 
            "故说玉人吹未熟，明朝重到黄金屋。"
        ], 
        "title": "蝶恋花 纪艳十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年少双文能劝酒。", 
            "笑折花枝，今夜为郎寿。", 
            "红烛厌厌笼翠钮，饮深忘却春宵久。", 
            "若下乌程春酿厚。", 
            "却笑佳人，腰似三眠柳。", 
            "明日绿纱窗外走，手摇屈戍妆成否。"
        ], 
        "title": "蝶恋花 纪艳十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院姊归啼恻恻。", 
            "隔著中门，怅望游丝织。", 
            "讯至方知娘小极，潜来小揭蜻蜓翼。", 
            "怕响金梯行不得。", 
            "半晌徘徊，才到菱花侧。", 
            "立久微闻轻叹息，春阴帘外天如墨。"
        ], 
        "title": "蝶恋花 纪艳十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "芳草萋萋人脉脉。", 
            "绿遍东西，不空南和北。", 
            "满院春晴无气力，海棠花下挨时刻。", 
            "惆怅去年逢玉勒。", 
            "酒市红桥，此际曾相识。", 
            "往事不堪重忆得，饧箫阵阵催寒食。"
        ], 
        "title": "蝶恋花  春闺同周文夏赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晓起春酥呵又冻。", 
            "风捲西楼，似怯红栏动。", 
            "欲倚自怜无与共，和愁况是纤腰重。", 
            "花影看看移半缝。", 
            "呆觑庭阴，蹴损鞋尖凤。", 
            "莫怪难凭惟好梦，鹊声也把愁人弄。"
        ], 
        "title": "蝶恋花  春闺和漱玉词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南山更翠。", 
            "山下人家，都被岚光腻。", 
            "南郭莺声才满市，东邻榆荚还缒地。", 
            "问讯茶园开也未。", 
            "谷雨过头，记起旗枪事。", 
            "自是茗柯饶实理，酪奴水厄休相戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南堪买醉。", 
            "雪片鲥鱼，触网连湖起。", 
            "色斗新鹅松粉细，樱红笋绿玫瑰紫。", 
            "更有莼羹才下豉。", 
            "一盏醺醺，醉倒新沙嘴。", 
            "射虎屠龙非我事，天晴且趁游蜂戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南山雨至。", 
            "淅淅濛濛，碧窨双溪尾。", 
            "水槛科头闲徙倚，笛声吹得波纹碎。", 
            "小院日长惟好睡。", 
            "睡足挥毫，自笑无新意。", 
            "满幅诅神兼骂鬼，先生惯以文为戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南春去矣。", 
            "点点花飞，别我弹红泪。", 
            "所幸东街连古寺，木香莺粟还堆砌。", 
            "汲水浇花心暗喜。", 
            "小啜龙团，管甚人间世。", 
            "更上危巢探鹊子，老来爱与群儿戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南多赛会。", 
            "隔浦丛祠，日日村巫醉。", 
            "午后楝花风乍起，打门社首分鹅胾。", 
            "一饱欣然无个事。", 
            "走趁杨花，飘荡东村里。", 
            "腰鼓盲词随处是，分棚又看梨园戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南桑柘美。", 
            "泥就蚕房，雪净无尘滓。", 
            "红帖糊门多禁忌，家家阿妇劳纤指。", 
            "笑语小姑应夜起。", 
            "好事今冬，早把衣裳备。", 
            "推却缫车佯不理，小姑为恼前言戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南天著水。", 
            "浓淡溪山，染做修蛾翠。", 
            "拂晓家童呼入市，半笼携得含桃至。", 
            "一幅斜阳红到寺。", 
            "新笋排枪，数遍那能记。", 
            "浴佛人归深径里，邻闺儿女灯前戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四月荆南风景异。", 
            "乍雨还晴，晴雨都无次。", 
            "欲认前村浑不似，茫茫万顷黄云腻。", 
            "一巷柴门谁夜闭。", 
            "打麦声中，隐隐猧儿吠。", 
            "酒辣饼香真足喜，灶前抟黍添丁戏。"
        ], 
        "title": "蝶恋花 魏里钱尔斐先生向有四月蝶恋花戏字韵词病中偶次其韵并索蘧庵珍百竹逸云臣和八首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南梅雨至。", 
            "好贮天泉，竞涤空斋器。", 
            "豕腹龙头堆满砌，庭前新改瓶罂肆。", 
            "溅沫倾珠差足喜。", 
            "亟唤樵青，活火须先炽。", 
            "道是茶声还不是，依稀松鬣拿风戏。"
        ], 
        "title": "蝶恋花 五月词仍用前韵八首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南饶好味。", 
            "笋脯茶油，都上蛟桥市。", 
            "细切黄瓜凉欲嚏，厨香正熟长腰米。", 
            "饱饭风前贪美睡。", 
            "剥啄谁欤，佳客催人起。", 
            "库里葛衣新岁质，迎宾且学披裘戏。"
        ], 
        "title": "蝶恋花 五月词仍用前韵八首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南花未已。", 
            "各色戎葵，浓淡摇轩砌。", 
            "闻道街南花更丽，殷勤乞取三升子。", 
            "待得明年栽满地。", 
            "簇绣铺茵，便作花城矣。", 
            "此是贫家真富贵，人间富贵还如戏。"
        ], 
        "title": "蝶恋花 五月词仍用前韵八首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南新涨至。", 
            "一片茭芦，总把川光翳。", 
            "阁外溪风来也未，阴阴先作铿鍧势。", 
            "水郭涟漪逾十里。", 
            "买件蓑衣，走入渔翁队。", 
            "日落笛声篷背起，封侯不换垂纶戏。"
        ], 
        "title": "蝶恋花 五月词仍用前韵八首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南蒸湿翠。", 
            "墙角苔生，础润垣衣腻。", 
            "院静日长沈水费，瞢腾兀坐思陈事。", 
            "忆看京江江万里。", 
            "烂若银盘，倒插金山寺。", 
            "雪片崩涛飞彩帜，妙高台下龙舟戏。"
        ], 
        "title": "蝶恋花 五月词仍用前韵八首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南佳节至。", 
            "角黍堆盘，嫩绿窗前醉。", 
            "绛缕丝丝斜缠臂，钗符颤罢帘痕碎。", 
            "五毒罗囊裙带繫。", 
            "始信人生，骑虎非难事。", 
            "折得海榴红染袂，蒲根镂作葫芦戏。"
        ], 
        "title": "蝶恋花 五月词仍用前韵八首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南多酒会。", 
            "蜜蟹糟蛏，新自江船寄。", 
            "杏酪搅酥偏沁肺，桃膏红透冰瓷内。", 
            "万事苍茫休问矣。", 
            "餔啜吾生，此举强人意。", 
            "闲看雨丝蛛网缀，分明空里穿珠戏。"
        ], 
        "title": "蝶恋花 五月词仍用前韵八首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五月荆南秧早莳。", 
            "黄纸飞来，温语从天至。", 
            "见说东南民力敝，秋租减半明年事。", 
            "比屋欢腾还雪涕。", 
            "只恐来年，还似常年例。", 
            "我语村农休过计，官家自古言无戏。"
        ], 
        "title": "蝶恋花 五月词仍用前韵八首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南村贴水。", 
            "蒲苇成丛，屋傍渔庄尾。", 
            "溘溘野风波面起，湖梢直灌桥门里。", 
            "白发老翁无个事。", 
            "掩罢柴扉，选块阴凉地。", 
            "招手老妻牵稚子，团团听话隋唐戏。"
        ], 
        "title": "蝶恋花 六月词再用前韵八首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南天似醉。", 
            "雨嫩如无，恰又吹来细。", 
            "赢得遥山都欲睡，模糊失却青螺髻。", 
            "檐溜渐删删不已。", 
            "忽见中庭，一缕晴虹起。", 
            "那禁群儿争笑指，碧翁也著斑斓戏。"
        ], 
        "title": "蝶恋花 六月词再用前韵八首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南蒸暑气。", 
            "过了梅天，市上无兼味。", 
            "白小黄鱼稀少至，老饕镇日涎垂地。", 
            "红糯新炊淘苋滓。", 
            "蚬酱葵羹，也自饶风致。", 
            "鼓腹陶然吾足矣，瓜棚之下閒游戏。"
        ], 
        "title": "蝶恋花 六月词再用前韵八首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南闲也未。", 
            "一月停忙，暂缓官粮比。", 
            "闻道开徵今日始，新丝卖了来城市。", 
            "不信何花名茉莉。", 
            "却与侬家，白豆花相类。", 
            "笑煞长桥桥上子，市儿惯取村儿戏。"
        ], 
        "title": "蝶恋花 六月词再用前韵八首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南多水市。", 
            "鞋样凉船，柳树根头舣。", 
            "茭白菱红排氿尾，渔翁又粜鸡头米。", 
            "一望风荷兼雨芰。", 
            "才见钱钱，又早田田矣。", 
            "剥罢莲蓬何处使，挼来做个人儿戏。"
        ], 
        "title": "蝶恋花 六月词再用前韵八首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南蝉早沸。", 
            "做暝连阴，夏已赊秋意。", 
            "莫谓晚凉饶爽致，田禾最怕床头被。", 
            "长日经营无好计。", 
            "枕上诗成，记又无头尾。", 
            "且拾厨中青鸭子，糊他一盏萤灯戏。"
        ], 
        "title": "蝶恋花 六月词再用前韵八首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南人早起。", 
            "倚阁看云，云气朝朝异。", 
            "夭矫轩腾兼蔚跂，火云烧却铜峰翠。", 
            "蜃国那须誇海市。", 
            "换狗更衣，反覆须臾耳。", 
            "若问世间还胜此，天公聊学人情戏。"
        ], 
        "title": "蝶恋花 六月词再用前韵八首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六月荆南门屡闭。", 
            "壁上乌巾，挂著多时矣。", 
            "客到蕉窗时一启，不迎不送贪徒跣。", 
            "问我新编今有几。", 
            "叩首主臣，夜火烧残矣。", 
            "消夏祇馀词一纸，君休哂我篇篇戏。"
        ], 
        "title": "蝶恋花 六月词再用前韵八首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几日戎葵阶下长。", 
            "烟腻吴天，难得心情爽。", 
            "风袅茶烟斜翠幌，燕雏争把香泥抢。", 
            "窗小绿阴偏簸荡。", 
            "梦觉循墙，暗地闲来往。", 
            "谁打楼前铜砌响，熟梅自落中门上。"
        ], 
        "title": "蝶恋花  夏日睡起即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记在绣裙亲见汝。", 
            "深院潜行，蓦又花间遇。", 
            "缀绿黏红无定处，濛濛扑遍东园路。", 
            "艳粉退来还几度。", 
            "天若多情，休遣春光暮。", 
            "拆了秋千飞却絮，成团滚过墙头去。"
        ], 
        "title": "蝶恋花  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小小哥窑凉似雪。", 
            "插一瓶烟，不辨花和叶。", 
            "碧晕檀痕姿态别，东风悄把琼酥捻。", 
            "滟潋空濛天水接。", 
            "千顷烟波，罗袜行来怯。", 
            "昨夜洞庭初上月，含情独对姮娥说。"
        ], 
        "title": "蝶恋花  咏水仙花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柳线黄时雏燕乳。", 
            "为拣芹泥，掠尽廉纤雨。", 
            "今日风光刚百五，新晴斗煞新妆妩。", 
            "须听尊前喧画鼓。", 
            "照眼花枝，负了卿何苦。", 
            "不信试看风起处，乱红砌满春归路。"
        ], 
        "title": "蝶恋花  清明同诸子集原白斋中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天宝名花，蓬莱新筑。", 
            "君家最有仙家福。", 
            "洛阳千里锦年光，摄来都向壶中缩。", 
            "盈盈复蹬回廊，袅袅娇丝脆竹。", 
            "绿窗低唱，换了华清曲。", 
            "历乱夜灯红，被帘风小蹴。"
        ], 
        "title": "后庭宴  春日同仲震过谯岩先生斋看牡丹  斋名壶天", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风打孤鸿浪打鸥。", 
            "四十扬州，五十苏州。", 
            "半生习气破除休。", 
            "少日倡楼，老去僧楼。", 
            "故垒萧萧芦荻秋。", 
            "说甚曹刘，只羡孙刘。", 
            "专诸巷内且淹留。", 
            "烽火边愁，风雪羁愁。"
        ], 
        "title": "一剪梅  吴门客舍初度作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客里流光迅逝波。", 
            "五日才过，七夕将过。", 
            "殊乡令节巧蹉跎。", 
            "星渡银河，人渡黄河。", 
            "剧怜良夜不如他。", 
            "天上情多，地上离多。", 
            "红闺两地蹙愁蛾。", 
            "大妇停梭，小妇停梭。"
        ], 
        "title": "一剪梅  七夕由虞城渡河至单县", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蔷薇罅，秋千架。", 
            "中门阖锁声才罢。", 
            "银墙侧，铜扉直。", 
            "记来约略，行来疑惑。", 
            "黑。", 
            "黑。", 
            "黑。", 
            "幽窗下，红灯射。", 
            "夜阑绿水昏如画。", 
            "花纹槅，玲珑极。", 
            "剪刀尚响，冠儿未摘。", 
            "嚇。", 
            "嚇。", 
            "嚇。"
        ], 
        "title": "钗头凤　艳情", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "啄月手，谈天口。", 
            "胸中云梦吞须九。", 
            "宁游戏，非文字。", 
            "问他作者，几人曾会。", 
            "未。", 
            "未。", 
            "未。", 
            "情丝镂，啼珠溜。", 
            "断肠怕学屯田柳。", 
            "羞溱洧，翻清徵。", 
            "笛吹江阁，帆骑峡水。", 
            "似。", 
            "似。", 
            "似。"
        ], 
        "title": "钗头凤  读蘧庵先生词用原韵", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "薄寒似酒，正醉后重阳，乱愁无数。", 
            "行行不语。", 
            "对秋容淡冶，漫吟秀句。", 
            "梧叶萧萧，禁得几多风雨。", 
            "悄回顾。", 
            "傍柳下池塘，还觅佳处。", 
            "芳意余几许。", 
            "喜重续清游，吟边欢聚。", 
            "华年迅羽。", 
            "怕秋光一寸，又成轻去。", 
            "短笛西风，欲把閒情付与。", 
            "暗凝伫。", 
            "看斜阳、减低林树。"
        ], 
        "title": "扫花游·森林公园晚坐", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "长空镇日笼晴翠。凉露和烟坠。", 
            "晓来犹见月如钩。钩起一泓寒碧淡横秋。", 
            "临流好景成孤赏。一笑秦还往。", 
            "兴来高躅几人同。祗有无言松菊契幽衷。"
        ], 
        "title": "虞美人·菱湖晓行", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "青皇偶向人间驻，芳菲便添如许。", 
            "曲岸沙平，长堤草润，才过一犁疏雨。", 
            "时闻笑语。", 
            "正十里芳塍，春锄处处。", 
            "几日迟来，东风绿尽涧边树。", 
            "鸣禽渐抽绮绪。", 
            "乱莺声不断，歌送金缕。", 
            "竹外花开，江头水暖，绝忆坡仙佳句。", 
            "幽怀漫吐。", 
            "试写入丹青，难传毫素。", 
            "祗恐流光，霎时来又去。"
        ], 
        "title": "齐天乐·春望", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "滔滔万里，长江东去，几时流尽。", 
            "风物依然，历遍兴亡谁信。", 
            "千年黄鹤今何在，笑指仙人难问。", 
            "看岚光入画，数峰天外，淡凝妆鬓。", 
            "且凭栏、把酒临风寄慨，漫论古今豪俊。", 
            "更上层楼，怅望昔时形胜。", 
            "盈城箫鼓春如海，佳节上元初近。", 
            "祗承平旧事，鱼龙漫衍，又萦方寸。"
        ], 
        "title": "陌上花·丙子上元前一日，同澄宇登黄鹤楼", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "春暖玉壶，杯传瑶席，东皇又到吟边。", 
            "星聚胜流，题襟都在花前。", 
            "高情未染缁尘也，问闲愁、可上吟笺。", 
            "且留连。", 
            "诗鬓酒怀，未减当年。", 
            "幽居且卜山村好，便荷衣蕙带，纫佩兰荃。", 
            "空谷年年，足音时复跫然。", 
            "清言娓娓浑忘倦，喜音徽、犹似前贤。", 
            "恨难蠲。", 
            "烟柳斜阳，目断晴川。"
        ], 
        "title": "庆春泽·移居小龙坎柏树村，澄宇颇得友朋之乐，叔傥、鹰若、刚伯三君招饮席上，感赋此阕", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "清明过了仍风雨。", 
            "着意愁春天不许。", 
            "楚兰描出最消魂，半折芳馨难寄与。", 
            "寸心千里浑无绪。", 
            "醉拍阑干谁共语。", 
            "江湖寂寞有鱼龙，莫向沧波叹倦旅。"
        ], 
        "title": "玉楼春·寄澄宇陪都", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "垂杨黦地愁难折。", 
            "今日青山非故国。", 
            "浮云西北认神州，万里雁飞关月黑。", 
            "流霞若可驻颜色。", 
            "梦里休疑身是客。", 
            "醉中莫放酒杯宽，斗大乾坤容不得。"
        ], 
        "title": "玉楼春·寄怀玉姊", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "记匆匆、当日别乡关，鹤警戒霜晨。", 
            "望龙山云气，高堂白发，辉映星星。", 
            "回首亲庐何处，苦恋倚闾情。", 
            "游子天涯恨，莫报三春。", 
            "最喜登车慷慨，问冀州何日，揽辔澄清。", 
            "看中原万里，狐鼠正纵横。", 
            "怅故居、天高月黑，梦一鞭、遥指旧芜城。", 
            "休怀感，待收京也，归奠先灵。"
        ], 
        "title": "甘州·周庆光君索题故山别母图", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "念家山、千里独消魂，匆匆惜华年。", 
            "看湘流浩淼，愁凝望睫，梦隔云天。", 
            "何日扬灵剡水，一叶兴飘然。", 
            "兰芷方难纫，九畹遥怜。", 
            "却喜云罗万里，正■■一片，雁过风前。", 
            "数才人眼底，■■■■■。", 
            "问清词、几人白雪，移情处、海上有成连。", 
            "江乡远，叹天涯久，我欲求禅。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "幽燕蓟冀，自昔多奇气。", 
            "百二古雄关，看千载、山河壮丽。", 
            "龙楼凤阙，霄汉郁葱茏，天横翠。", 
            "星呈瑞。", 
            "好景浑难绘。", 
            "尧封旧地。", 
            "忍把从头记。", 
            "偏坏好家居，恨纤儿、无端自弃。", 
            "范滂何在，慷慨忆登车，金瓯碎。", 
            "铜仙泪。", 
            "谁揽澄清辔。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "关山难越。", 
            "悠悠长路愁重叠。", 
            "故园东望乡心切。", 
            "归梦年年，云水洞庭阔。", 
            "巴山几度听啼鴂。", 
            "佳时怕负芳菲节。", 
            "客中未忍琴樽歇。", 
            "莫下珠帘，冷落中庭月。"
        ], 
        "title": "醉落魄", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绝巘穿云，高楼坐雨，村居物外萧然。", 
            "岚光生翠，开帘时落樽前。", 
            "喜身似，在山泉。", 
            "共幽兰、空谷三年。", 
            "旧游庭院，旧时月色，曾照无眠。", 
            "危栏又倚词仙。", 
            "料得春菘秋韭，都助吟边。", 
            "撑肠芒角，兴来题满芸笺。", 
            "流水处，夕阳天。", 
            "看晚凉、静袅茶烟。", 
            "关河倦羽，几时收拾，同放归船。"
        ], 
        "title": "夜合花·南泉故居，今为李君所寓，因填此阕", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "指引归舟。", 
            "回首处。", 
            "指点六朝形胜地。", 
            "记一声、鼙鼓揭天来，金瓯缺。", 
            "铜驼恨。", 
            "铜仙恨。", 
            "但沧波画里。", 
            "归梦已随秋风远。", 
            "待从头、收拾旧山河。"
        ], 
        "title": "满江红·李涵初君索题出峡图，集宋人句", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "碧空秋渺，正扬帆东去，奔流浩瀚。", 
            "十载关河惊倦旅，无限羁怀天半。", 
            "画阁连云，珠帘卷雨，未信繁华换。", 
            "滔滔万里，依然形胜天堑。", 
            "遥想白鹭洲边，龙蟠旧宅，图籍墨花粲。", 
            "此际归人挥麈坐，珍重丹黄万卷。", 
            "百战河山，千秋史笔，待写中兴传。", 
            "结庐他日，留得钟陵一片。"
        ], 
        "title": "百字令·某君东归索词，因填此阕（国民文苑三十四年）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "一叶梧桐惊乍堕，晚风吹鬓丝丝。", 
            "谢庭明月似当时。", 
            "银屏秋讯早，凉露上阶迟。", 
            "倦旅十年沧海客，遥天白雁应知。", 
            "捷书如雪梦中驰。", 
            "生还应有日，喜诵杜陵诗。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "人来巴渚，梦回楚泽，蘅兰开遍汀洲。", 
            "故国春心，新亭泪眼，可堪沧海沉浮。", 
            "往事任悠悠。", 
            "祗琴边酒畔，重溯清游。", 
            "千古名山，寸心得失几时休。", 
            "熏风又到南楼。", 
            "想梅花玉笛，吹落江头。", 
            "江左夷吾，隆中诸葛，一时谈笑风流。", 
            "天际趁归舟。", 
            "指青山隐隐，好豁吟眸。", 
            "待集湘鸿海燕，双桨发轻鸥。"
        ], 
        "title": "望海潮", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "泊长江晚霁，又烟水，送归舲。", 
            "正风过潮平，雨收云淡，日落山青。", 
            "两岸渔歌，祗声声、柔橹荡前汀。", 
            "莫向江心弄影，鱼龙惊起沧溟。", 
            "扣舷我欲唤湘灵。", 
            "难与赋娉婷。", 
            "叹笛里关河，酒边岸月，好梦谁醒。", 
            "前朝故欢犹在，后庭花、依旧隔江听。", 
            "遥指神京一发，何人痛哭新亭。"
        ], 
        "title": "木兰花慢·晚泊长江，感赋", 
        "type": "词", 
        "yun": "青"
    }, 
    {
        "author": "陈家庆", 
        "era": "清", 
        "subtype": null, 
        "text": [
            "展晴帆一叶，向天际，漾轻舟。", 
            "渐野水寒生，夕阳红断，暮色偏幽。", 
            "清游石门小泊，看满湖、烟景正温柔。", 
            "云影低摇碧浪，晚风微拂眠鸥。", 
            "凝眸。", 
            "芦荻掩汀洲。", 
            "蟹舍暝烟浮。", 
            "待隔篱呼酒，举杯邀月，消尽闲愁。", 
            "悠悠水乡缥缈，便绿蓑、青笠足勾留。", 
            "更羡渔娃笑语，浑忘魏晋春秋。"
        ], 
        "title": "木兰花慢·石门湖秋泛", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "云水苍茫，看斗大乾坤，著个诗客。", 
            "皖雅书成，淮南天远，卅年独抛心力。", 
            "幽居漫辑。", 
            "闭门夜夜孤灯碧。", 
            "念故国。", 
            "遥听空山，应感鬼神泣。", 
            "商飙正紧，一叶西风，一笛秋声，吟兴未寂。", 
            "挹清辉、同声海唱，相逢莲社仰颜色。", 
            "杯酒俊游随蜡屐。", 
            "羡古稀岁，弥月堕地能宫，光宗绍学，孙枝秀茁。"
        ], 
        "title": "秋霁·陈鹤柴丈有诗见赠，赋此酬之", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "小病缠绵愁寂寞。", 
            "人去匆匆，误了寻秋约。", 
            "夜雨廉纤楼一角。", 
            "梦回无奈茶烟薄。", 
            "赋笔吟笺犹似昨。", 
            "迢递关河，谁把双鱼托。", 
            "往事思量何处著。", 
            "灯前悄听檐花落。"
        ], 
        "title": "蝶恋花·寄怀竹轩姊", 
        "type": "词", 
        "yun": null
    }, 
    {
        "author": "陈范", 
        "era": "清", 
        "subtype": null, 
        "text": [
            "山月欲落鸡始鸣，西兴埭上行人行。", 
            "争晓沙头候潮去，水乡八月秋风生。", 
            "海水东连浙江渡，灭没寒烟不知处。", 
            "潮平击鼓下中流，回看苍苍故陵树。"
        ], 
        "title": "渡江", 
        "type": "古风", 
        "yun": null
    }, 
    {
        "author": "陈经", 
        "era": "清", 
        "subtype": "五言律诗", 
        "text": [
            "曙色前山外，微茫一叶舟。", 
            "清霜残月晓，独树生原秋。", 
            "浦口来鱼榜，沙头过水鸥。", 
            "女墙才数尺，隐隐隔芦洲。"
        ], 
        "title": "晚渡西溪", 
        "type": "律诗", 
        "yun": "尤"
    }, 
    {
        "author": "陈经", 
        "era": "清", 
        "subtype": "五言律诗", 
        "text": [
            "山色澹空翠，飒然生晚凉。", 
            "花林隐精舍，藓壁下残阳。", 
            "夜静疏钟发，泉流曲涧长。", 
            "鬓丝禅榻旁，无隐木樨香。"
        ], 
        "title": "宿磬山寺", 
        "type": "律诗", 
        "yun": "阳"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "隔城箫鼓，喧破愁霏晚。", 
            "卅载话前游，拥黄鹤、玉梯天半。", 
            "河山两戒，休作画图看。", 
            "曾几夕、月华清，留照金樽满。", 
            "好风吹送，帆影随湘转。", 
            "千里指江陵，浪花中、峡云初展。", 
            "青春白首，有梦早还乡，佳丽地，涴尘腥、灯火谁家院。"
        ], 
        "title": "蓦山溪•双十闻捷", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "弹罢朱弦歌白苎，阑干十二闲凭。", 
            "层云隐隐荡胸生。", 
            "岚浮空翠合，霜肃老秋横。", 
            "江燕湘鸿开倦眼，照天寒燧休惊。", 
            "西山晚色卜阴晴。", 
            "楼台金碧影，新月吐微明。"
        ], 
        "title": "临江仙•次韵答孤桐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "酥雨融泥，寒烟锁黛，依稀江国初春。", 
            "破两三椒，梅红恰近冬分。", 
            "催年叠鼓匆匆里，费歌声、遏住行云。", 
            "怕东风，吹泪成冰，荡梦留痕。", 
            "老怀剩有闲哀乐，又兼天浪涌，连海尘昏。", 
            "暝色高楼，长空断雁遥闻。", 
            "山中豹隐无消息，寄南枝、驿使何人。", 
            "记花时，每倚雕栊，同罄芳尊。"
        ], 
        "title": "高阳台•微雨中园梅始花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "衰叶疏林，雾中山色浑疑睡。", 
            "野桥初见影横斜，多少冲寒意。", 
            "红萼宜簪尚未。", 
            "藐姑仙、低徊弄水。", 
            "黄昏时候，羌笛声声，春愁吹起。", 
            "残客天涯，玉签还认花名字。", 
            "一枝驰赠陇头人，回首承平事。", 
            "香雪西崦信美。", 
            "路迢迢、东风刬地。", 
            "鸱夷一舸，华表千年，重寻何计。"
        ], 
        "title": "烛影摇红•江南梅", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "酿春点点梅绽，山亭一角，残梦红罗谱。", 
            "认醉墨盈笺，玉壶曾赋。", 
            "傍林小筑，餐霞旧隐，鹧鸪声里归来，半村烟雨。", 
            "惯笑摘、青黄荐芳醑。", 
            "秘文检校在手，隔叶芸香，涴衣微露。", 
            "东壁近、藜光深宵明处。", 
            "逝波愁竭，危烽惨照，画中晼晚楼台，可怜焦土。", 
            "漾寒绿、苕溪自终古。", 
            "向此休问，剩迹苔莎，未灰缃素。", 
            "换短劫、华鬘乱尘步。", 
            "倚斜阳、谁见岸柳参差舞。", 
            "商调引、小阮哀弦诉。", 
            "雁飞无轸孤云暮。"
        ], 
        "title": "夜半乐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "林莺睍睆，常怕春光漏。", 
            "堂北画帘垂，如年昼。", 
            "顷刻花催放，风信是，清明后。", 
            "记梦诗千首。", 
            "阮郎归未，红落冶桃溪口。", 
            "鸳鸯水上夸珍偶。", 
            "也应佳会准，欢期久。", 
            "五两随波驶，留恨与，琵琶手。", 
            "绿染长堤柳。", 
            "几番经眼，只道曲中人瘦。"
        ], 
        "title": "鹤冲天•和东山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "草色粘天又绿，寂寞东川旅。", 
            "佳赏湖船散后，陈迹零缣断简，残梦斜风细雨。", 
            "修蛇宛转，云里飙轮偶度。", 
            "引幽绪。", 
            "春自老，吟未苦。", 
            "况是融尊郑驿，有主朝花夜月，短箭留人住。", 
            "听广乐、钧天伴侣。", 
            "摩挲泪砚，偃仰尘榻，还寄兴，小园赋。", 
            "极目江关甚处。", 
            "可堪遍野，残血哀啼杜宇。"
        ], 
        "title": "西平乐", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "雨锁高楼，云迷断屿，啼宇啸猿相继。", 
            "山河剩影，儿女痴情，半萼兰缸红坠。", 
            "旧梦玉台伴侣。", 
            "新题太真名字。", 
            "簟竟床、尚省当年度麝，魂返无自。", 
            "受祉。", 
            "长生朱缕系。", 
            "绣户静饶佳气。", 
            "想同安遗事。", 
            "任短枕留仙，素衣溅泪。", 
            "草草蒲觞谁主，栖栖燕巢如寄。", 
            "信周甲、倏忽光阴，镜容不分憔悴。"
        ], 
        "title": "内家娇•妇亡十有三年矣，适逢诞日，读大壮新词，遂同其调", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "群玉山头，记桂子晚香，四天澄澈。", 
            "片云遮断，知妒谁家圆月。", 
            "耐孤冷、偷药姮娥，镇绣奁能启，翠管空设。", 
            "梦回角枕，唳雁吟蛩凄切。", 
            "瞿塘寄踪久惯，有素秋万里，野烟遥接。", 
            "多情许盟白水，教题红叶。", 
            "倘鲛人、泪珠未竭。", 
            "星采烂、寒生贝阙。", 
            "目送去客，愁泊岸风利时节。"
        ], 
        "title": "三部乐•壬午中秋无月", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "岸柳初凋万缕金。", 
            "枫芦交映气萧森。", 
            "西风帘卷晚寒侵。", 
            "黄花消瘦不胜簪。", 
            "辽阳月，秣陵砧。", 
            "自南自北雁无音。", 
            "泠泠瑶瑟曲中心。", 
            "青山江上几晴阴。"
        ], 
        "title": "望远行", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "玉楼路格尘徽冷，猗兰逸句愁索。", 
            "篆香尚袅，孤檠照夜，梦回天角。", 
            "鸡声又恶。", 
            "叹樽前、情缘水薄。", 
            "枉当年、旗亭画壁，转眼吊幽漠。", 
            "依旧秦淮岸，老树婆娑，久忘哀乐。", 
            "棹歌乍起，想桃根、泪珠偷落。", 
            "细马春过，有波外、闲鸥记着。", 
            "甚曛黄、不许驻景负俊约。"
        ], 
        "title": "凄凉犯", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "春梦窄。如虎东风连夕。", 
            "踠地杨丝无气力。调簧莺语涩。", 
            "河满声中故国。不忍听伊消息。", 
            "飘送落英流水急。武陵仙路隔。"
        ], 
        "title": "谒金门", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "花外忆。飞燕似曾相识。", 
            "满径蓬蒿王谢宅。玳梁何处觅。", 
            "行遍孤村荒驿。不忍话伊踪迹。", 
            "月夜佩环归未得。四弦弹泪湿。"
        ], 
        "title": "谒金门", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寒恻恻。绿惨红凄无极。", 
            "拂槛春风如过翼。断肠前度客。", 
            "花下重逢有日。不忍望伊颜色。", 
            "夺后胭脂霜霰积。未秋衰草白。"
        ], 
        "title": "谒金门", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "曲水无觞堞隐笳。", 
            "鸣禽高树恋春华。", 
            "一周甲子闲中过，两戒河山梦里赊。", 
            "笺墨燥，篆香斜。", 
            "枕囊药裹在天涯。", 
            "闭门风雨余寒峭，生意墙阴荠菜花。"
        ], 
        "title": "鹧鸪天•癸未元巳，风雨中卧病花岩僧舍", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "噪蝉日日引炎风。", 
            "徙高槐、藏影茏葱。", 
            "江上四天垂，涵秋望绝来鸿。", 
            "荷擎盖、似惜衣红。", 
            "清凉境、何处昏黄院落，澹碧帘栊。", 
            "写浮瓜韵事，邺客最情浓。", 
            "槃中。", 
            "空闻小垂手，随拍舞、妙解旋宫。", 
            "延露起商歌，蔓葛转怨蒙茸。", 
            "赏心人、几见良工。", 
            "墨缘重、还问诗愁遣未，劝酌金钟。", 
            "拟羲皇有，分窗北、尽忺慵。"
        ], 
        "title": "高山流水•苦热，和梦窗", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "山雨来时，恍记得催诗，头上云暗。", 
            "战叶荷喧，飘乱泪珠千点。", 
            "浓睡乍醒鸳鸯，荡倩影、镜痕流艳。", 
            "信露晨、月夜非暂。", 
            "留待后期重验。", 
            "谢家堂户春阴澹。", 
            "燕飞归、画梁分占。", 
            "新雏旧侣秋如客，人自依阑槛。", 
            "纨扇未必弃捐，竟唤起、平生百感。", 
            "况去程一片。", 
            "烟水阔，摇江菼。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "红楼相望，黯啼痕愁妩。", 
            "岁岁巴山此时雨。", 
            "算开残岩桂，凋尽池荷，风力转、才洗人间烦暑。", 
            "漏长明烛短，乡味莼丝，半剪淞波梦中语。", 
            "恨事水东流，床蟀禁寒，共潇晦、临鸡催曙。", 
            "又滑滑、泥深似春郊，只不见、玄都种桃千树。"
        ], 
        "title": "洞仙歌•秋夜听雨作", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "妃瑟泠泠，转瞬微风起蘋末。", 
            "正水天一色，云开雨霁，东西相望，蟾生乌没。", 
            "潭影翻秋雪。", 
            "伤弦雁、唳寒阵结。", 
            "经行地、菊老萸稀，过了重阳未酬节。", 
            "万念交萦，江山如画，登台啸声发。", 
            "问女星曾几，分章云汉，淮流似昔，笼纱烟月。", 
            "三浅蓬莱水，鱼龙戏、未堪坐阅。", 
            "层涛壮、海若来思，笑击珊树折。"
        ], 
        "title": "一寸金", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "缓缓归来招彼美。", 
            "车走雷声，陌上香尘腻。", 
            "花信更番过廿四。", 
            "哀鹃啼乱斜阳里。", 
            "强展芳茵消薄醉。", 
            "草长莺飞，履舄知余几。", 
            "风月一般惆怅地。", 
            "敬亭山色荆溪水。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈法", 
        "era": "清", 
        "subtype": null, 
        "text": [
            "策杖及山麓，已觉心清凉。", 
            "登顿出高阁，凭栏俯江光。", 
            "天风左右来，飘摇吹我裳。", 
            "竹树散清影，茗碗有余香。", 
            "何当执热时，披襟此翱翔。"
        ], 
        "title": "游清凉寺 其一", 
        "type": "古风", 
        "yun": "阳"
    }, 
    {
        "author": "陈法", 
        "era": "清", 
        "subtype": null, 
        "text": [
            "天风吹浮云，千古亦不息。", 
            "奈何扫叶僧，朝夕尽微力。", 
            "至今画中人，箕帚在其侧。", 
            "造化日代谢，人事递迁革。", 
            "剩水与残山，几历兴亡迹。", 
            "前度有刘郎，搔首空叹息。"
        ], 
        "title": "游清凉寺 其二", 
        "type": "古风", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "瘦影疏斜，绀珠万颗梢头缀。", 
            "天寒谁倚，莫是湘娥泪。", 
            "红豆轮圆，比了樱桃细。", 
            "休闲拟，凤凰餐未，那许莺儿至。"
        ], 
        "title": "点绛唇 天竹子", 
        "type": "词", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "十里翻红柿叶肥，一湾清浅鲁城西。", 
            "灵光不见乱鸦飞。", 
            "客路秋风惊落帽，昨宵寒雨泪征衣。", 
            "辙环人也惜栖栖。"
        ], 
        "title": "浣溪沙 癸亥九日客阙里", 
        "type": "词", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "窥帘映柱都无计，算只有、更衣起。", 
            "眉语博山烟雾里。", 
            "惨红衵服，娇黄妆靥，再见伤憔悴。", 
            "几年辛苦萧郎味。", 
            "扑朔惊心小猧子。", 
            "月黑花阴门半闭。", 
            "回头似梦，他生未卜，已赚今生泪。"
        ], 
        "title": "青玉案 感旧", 
        "type": "词", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "秋声似雨，月晕如霜，满庭落叶飘积。", 
            "古巷凄凄，捣练晚砧愈急。", 
            "谁怜塞垣客在，听哀音，梦中犹识。", 
            "魂欲断，向西风，立遍橙阴院黑。", 
            "也说别离能惯，奈积久浮沉，故园消息。", 
            "渐老秋期，飞尽南鸿无迹。", 
            "遥思小楼深处，隐纱橱，一灯夜碧。", 
            "人正倚，镜槛菊疏影墨色。"
        ], 
        "title": "声声慢 秋夜", 
        "type": "词", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "绕廊花影横庭小，小庭横影花廊绕。", 
            "云底月鳞鳞，鳞鳞月底云。", 
            "者边侬坐夜，夜坐侬边者。", 
            "衣上暗风微，微风暗上衣。"
        ], 
        "title": "菩萨蛮回文", 
        "type": "词", 
        "yun": null
    }, 
    {
        "author": "陈枋", 
        "era": "清", 
        "subtype": null, 
        "text": [
            "荆溪忆，烟景未能描。", 
            "官阁面山横玉案，子城带水束冰绡。", 
            "海市幻蛟桥。"
        ], 
        "title": "忆江南 忆荆溪", 
        "type": "词", 
        "yun": null
    }, 
    {
        "author": "陈昌绅", 
        "era": "清", 
        "subtype": null, 
        "text": [
            "憨公卓锡地，苔涧昔曾经。", 
            "山寺有兴废，泉流无古今。", 
            "云岩清梵答，海涌夕岚阴。", 
            "名迹怀前辈，潜研诣力深。"
        ], 
        "title": "虎丘新构灵澜精舍嘉定钱少詹书海涌峰三字石刻尚存分隶绝雄伟", 
        "type": "古风", 
        "yun": null
    }, 
    {
        "author": "陈昌纶", 
        "era": "清", 
        "subtype": "七言绝句", 
        "text": [
            "十年京国花前酒，万里黔阳衣上尘。", 
            "有句旗亭还记否，乱山残月马头人。"
        ], 
        "title": "别王笛生明府", 
        "type": "绝句", 
        "yun": "真"
    }, 
    {
        "author": "陈昌齐", 
        "era": "清", 
        "subtype": "五言律诗", 
        "text": [
            "腊尽复春回，匆匆岁事催。", 
            "论文犹有社，避债竟无台。", 
            "舌在诚何用，酒酣姑莫哀。", 
            "田园芜未了，好与赋归来。"
        ], 
        "title": "都中除夕", 
        "type": "律诗", 
        "yun": "灰"
    }, 
    {
        "author": "陈昌齐", 
        "era": "清", 
        "subtype": "七言律诗", 
        "text": [
            "闻汝言愁亦欲愁，茫茫身世费前筹。", 
            "负人自具将军腹，责我难逃子羽头。", 
            "未信华阴真有市，何曾棘刺解成猴。", 
            "商量一榻安心法，那得人间聚窟洲。"
        ], 
        "title": "寄冯鱼山编修（敏昌） 其一", 
        "type": "律诗", 
        "yun": "尤"
    }, 
    {
        "author": "陈昌齐", 
        "era": "清", 
        "subtype": "七言律诗", 
        "text": [
            "何处鸡声晓梦余，思量世事转愁余。", 
            "彰身有具麒麟楦，抵掌能谈鹦鹉车。", 
            "久结尘缘难了却，强看胜境更纷如。", 
            "三千白发频临镜，一字行藏问碧虚。"
        ], 
        "title": "寄冯鱼山编修（敏昌） 其二", 
        "type": "律诗", 
        "yun": "鱼"
    }, 
    {
        "author": "陈昌年", 
        "era": "清", 
        "subtype": "七言律诗", 
        "text": [
            "秋风秋雨满重城，难夺清间冷客情。", 
            "几剪幽兰诗骨瘦，一瓯香茗酒肠清。", 
            "偶留好友商棋阵，爱读奇书论墨兵。", 
            "小阁镫檠挑欲灺，满庭风露又三更。"
        ], 
        "title": "即事", 
        "type": "律诗", 
        "yun": "庚"
    }, 
    {
        "author": "陈昌年", 
        "era": "清", 
        "subtype": "七言律诗", 
        "text": [
            "春色随人类转蓬，峭寒天气尚东风。", 
            "梅阴子密遮楼翠，药槛花飞压草红。", 
            "催促丁年愁隙影，消磨卯饮费诗功。", 
            "怪他雏燕无离思，镇日呢喃小阁中。"
        ], 
        "title": "四月初八日", 
        "type": "律诗", 
        "yun": "东"
    }, 
    {
        "author": "陈昆", 
        "era": "清", 
        "subtype": "五言律诗", 
        "text": [
            "野渡茫无际，江心剧有情。", 
            "酒楼镫影淡，鱼艇水声轻。", 
            "月向船头落，云从树杪生。", 
            "旅愁消已尽，绿蚁不须倾。"
        ], 
        "title": "沙洋", 
        "type": "律诗", 
        "yun": "庚"
    }, 
    {
        "author": "陈昂", 
        "era": "清", 
        "subtype": "七言律诗", 
        "text": [
            "战衄旋师返北辕，转教航海辟乾坤。", 
            "金多旧借牛皮地，水涨新通鹿耳门。", 
            "赤嵌城孤遗旧业，红夷援绝竟移屯。", 
            "何缘自比虬髯客，岂昧几先让太原。"
        ], 
        "title": "咏伪郑遗事", 
        "type": "律诗", 
        "yun": "元"
    }, 
    {
        "author": "陈昂", 
        "era": "清", 
        "subtype": "七言律诗", 
        "text": [
            "片石能容百万人，天遗图谶应南闽。", 
            "也知中国全归汉，妄托仙源可避秦。", 
            "荒岛畬田登版籍，土酋番族杂流民。", 
            "开荒绝胜田横岛，易世相传尚不臣。"
        ], 
        "title": "咏伪郑遗事", 
        "type": "律诗", 
        "yun": "真"
    }, 
    {
        "author": "陈昂", 
        "era": "清", 
        "subtype": "七言律诗", 
        "text": [
            "荒远羁栖幸弗诛，敢通叛逆约齐驱。", 
            "漫劳蜗战争天下，先自鲸吞夺海隅。", 
            "三载相持谁得利，两雄交搆待全输。", 
            "彼苍藉手平南纪，旷古新增一统图。"
        ], 
        "title": "咏伪郑遗事", 
        "type": "律诗", 
        "yun": "虞"
    }, 
    {
        "author": "陈昂", 
        "era": "清", 
        "subtype": "七言律诗", 
        "text": [
            "昔年亡将济时才，仰仗威灵涉险来。", 
            "地转海咸生淡水，天回风飓起奔雷。", 
            "官军血战沧波沸，逆虏魂销劫火灰。", 
            "澳屿全收三十六，受降澎岛戟门开。"
        ], 
        "title": "咏伪郑遗事", 
        "type": "律诗", 
        "yun": "灰"
    }, 
    {
        "author": "陈尚惠", 
        "era": "清", 
        "subtype": "七言绝句", 
        "text": [
            "佐郑东来永历年，为充军饷事屯田。", 
            "垦荒披斩经三代，尽化腴田稻麦妍。"
        ], 
        "title": "怀赖刚直", 
        "type": "绝句", 
        "yun": "先"
    }, 
    {
        "author": "陈尚惠", 
        "era": "清", 
        "subtype": "五言律诗", 
        "text": [
            "久羡松梅竹，相于友岁寒。", 
            "几番忻唱和，数月快盘桓。", 
            "老至居人下，身閒觉世宽。", 
            "光阴驹过隙，倥偬跨征鞍。"
        ], 
        "title": "奉柬上舍少弼世良二兄之ㄧ", 
        "type": "律诗", 
        "yun": "寒"
    }, 
    {
        "author": "陈尚惠", 
        "era": "清", 
        "subtype": "五言律诗", 
        "text": [
            "落拓天涯客，飘飘狎海鸥。", 
            "翔蒿惭斥鴳，伏枥愧骅骝。", 
            "厚贶叨持赠，佳章惠再投。", 
            "春魁谁佔得，端合让名流。"
        ], 
        "title": "奉柬上舍少弼世良二兄 其二", 
        "type": "律诗", 
        "yun": "尤"
    }, 
    {
        "author": "陈尚惠", 
        "era": "清", 
        "subtype": "七言律诗", 
        "text": [
            "罗山历历数方家，俊逸如君信足誇。", 
            "树帜骚坛分鼎足，扬镳黉序若冲牙。", 
            "久传笔砚珊瑚架，独擅词章锦绣花。", 
            "未听钧天韶乐奏，虫吟窃自乱涂鸦。"
        ], 
        "title": "寄赠仞千工部", 
        "type": "律诗", 
        "yun": "麻"
    }, 
    {
        "author": "陈昌绅", 
        "era": "清", 
        "subtype": "五言律诗", 
        "text": [
            "叠石摹山格，奇礓曲折通。", 
            "广庭成结构，危磴接玲珑。", 
            "碨磊当轩出，狻麑据座雄。", 
            "云林共高致，皴染画图工。"
        ], 
        "title": "狮子林今为吴中黄氏废园", 
        "type": "律诗", 
        "yun": "东"
    }, 
    {
        "author": "陈法", 
        "era": "清", 
        "subtype": "七言绝句", 
        "text": [
            "欲扫蛮烟愿未酬，南征一曲怨壶头。", 
            "丈夫裹革寻常事，休念平生马少游。"
        ], 
        "title": "清浪滩拜马伏波庙", 
        "type": "绝句", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曲径斜桥涧影迤。", 
            "空山亭子好，趁闲过。", 
            "小轩飐水似残荷。", 
            "石栏经雨涩，遍青莎。", 
            "短墙丛竹受风多。", 
            "一声渔磬杳，湿烟蓑。", 
            "黄梅著色斗新鹅。", 
            "折来堪作供，佛头螺。"
        ], 
        "title": "朝玉阶  冬日过惠山下一梅亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蝉鬓隔花阴，香肌压翠衾。", 
            "风前一笑掷千金。", 
            "记得那时明月底，刚半线，露丹襟。", 
            "银钥杳沈沈，朱楼阻信音。", 
            "流莺啼破绿窗深。", 
            "清泪未弹红泪滴，流不了，到如今。"
        ], 
        "title": "唐多令  春愁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "板渚柳枝横，津楼酒旆轻。", 
            "旧繁华、犹记芜城。", 
            "正是秾春逢上巳，多少事，丽人行。", 
            "年少爱风情，红妆识姓名。", 
            "杜紫薇、此地曾经。", 
            "今日鬓丝真老大，和燕子，语平生。"
        ], 
        "title": "唐多令  广陵上巳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无梦觅封侯，随缘做浪游。", 
            "尽颠狂、锦瑟红篝。", 
            "听得关山刚入破，重惹起，半生愁。", 
            "心事付沙鸥，闲身伴杜秋。", 
            "问乾坤、何地埋忧。", 
            "月到五更还未落，人倚在，水明楼。"
        ], 
        "title": "唐多令  夜饮纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无菊底须愁，桂花香正幽。", 
            "与诸君、且筑糟邱。", 
            "不记昨宵重九节，风雨里，怕登楼。", 
            "半醉睨吴钩，吾生行且休。", 
            "任古来、割据孙刘。", 
            "龙额岸头浑不羡，偏只爱，内黄侯。"
        ], 
        "title": "唐多令  重九后食蟹半醉作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "早漏减银虬，新寒警画楼。", 
            "漾罘罳、红日惊眸。", 
            "幄里余温犹可恋，才欲起，又还休。", 
            "花好懒抬头，帘垂怕上钩。", 
            "恼檐前、闹雀喧鸠。", 
            "护惜衾窝留梦在，莫捲去，半床愁。"
        ], 
        "title": "唐多令  拥被", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水榭枕官河，朱栏倚粉娥。", 
            "记早春、栏畔曾过。", 
            "关著绿纱窗一扇，吹钿笛，是伊么。", 
            "无语注横波，裙花信手搓。", 
            "怅年光、一往蹉跎。", 
            "卖了杏花挑了菜，春纵好，已无多。"
        ], 
        "title": "唐多令  春暮半塘小泊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隔帘挼碎相思苣，斜著乌云。", 
            "漾著红巾。", 
            "袅袅亭亭一段春。", 
            "是耶，难道是、昨宵人。", 
            "戟门阖却葳蕤锁，花气氤氲，月色缤纷。", 
            "墙角猧儿吠夜分。", 
            "非耶，谁道是、昨宵人。"
        ], 
        "title": "摊破丑奴儿  纪艳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满园草色绿迢迢。", 
            "都吹上，小裙腰。", 
            "栖鸾宿蝶风流甚，暗晕红潮。", 
            "轻飏处，称垂髫。", 
            "有时沈在帘儿底，依稀微露轻绡。", 
            "隔花绣带无风转，浅立春宵。", 
            "想应拂遍，落梅娇。"
        ], 
        "title": "繫裙腰  咏裙", 
        "type": "词", 
        "yun": "萧"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "坏廊径仄，哀湍响激。", 
            "松杉外、层层夜色。", 
            "悲歌南八，箭著浮图甓。", 
            "铁像贺兰苔涩。", 
            "斟得一杯，黛沈几瓯茗汁。", 
            "依稀见、云旗下食。", 
            "恰逢泓底，龙啸潭风急。", 
            "又认戍楼闻笛。"
        ], 
        "title": "明月逐人来  惠山山麓谒睢阳祠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "好风凉夜，新月疏桐。", 
            "一年前事尚濛濛。", 
            "记曾避暑，梁孝园中。", 
            "野塘水碧，古寺墙红。", 
            "溪友词客，雨笛霜篷。", 
            "弄人衫子钓丝风。", 
            "别来一载，憔悴江东。", 
            "南湖鱼鸟，定也怜侬。"
        ], 
        "title": "赞成功  忆梁园客夏，避暑开元寺南湖草堂，与徐恭士、宋牧仲家、亦人别驾、子万四舍弟、僧雪笠日夕谈宴。别来遂及一载，词以志忆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "渡口绿蓑斜，绕子城、碧浪周遮。", 
            "谁知我是元真子，卖饧天气，凭桡心事，荡桨生涯。", 
            "水面小窗纱，响枨枨、谁摘琵琶。", 
            "东风似梦回头望，绝无人影，粉墙之内，一树桃花。"
        ], 
        "title": "似娘儿  舟过娄门即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六尺小帘漪。", 
            "交网外、杏子累累。", 
            "流光暗换无人觉，才看绿绽，俄惊茜透，忽讶黄垂。", 
            "回首忆芳菲。", 
            "记二月、花正开时。", 
            "匀圆拟把筠篮摘，怪他墙上，谁家飏过，红画竿儿。"
        ], 
        "title": "青杏儿  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨岁行歌古竹西。", 
            "广陵三月柳绵飞。", 
            "谁更扶筇郊外走。", 
            "林叟。", 
            "开元遗事说依稀。", 
            "时序飙流惊又换。", 
            "春半。", 
            "风光虽似旧游非。", 
            "绿到江南清颍尾。", 
            "春水。", 
            "潺湲好为寄相思。"
        ], 
        "title": "定风波  怀颍川刘公㦷，记与茂之、公㦷小饮红桥，几一年矣，故有此作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蝴蝶成团榆荚飞。", 
            "轻狂恰称五铢衣。", 
            "若问年华刚几许。", 
            "数数。", 
            "晚峰十二正愁时。", 
            "莫道梁园非故土。", 
            "且住。", 
            "得人怜处不须归。", 
            "问控郎君堂后马。", 
            "偷跨。", 
            "陆郎从古爱斑骓。"
        ], 
        "title": "定风波  赠牧仲歌儿阿陆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "持底尊前赠阿增。", 
            "浓纤一幅缭红绫。", 
            "上写蝇头无数字。", 
            "须记。", 
            "千丝万缕意层层。", 
            "好向歌楼并舞院。", 
            "常见。", 
            "细腰束罢怕难胜。", 
            "莫到春街闲赌戏。", 
            "轻弃。", 
            "他年知否忆来曾。"
        ], 
        "title": "定风波  又赠歌儿阿增", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一树曈昽照画梁。", 
            "莲衣相映斗红妆。", 
            "才试麻姑纤鸟爪。", 
            "袅袅。", 
            "无风娇影自轻飏。", 
            "谁凭玉阑干细语。", 
            "尔汝。", 
            "檀郎原自紫藤郎。", 
            "闻道花红无百日。", 
            "难得。", 
            "笑他团扇怕秋凉。"
        ], 
        "title": "定风波  紫薇花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "身是荆南白鹭群。", 
            "拍波只爱絮纷纷。", 
            "自笑此生饶水癖。", 
            "为客。", 
            "那能长弄画溪云。", 
            "竹径粉墙泉又冽。", 
            "清绝。", 
            "人从何处有尘氛。", 
            "浴罢簟痕冰雪做。", 
            "闲卧。", 
            "快吹长笛送斜曛。"
        ], 
        "title": "定风波  九来半茧园东偏，为余新辟一浴室，解衣盘礴，致甚适也，词以纪之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "华阀由来数济阳。", 
            "国风从古说齐姜。", 
            "轻唤红闺名更好。", 
            "仙窈。", 
            "盈盈林下是闺房。", 
            "记得诗人佳号否。", 
            "牛叟。", 
            "果然织女配牛郎。", 
            "门内双丁尤异事。", 
            "姊妹。", 
            "刘家还有第三娘。"
        ], 
        "title": "定风波  齐世家为阎牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉罗松，檀晕嫭。", 
            "朵朵同心，开在帘垂处。", 
            "茉莉闽兰犹未乳。", 
            "早绽琼葩，借与人消暑。", 
            "不禁风，时怯雨。", 
            "浴罢鬟偏，摘向栏边去。", 
            "翠帐阴阴宵未午。", 
            "月黑花明，凝得房栊曙。"
        ], 
        "title": "苏幕遮  咏栀子花", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "又长空、万里湿云罗，鸣鸠隔芳林。", 
            "正薄寒时节，小楼夜雨，深巷春阴。", 
            "才听卖花声过，帘影渐沉沉。", 
            "忽忆放翁句，隐几微吟。", 
            "料得潇湘江畔，涨半篙绿漪，酿就愁深。", 
            "想篷窗淅沥，短棹入荒当。", 
            "忆灵均、滋兰纫佩，总芳馨、满抱意难禁。", 
            "天涯客，每登临处，时动归心。"
        ], 
        "title": "八声甘州·春雨寄玉姊湘江", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "阑干表立苍龙背，未负沧溟烟雨。", 
            "呼我盟鸥，与君游戏，湖山尽入樽俎。", 
            "玲珑深处。", 
            "似湘皋闻瑟，佩环无数。", 
            "惊起鱼龙，化作西山云一缕。", 
            "彩霞飞过何许。", 
            "天外玉笙杳，数峰清苦。", 
            "虚阁笼寒，檐牙飞翠，不受人间袢暑。", 
            "新诗漫与。", 
            "仗酒祓清愁，林下真趣。", 
            "第四桥边，拟共天随住。"
        ], 
        "title": "台城路·青龙潭，集白石词（七月十五日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "略彴双溪人不渡。", 
            "暗绕青青路。", 
            "都沁绿筠枝，雾鬓风鬟，梦与秋相遇。", 
            "回首诸峰天欲暮。", 
            "抱幽怀无语。", 
            "凉观酒初醒，象笔鸾笺，惆怅谁能赋。"
        ], 
        "title": "醉花阴·五老峰，集白石句（七月十五日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "山半幽居留胜境。", 
            "俊侣相依来问讯。", 
            "小楼灯火手同携，风乍定。", 
            "人渐静。", 
            "绝壑娇龙初睡醒。", 
            "阑外烟鬟兼雾鬓。", 
            "伫立靓妆花掩映。", 
            "诛茅有约甚时偿，宜高咏。", 
            "堪偕隐。", 
            "说与山灵劳记省。"
        ], 
        "title": "天仙子·夜宿半山寺（七月十五日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "插天翠嶂，问何年飞出，神峰灵阙。", 
            "眼底诸峦齐俯首，绝似佳人独立。", 
            "峭壁猿惊，危崖鸟叹，拔地七千尺。", 
            "碧空寥廓，海光云影遥接。", 
            "谁信仙侣相携，飘然来玉府，清辉同挹。", 
            "极目更穷千里外，惟见四山如雪。", 
            "涤尽闲愁，浑忘尘虑，便与诸天说。", 
            "华鬘他日，乘风重叩阊阖。"
        ], 
        "title": "念奴娇·天都峰观云（七月十六日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "曾向九皋跨鹤去，举头遥接苍苍。", 
            "盘空鹰隼共翱翔。", 
            "翠痕沾蜡屐，云影入诗囊。", 
            "回首天都青入画，渐行渐远微茫。", 
            "上方仙界暂徜徉。", 
            "几人能到此，胸次不寻常。"
        ], 
        "title": "临江仙·望天都（七月十六日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "登临忽失四围山。", 
            "景向雾中看。", 
            "相携小住文殊院，听松声、如泻狂澜。", 
            "坐待黄昏雨过，凭轩时怯衣单。", 
            "老僧笑语劝加餐。", 
            "蔬笋正堆盘。", 
            "香厨别有仙风味，羡壶天、日月偏安。", 
            "经岁竟无夏令，立秋犹带春寒。"
        ], 
        "title": "风入松·文殊院饭后，住院中（七月十六日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "莲峰好，烟树半阴晴。", 
            "峭壁凌空三万仞，白云铺海九千寻。", 
            "列子御风行。"
        ], 
        "title": "望江南·莲花峰观云海三首（七月十七日） 其一", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "莲峰好，人立晓风斜。", 
            "冻合玉楼寒起粟，光摇银海炫生花。", 
            "奇境向人夸。"
        ], 
        "title": "望江南·莲花峰观云海三首（七月十七日） 其二", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "莲峰好，携手一登临。", 
            "说与山灵应更羡，玉台夫婿是徐陵。", 
            "彩笔共题襟。"
        ], 
        "title": "望江南·莲花峰观云海三首（七月十七日） 其三", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "绝壑涛声动地来。", 
            "天空海阔任徘徊。", 
            "四山绀黛凌霄立，雾縠云帔费剪裁。", 
            "峰挺秀，石崔嵬。", 
            "舆台厮养尽仙才。", 
            "天工却比人工巧，岁岁丹青画本开。"
        ], 
        "title": "鹧鸪天·光明顶（七月十七日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "镂月裁云，盈盈幻出水晶井。", 
            "一泓如镜。", 
            "时照惊鸿影。", 
            "石柱参天，峭壁悬千仞。", 
            "劳袖绠。", 
            "缒幽寻胜。", 
            "人到清虚境。"
        ], 
        "title": "点绛唇·石柱峰（七月十七日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "曾梦笔生花，却遇生花笔。", 
            "谁是江郎第二人，藻绘增颜色。", 
            "造物发神思，便与留奇迹。", 
            "郭璞当年未索还，几度焕苍碧。"
        ], 
        "title": "卜算子（七月十七日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "怪石凌空，仙人指路。", 
            "老僧采药来还去。", 
            "盈盈天女下散花，遥看翠袖飘飘举。", 
            "携手徘徊，低鬟笑语。", 
            "青鞋微透胭脂雨。", 
            "华鬘天远渺难留，几番怅望旧俦侣。"
        ], 
        "title": "踏莎行·散花坞（七月十七日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "四壁流丹，千崖滴翠。", 
            "南山奇秀北山媚。", 
            "行行渐入画图中，虎头唤起偏难绘。", 
            "雾湿烟鬟，寒侵薄袂。", 
            "天花片片随风坠。", 
            "回看万古青冥冥，鸿蒙启自何年岁。"
        ], 
        "title": "踏莎行·扰龙（七月十七日）石", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "奇石破空来，幻此清凉界。", 
            "老树西风叶叶吹，人立斜阳外。", 
            "暮霭渐呈愁，远山悄横黛。", 
            "已御吴棉尚觉寒，绝壑生虚籁。"
        ], 
        "title": "卜算子·清凉台（七月十七日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "出岫无心，漫空疑雪。", 
            "千山皑皑鸟飞绝。", 
            "银涛海底忽奔来，陆离光耀眼生缬。", 
            "巨浸汪洋，洪流倒决。", 
            "凌霄漭瀁心惊裂。", 
            "俄而宙合渐微茫，诸天回首明还灭。"
        ], 
        "title": "踏莎行·西海门云海（七月十八日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "六月狮林，谁描出、一天秋景。", 
            "频携手、篁阴小院，松林幽径。", 
            "几杵疏钟惊客梦，半龛佛火传心影。", 
            "却吴棉、御后尚无温，阑干冷。", 
            "长霄里，雨初静。", 
            "空阶外，风凄紧。", 
            "听更阑无寐，寒添双鬓。", 
            "醉折花枝聊赌酒，闲吟秀句还分韵。", 
            "喜连朝、屐齿入山深，探奇胜。"
        ], 
        "title": "满江红·狮子林夜雨（七月十八日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "出谷堕层云，握秀插晴碧。", 
            "百步天梯蜿蜒来，空翠沾衣湿。", 
            "有美似天都，玉屏遥侍立。", 
            "青鸾振翼忽飞还，招我入瑶席。"
        ], 
        "title": "卜算子·望青鸾峰（七月十八日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "我本大罗仙旧侣。", 
            "籍列蓬壶，犹记钓鳌去。", 
            "曾入广寒攀桂府。", 
            "几番窃听霓裳谱。", 
            "今日行经灵诰处。", 
            "蕊榜高悬，姓字犹留否。", 
            "回首高寒怜玉宇。", 
            "翠微小立浑无语。"
        ], 
        "title": "蝶恋花·仙人榜（七月十八日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "凭肩笑语，漫寻幽芳径。", 
            "秋水寒潭照双影。", 
            "喜兰襟清泚，蕙带飘萧，还又是、旧日酒怀诗鬓。", 
            "一声长啸处，惊起苍龙，来向空山听高咏。", 
            "小坐共忘机，碧树愔愔，好占取、松阴蕙磴。", 
            "问赁庑、伯鸾待何时，便五噫歌成，可能偕隐。"
        ], 
        "title": "洞仙歌·题于青龙潭小补桥所摄照片（七月十九日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "桃花溪畔银涛冷。", 
            "看洛水、惊鸿留影。", 
            "千岩万壑雪飞来，正潭上、珠流玉迸。", 
            "铅华净洗余娇晕。", 
            "只约略、远山难认。", 
            "横波无奈使人愁，却飏下、一天风韵。"
        ], 
        "title": "步蟾宫·青龙潭观夷女裸泳（七月廿日）", 
        "type": "词", 
        "yun": null
    }, 
    {
        "author": "陈法", 
        "era": "清", 
        "subtype": "七言律诗", 
        "text": [
            "客至休嫌屋打头，拮据夏屋等绸缪。", 
            "材从雪窖枯余得，土是龙堆劫后留。", 
            "岂有板升遗属国，何来蜗角峙蛮陬。", 
            "穷荒野处由来惯，瀚海应惊见蜃楼。"
        ], 
        "title": "军台土屋落成", 
        "type": "律诗", 
        "yun": "尤"
    }, 
    {
        "author": "陈诗", 
        "era": "清", 
        "subtype": "五言律诗", 
        "text": [
            "沔口经年住，浔阳一望通。", 
            "薄田无乐岁，瘦骨易秋风。", 
            "有客如张禄，何人似孔融。", 
            "片帆归去好，萧瑟对江枫。"
        ], 
        "title": "送罗肯堂同年归九江", 
        "type": "律诗", 
        "yun": "东"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "潮落潮生泸水岸。", 
            "跕跕飞鸢，瘴雾凌晨变。", 
            "忍作胭脂颜色看。", 
            "镜中倭堕烟中怨。", 
            "欹雨纶巾麾渡扇。", 
            "坠梦重寻，五月风波惯。", 
            "衣带一江流不断。", 
            "缄情说与西飞燕。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "闻道洞庭波又起。", 
            "瑶瑟声中，半蹙眉峰翠。", 
            "洞口桃花如梦里。", 
            "薜萝荒径啼山鬼。", 
            "一段灵襟兰与蕙。", 
            "愿转光风，临镜纫秋佩。", 
            "红粒啄残鹦鹉嘴。", 
            "相思遥夜拚憔悴。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "梦迹云朝连雨暮。", 
            "峡口惊湍，山上巉岩路。", 
            "窥宋东墙真有女。", 
            "三年错解高唐赋。", 
            "两岸猿声啼不住。", 
            "似劝凌波，早转蘅皋步。", 
            "摇落秋风多少树。", 
            "寒城一眺伤平楚。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "疏钟坠响破烟霏。", 
            "画屏开、几曲峰危。", 
            "当霁天、万木如张盖，樵径引、草色侵衣。", 
            "闲中听、乱莺娇啭，每双柑自携。", 
            "隐现蛎墙，遥指地胜人稀。", 
            "何期。", 
            "霜斤到处，好风光、过眼疑非。", 
            "石泉泪涌，相向呜咽，诉与斜晖。", 
            "最不堪、空潭照影，倦鸟三匝无栖。", 
            "云关外，犹有残僧月下寻诗。"
        ], 
        "title": "彩云归", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "双双海燕飞，灼灼千红紫。", 
            "处处探芳人，隐隐春雷起。", 
            "盈盈一水间，粲粲谁家子。", 
            "黯黯敛长蛾，日日高楼倚。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "涎涎燕尾郎，手挟黄金弹。", 
            "薄暮五陵回，白玉堂中见。", 
            "逢歌须尽欢，对酒休辞满。", 
            "沟水两东西，明日闻长叹。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "青天碧海心，下九初三约。", 
            "祗苦路程遥，不悔因缘错。", 
            "银汉练颜时，咫尺云罗薄。", 
            "一度会双星，多少填桥鹊。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "胭脂百仞山，山下如花面。", 
            "赠我玉连环，报以同功茧。", 
            "无端敕勒歌，吹送胡沙怨。", 
            "昨梦出关来，未抵天涯远。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "今朝蟢子飞，昨夜灯花结。", 
            "万一藁砧归，正值清秋节。", 
            "徐揩满镜尘，邀下中天月。", 
            "笑问锦屏人，何似天山雪。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "洞庭袅袅波，木叶萧萧下。", 
            "玉簟感凉秋，银烛怜遥夜。", 
            "对影不成欢，泪迸觥船泻。", 
            "一曲雨零铃，分付知音者。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "樱桃五见花，玉女窗前住。", 
            "蛱蝶满园飞，冉冉斜阳暮。", 
            "回飙一以吹，咫尺迷红雨。", 
            "持泪劝残英，莫逐东流去。"
        ], 
        "title": "生查子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "玉管传歌，银屏记约。", 
            "不分而今忽漂泊。", 
            "寒鸡报筹晓梦断，孤鸾对镜春情薄。", 
            "海天遥，野风急，岭云恶。", 
            "南去漫怜栖树鹊。", 
            "东望更疑归辽鹤。", 
            "往日音书待烧却。", 
            "沄沄素波连晚雨，娟娟翠筱垂新箨。", 
            "鬓如霜，眼如雾，繄谁觉。"
        ], 
        "title": "千秋岁引", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "分山断碧，坠叶飘黄，三五清光射。", 
            "万家鳞瓦。", 
            "传书雁、冉冉戾空不下。", 
            "长谣变雅。", 
            "拚掩户、瑶卮独把。", 
            "灰篆寒、犹有余馨，染袂疑兰麝。", 
            "前度珠灯照夜。", 
            "记双波流盼，春意融冶。", 
            "送钩题帕。", 
            "微风过、细响暗惊檐马。", 
            "仙源近也。", 
            "知几见、露桃开谢。", 
            "残梦回、非雾非烟，刚晓乌啼罢。"
        ], 
        "title": "解语花•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "孤负天街风月好，豆花红上衰灯。", 
            "隔帘有意慰伶俜。", 
            "九霄新雁影，四壁乱蛩声。", 
            "往日欢娱今日梦，管弦何处春城。", 
            "堆床散帙任纵横。", 
            "酒悲还突起，秋病总无名。"
        ], 
        "title": "临江仙•检旧稿感念", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "卷地霜风侵客梦，几回验鬓添愁。", 
            "帘纹如水屋如舟。", 
            "好音鱼浪阔，残篆兽烟浮。", 
            "梦里浑忘筋力减，狂呼击楫中流。", 
            "高天丸月冷于秋。", 
            "山河新旧恨，一笛正当楼。"
        ], 
        "title": "临江仙", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "留取镜中花，云屏低照。", 
            "回首玉台前，宛然嚬笑。", 
            "风静咫波平，万古银河道。", 
            "炼颜后、爪姑犹少。", 
            "呼吸蜃光寒，烟迷远岛。", 
            "四面水楼灯，雨来今少。", 
            "霓羽倚天声，况有平生好。", 
            "悔未住、翠壶终老。"
        ], 
        "title": "蕙清风•大壮和东山，余同作", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "杏雨沾衣时候，去水无波，流光疑湿。", 
            "啼痕红泫，凝艳孕香添色。", 
            "凄凉最是，紫骝嘶遍，悄悄池亭，愔愔坊陌。", 
            "嫩柳才眠又起，万缕拖金，重认游冶踪迹。", 
            "斗草踏青旧事，步尘碎屧余响寂。", 
            "梦里惊鸿影，记秋千来往，曾照晴碧。", 
            "窥人无语，约略燕帘双翼。", 
            "鬓改颜凋巾唾在，盼行云消息。", 
            "似痴似醉，花外空伫立。"
        ], 
        "title": "丹凤吟", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "一年一度桐花冻。独醒翻疑梦。", 
            "伯劳东去燕西飞。惟有啼鹃夹道劝人归。", 
            "高楼望眼长空瞑。笳鼓风前竞。", 
            "隔墙吹送卖饧声。才信客中时节近清明。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "春尽蘅皋路。", 
            "鸣鴂还催谁去。", 
            "风卷晴丝，依依凤台鸳浦。", 
            "情几许。", 
            "林表山眉蹙幕。", 
            "帘底歌唇衔雨。", 
            "会心语。", 
            "只有陈王赋。", 
            "波静游龙欲驻。", 
            "千里轻帆，难追戏流尘步。", 
            "悄回伫。", 
            "一片斜阳烟柳，前日嘶骢来处。"
        ], 
        "title": "下水船•和东山", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "溅泪花开，伤心鸟说，不关春早春迟。", 
            "绿转平芜，高楼惯感单栖。", 
            "夜潮惊散填桥鹊，历星霜、深锁葳蕤。", 
            "步尘香，何处相逢，陌上人归。", 
            "西园染柳熏桃遍，尚残寒料峭，晚雨凄迷。", 
            "难得邻娃，隔花唱彻金衣。", 
            "社前多少飘零燕，怨东风、漫绕空枝。", 
            "尾翛翛，重定新巢，惜取芳时。"
        ], 
        "title": "高阳台", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古木丛祠山径细，野花斑竹黏天际。", 
            "萧瑟峥泓谁可拟。", 
            "墟烟起，家家水驿门斜闭。", 
            "三秋摇落悲游子，一鞭自袅西风里。", 
            "歇马溪桥人乍倚。", 
            "樵夫指，麻姑大好朝来髻。"
        ], 
        "title": "渔家傲  宣城道上", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晴日南徐风景异，蒲帆饱趁春涛驶。", 
            "一片江山千古事。", 
            "同儿戏，伯符志业何曾遂。", 
            "月下租船人咏史，使君大有淩云气。", 
            "满目茫茫愁对此。", 
            "横笛里，妙高台上吹新水。"
        ], 
        "title": "渔家傲  闻西樵方为京口三山之游却寄", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "说鬼谈天矜博异，自循短发无生意。", 
            "醉舞仙仙鸲鹆起。", 
            "深径里，怕窥狂态门须闭。", 
            "何用扊扅嗟百里，吾生自有驱愁计。", 
            "却笑天公烦恼地。", 
            "浑如寐，朝朝只洒花间泪。"
        ], 
        "title": "渔家傲  三月十八雨中，同杜茶村、韩尔铉、黄稚曾过饮钱础日十峰草堂，同用范希文原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜩响才将馀火送，砧声又迫秋情动。", 
            "天上双丸谁播弄。", 
            "閒愁重，人间白发凭伊种。", 
            "一枕瑶妃斟绿瓮，骖鸾翳鹤群真哄。", 
            "觉后匡床无与共。", 
            "真成梦，乱云封却华阳洞。"
        ], 
        "title": "渔家傲 新秋即事和云臣韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晨唤青童沿砌扫，待他一叶占秋早。", 
            "浣取幽墀如镜好。", 
            "秋已到，碧天万斛银潢倒。", 
            "莫使秋光容易老，等閒黄了天涯草。", 
            "静听跳珠荷叶闹。", 
            "临流钓，忘机不怕群鸥恼。"
        ], 
        "title": "渔家傲 新秋即事和云臣韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "太傅千秋存故里，我来削面西风起。", 
            "欲问遗踪何处是。", 
            "傍人指，乱碑没入寒芜里。", 
            "今日江山仍战垒，野花阅尽前朝史。", 
            "儒将雍容能有几。", 
            "休相戏，何如铜雀台前伎。"
        ], 
        "title": "渔家傲  羊流店怀古  叔子故里", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旬日崎岖行左担，征车确荦投山店。", 
            "鲁酒何如愁思酽。", 
            "心情减，白头彩笔浑相赚。", 
            "竟有估帆三四点，枫根也繫斜阳缆。", 
            "新月初黄偏滟滟。", 
            "铺竹簟，笛声快作伊州犯。"
        ], 
        "title": "渔家傲  齐河县", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千顷晴漪皱绿，四围晚髻黏红。", 
            "蛋户鲎帆来海外，犀液龙漦贮月中。", 
            "寒潮打故宫。", 
            "雁叫酸然欲雨，鼍吟砉若成风。", 
            "刘毅宅边堆蔓草，郭璞坟前拥断篷。", 
            "秋江愁杀侬。"
        ], 
        "title": "破阵子  江上作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨夜雏寒侧侧，今晨小雨濛濛。", 
            "屡拟寻花过涧北，屡约听莺到水东。", 
            "心情无那慵。", 
            "丽景偏怜易谢，冶游最惜难逢。", 
            "四百八十南朝寺，二十四番花信风。", 
            "鹃啼催落红。"
        ], 
        "title": "破阵子  拟过竹逸斋前探梅辄因雨阻词以柬之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五更一阵寒偏准，冷焰挑来才半寸。", 
            "无语拨香灰，天应要糁铜街粉。", 
            "怪底霜风紧。", 
            "帘外乌龙眠不稳。", 
            "城河小，结冰犹嫩。", 
            "江梅入旧年，掀破床头残历本。", 
            "岁尽愁难尽。"
        ], 
        "title": "落灯风  冬闺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "弱柳丝丝街前漾。", 
            "正初学、小蛮腰样。", 
            "有隔水红墙，翠楼倒映墙头上。", 
            "听楼内、三弦响。", 
            "恰重经，人已往。", 
            "帽檐斜、倚风凝想。", 
            "只似梦如烟，柳花扑地漫天放。", 
            "寻不出、伊门巷。"
        ], 
        "title": "凤衔杯  偶感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "香红暖翠风吹散。", 
            "依旧在、心头嵌满。", 
            "恰残梦懵腾，墙围青粉谁家馆。", 
            "正隔水、飘歌板。", 
            "柳丝楼，梨花苑。", 
            "雨濛濛、画船归晚。", 
            "剩荠菜连天，檀心娇煞无人管。", 
            "黄了春城一半。"
        ], 
        "title": "凤衔杯  观音山游暮归即景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "架上红鹦鹉，帘边玉辟邪。", 
            "兜娘懒上卓金车。", 
            "鬌𩭏一窝，浓绿未成鸦。", 
            "娆我吹春笛，邀人夜斗茶。", 
            "如今庭院隔天涯。", 
            "记得沿街，一树粉梨花。", 
            "记得花阴微露，几扇绿窗纱。"
        ], 
        "title": "喝火令  偶忆", 
        "type": "词", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月暗兰缸冥，风细花阴冷。", 
            "紫茸帐底拍萧娘，醒。", 
            "醒。", 
            "醒。", 
            "良夜难逢，幽欢可惜，休教酩酊。", 
            "活火初烹茗，宝篆犹生鼎。", 
            "红妆枕畔语檀郎，等。", 
            "等。", 
            "等。", 
            "城上人行，笼中鸟唤，如何便肯。"
        ], 
        "title": "醉春风  艳情", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风约飞红趁，雨涴香泥印。", 
            "春归算隔几多时，近。", 
            "近。", 
            "近。", 
            "挑菜人稀，湔裙节过，卖饧声紧。", 
            "已少寻春分，好把閒愁论。", 
            "那年却记共王郎，韵。", 
            "韵。", 
            "韵。", 
            "丝管精详，宾朋妥帖，心情安顿。"
        ], 
        "title": "醉春风  上巳阴雨忆乙巳暮春与王阮亭主客修禊洗钵池上慨然成咏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "榨就真珠味，泻向玻瓈内。", 
            "劝花花只苦推辞，醉。", 
            "醉。", 
            "醉。", 
            "靥浅潮生，杯浓晕重，恼郎多事。", 
            "满院春深闭，六幅帘垂地。", 
            "抱花花又苦推辞，睡。", 
            "睡。", 
            "睡。", 
            "娇极难胜，困酣难醒，笑郎无谓。"
        ], 
        "title": "醉春风  春日饮远公海棠花下和竹逸作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红老莺偏趁，绿暗窗难认。", 
            "等閒飏起楝花风，闷。", 
            "闷。", 
            "闷。", 
            "妆阁凭殷，舞衫叠黦，玉钗敲璺。", 
            "不放东皇闰，权取榆钱赆。", 
            "送春暂去几时归。", 
            "问。", 
            "问。", 
            "问。", 
            "明岁新年，水边郭外，候伊来信。"
        ], 
        "title": "醉春风  春暮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "既许驱金犊，便合歌黄鹄。", 
            "断肠花，贞女木。", 
            "碧海孤鸾宿。", 
            "嫁箱提上秋坟鬻，蘼芜难绿。", 
            "何必谐花烛，长愿镌冰玉。", 
            "梦中魂，看未熟。", 
            "想像髽而哭。", 
            "夸娥有意扶坤轴，愧他臣仆。"
        ], 
        "title": "麦秀两岐  为周贞女题词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蕃马平沙，六角屏风摺。", 
            "映的的、腮涡红晕颊。", 
            "擘阮砑筝都未惬。", 
            "只把檀槽，粉偎酥贴。", 
            "偶临花蕊样，闲将螺管捻。", 
            "衬几笔、烟条露叶。", 
            "料尔前身枝上蝶。", 
            "乍搯齐纨，燕窥莺踏。"
        ], 
        "title": "侍香金童  题闺秀画扇用湘瑟词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记故人家在，水墅之东。", 
            "荷十里，白濛濛。", 
            "想兔园残雪，尚缀藕塘中。", 
            "偏作态，将腻粉，换香红。", 
            "花隐约，月朦胧。", 
            "此身疑在广寒宫。", 
            "算最难忘得，雨幔烟篷。", 
            "今何夕，人怅望，水连空。"
        ], 
        "title": "献衷心", 
        "type": "词", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "似梦如尘淅淅，乍无还乍有、何时歇。", 
            "夜永三更将绝。", 
            "正值曲巷砧鸣，颓墙蛩咽。", 
            "阵阵罗衾凉彻。", 
            "愁共小屏摺。", 
            "逢白雁北来、和人说。", 
            "说道汉寝唐陵，今夜雨洒丹枫，尽流红血。"
        ], 
        "title": "芭蕉雨  咏秋雨", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "甘泉灵液。", 
            "始自何年辟。", 
            "玉笑珠香无气力。", 
            "留取温馨四溢。", 
            "华清当日何如。", 
            "月明净洗凝酥。", 
            "却喜洞天春暖，还同濯魄冰壶。"
        ], 
        "title": "清平乐·夕诣青龙潭汤池，适一粲者自池中出，华清初洗，春意焕然。戏成一阕赠之（七月二十一日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "翠微招隐处，记携酒，访山灵。", 
            "正听雨樽前，餐霞物外，渐隔红尘。", 
            "同珍。", 
            "清游岁月，只相期、不负百年身。", 
            "留取吟怀依旧，他年来伴松筠。", 
            "芳辰。", 
            "吟袖暂分携，欲语意难伸。", 
            "叹无端小别，愁凝远黛，梦逐飙轮。", 
            "微颦。", 
            "猿惊鹤怨，问何时、重作避秦人。", 
            "待写银钩小字，尺书遥倩江鳞。"
        ], 
        "title": "木兰花慢·赴杭转沪，往视姊，赋此示澄宇，兼辞黄山（七月二十六日）", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "桃华砚，秋水正盈盈。", 
            "曾伴高人吟晚翠，空山明月写幽情。", 
            "片石拟连城。"
        ], 
        "title": "望江南·澄宇以青龙潭漘所得石制一砚，曰桃华砚，书至，制小词二首覆之 其一", 
        "type": "词", 
        "yun": null
    }, 
    {
        "author": "陈家庆", 
        "era": "清", 
        "subtype": null, 
        "text": [
            "桃华砚，黛色杂琼英。", 
            "腕底烟云惊纸贵，夜窗风雨作龙吟。", 
            "掷地有金声。"
        ], 
        "title": "望江南·澄宇以青龙潭漘所得石制一砚，曰桃华砚，书至，制小词二首覆之 其二", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "又染黄金上柳丝。", 
            "春风初转魏王堤。", 
            "啄余鹦粒珠论斛，换后鸾巢玉作枝。", 
            "寻旧梦，验新词。", 
            "宜簪小萼讶红稀。", 
            "林禽一片缠绵语，肠断花阴伫立时。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "浅浅双鸳印碧苔。", 
            "秋千影里旧池台。", 
            "依稀露叶烟条在，辛苦风晨月夜来。", 
            "花作障，酒如淮。", 
            "春前春后费安排。", 
            "谁怜瘦损相思骨，称体新衣未剪裁。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "灵鹊檐前听未真。", 
            "关山万里梦归人。", 
            "杏含红泪难为别，苔绣青钱买得春。", 
            "倾白堕，送黄昏。", 
            "葳蕤不分锁花魂。", 
            "九衢流潦兼旬雨，恻恻残寒昼掩门。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "油碧稀逢陌上车。", 
            "东西劳燕满天涯。", 
            "团圞有愿酬奁镜，哀怨无端诉塞笳。", 
            "零雨过，晚风斜。", 
            "锦帆早晚下三巴。", 
            "窥帘半额高丘女，宛转修蛇感岁华。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "剪淞有梦。三十年前笺管共。", 
            "晦雨鸣鸡。记得杯乾烛跋时。", 
            "东风似虎。劫后春光怀故土。", 
            "小住星轺。不分骑箕上碧霄。"
        ], 
        "title": "减字木兰花•叶楚伧挽词", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "频年漂泊西南后，苔岑久忘同异。", 
            "半折芳馨，千茎鬓雪，携手危阑重倚。", 
            "羁尘暂洗。", 
            "正烟月笼纱，晚天浮霁。", 
            "镜展山屏，向人犹斗旧眉翠。", 
            "番番花信过了，驻骖还认否，觞咏前地。", 
            "树杂莺飞，堂空燕宿，如说人间何世。", 
            "因风皱水。", 
            "怕才息惊涛，又添新泪。", 
            "倦眼慵开，乍逢如梦里。"
        ], 
        "title": "齐天乐•归后半载，波外翁至，执手相劳，喜极而悲", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "风吟露吟。霜侵雪侵。", 
            "晚来庭院愔愔。采寒花自簪。", 
            "琴心妾心。青衿子衿。", 
            "去鸿消息沉沉。自前春到今。"
        ], 
        "title": "四字令•前后遍一二句暗韵，沈雄说", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "飞阁跨空起，凉雨永今宵。", 
            "梦浓便易惊破，帘外一丛蕉。", 
            "钿合金钗犹是，艾纳都梁灰未，魂断若为招。", 
            "自倚侧商调，分付隔墙箫。", 
            "绕枝鹊，栖幕燕，此生劳。", 
            "缟衣绛袂，相望相慰说蘅皋。", 
            "偻指中秋来日，瞥影双星前夕，有路极天遥。", 
            "又恐西风紧，落木下萧萧。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "暮景，画里。", 
            "东去水。", 
            "北归人。", 
            "关山到处愁痕。", 
            "剩乱鸦枯树，送残日孤云。", 
            "风前驻马，变徵有声，谁唱惜余春。", 
            "浮生百年如过客，忘忧几度微醺。", 
            "已素秋天气，况烟霭纷纷。", 
            "寥空望眼未展，往迹历劫休论。"
        ], 
        "title": "临江仙引•北客书来，谱此记之", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "延秋有约，宿雨初开霁。", 
            "门巷未全非，定新巢、当年燕子。", 
            "伶俜十载，唱彻念家山，阑槛外，西流水。", 
            "省识重来意。", 
            "持螯荐酒，宾主东南美。", 
            "泚笔赋星云，玩珠峰、瑞光凝紫。", 
            "茱萸插罢，邻笛一声来，哀乐事，人间世。", 
            "回首西风里。"
        ], 
        "title": "蓦山溪•重九集桃叶渡口酒楼，越翌日闻曹纕蘅讣", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "西风驱过雁。", 
            "问朝昏阴晴，几回经眼。", 
            "旧日旗亭，向酒边慵较，夜寒深浅。", 
            "彩笔谁题，愁未掩、蛛尘蜗篆。", 
            "醉里朱颜，犹是欢逢，鬓霜惊换。", 
            "何处嗷嘈丝管。", 
            "怕幻出春声，梦缘终短。", 
            "咒钵生花，傍绮筵、曾讶岁阑重见。", 
            "黍律初吹，还未有、寻芳莺燕。", 
            "待动何郎诗兴，番风自转。"
        ], 
        "title": "三姝媚", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高城不碍登临眼。", 
            "烟树外、大江如线。", 
            "坐对周遭，山色斜阳变。", 
            "应皱了，观河面。", 
            "野风长，市声远。", 
            "寒碧照、劫尘无算。", 
            "往日诸天，法雨花千瓣。", 
            "色相真耶幻。"
        ], 
        "title": "凤衔杯•登雨花台", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "老生涯线压。", 
            "佳兴少、物候都忘伏腊。", 
            "劳歌自为答。", 
            "买吴丝新绣，能言秋鸭。", 
            "香留玳押。", 
            "信篆心、无负艾纳。", 
            "苦灯昏夜冷，重与唾茸，强起搜箧。", 
            "说甚文章锦样，在手金针，稳身珠衱。", 
            "红遮翠匝。", 
            "交辉处，草花杂。", 
            "算相逢尽有，长安佳丽，罗裙谁认旧褶。", 
            "羡田家最乐，春满罫畦菜甲。"
        ], 
        "title": "瑞鹤仙•有客诵苦恨年年压金线之句，为赋其意", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "浮空雾冷，迎路堠残，山川换了愁色。", 
            "尚有数竿修竹，调饥凤能食。", 
            "繁华地，身是客。", 
            "几梦里、慰人岑寂。", 
            "翠樽共、一片笙歌，舞榭茵籍。", 
            "何事幻钧天，大块文章，光自射奎壁。", 
            "半世步苔垂绂。", 
            "狂吟杜陵宅。", 
            "归来晚，经故陌。", 
            "绕树后、夜乌无迹。", 
            "展青眼、野外遥烽，前度曾识。"
        ], 
        "title": "应天长•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "投老无家又卜居。", 
            "竹头木屑劫灰余。", 
            "定巢犹是频来燕，将子真成暂止乌。", 
            "宵斗酒，昼呼卢。", 
            "十年前事感黄垆。", 
            "中庭翠柏浑无恙，径尺阴成且读书。"
        ], 
        "title": "鹧鸪天•赁庑南冈，为故友郑仲期所筑，抚中庭卉木，忆曩昔唱酬，余怀怆然矣", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "冰纨裁就西风起。香残烛灺银屏底。", 
            "人境冷于霜。菊花犹未黄。", 
            "奇峰天外出。吞吐中宵月。", 
            "西北有高楼。纬啼金井秋。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "风卷海波腥。", 
            "桃李荒荆。", 
            "迷阳有曲梦无程。", 
            "回首可怜歌舞地，如此芜城。", 
            "收汝泪纵横。", 
            "目断遥青。", 
            "孤蟾冷傍乱峰明。", 
            "日暮乡关何处是，野老吞声。"
        ], 
        "title": "浪淘沙•蔡嵩云竹西鸪唱题词", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "衰鬓欹冠慵整。", 
            "残梦春婆醒。", 
            "松菊相依来时径。", 
            "看云起，四边静。", 
            "杯底香醪冷。", 
            "余情寄、琴音诗兴。", 
            "驹光过隙宫槐影。", 
            "风和雨，几回听。"
        ], 
        "title": "归去来•请老后作", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "软红不到，傍凫潭依约，江家庭宇。", 
            "轻薄榆钱飘欲尽，惆怅春归何处。", 
            "清角吹愁，飞车辗梦，三两闲鸥语。", 
            "丛芦高柳，六朝烟水如故。", 
            "临镜螺黛新描，隔城山色，曾湿东风雨。", 
            "晴意雌霓弓样小，帘影阴阴垂暮。", 
            "朱鸟来时，黄鹂啭后，聊共流光住。", 
            "天涯芳草，涨波遮断前路。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "啸台高处登临废，秋烟尚笼堤柳。", 
            "带郭人稀，横舟岸阔，残客重来时候。", 
            "芙蓉渡口。", 
            "又斜日窥帘，片云低岫。", 
            "百卉都腓，径可如见岁寒友。", 
            "湖山吾土信美，买邻金不惜，幽抱轻负。", 
            "鬓雪千茎，丝萦半缕，愁入汀芦塘藕。", 
            "移暄妙手。", 
            "羡丘壑能专，宛然堂构。", 
            "五凤修成，眼中空万有。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "西风几日撼园林，霜压黄花气象森。", 
            "断雁关河伤晚节，寒蛩篱落怨秋阴。", 
            "幽香易入诗人梦，芳讯频惊客子心。", 
            "一度相思一惆怅，斜阳门巷起寒砧。"
        ], 
        "title": "咏菊八首", 
        "type": "律诗", 
        "yun": "侵"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "谁家老圃影横斜，曳杖寻秋感鬓华。", 
            "便拟古梅探雪海，难携片石上星槎。", 
            "重阳野外无停屐，薄暮城头有断笳。", 
            "待得王郎来送洒，陶公三径已开花。"
        ], 
        "title": "咏菊八首", 
        "type": "律诗", 
        "yun": "麻"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "柴桑幽赏对斜晖，处士风流话少微。", 
            "伴我悲秋蛩欲语，替人窥艳蝶先飞。", 
            "东篱题咏名争重，西榭平章愿岂违。", 
            "花与诗人同格调，郊寒岛瘦胜痴肥。"
        ], 
        "title": "咏菊八首", 
        "type": "律诗", 
        "yun": "微"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "寥落秋堂对奕棋，一龛花影佛慈悲。", 
            "金蕤琼蕊安排后，玉甃铜瓶供养时。", 
            "小雨湘帘初梦觉，高风栗里每神驰。", 
            "独于晚节饶清福，泉石偏劳位置思。"
        ], 
        "title": "咏菊八首", 
        "type": "律诗", 
        "yun": "支"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "杖藜携酒上齐山，斜插花枝胜会閒。", 
            "落帽霜华生鬓发，登高云物望乡关。", 
            "陶公已去频搔首，谢傅重来定笑颜。", 
            "莫讶头衔殊冷淡，前身琼苑本清班。"
        ], 
        "title": "咏菊八首", 
        "type": "律诗", 
        "yun": "删"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "采采黄精挂杖头，山南山北几经秋。", 
            "半筐秀色添新味，满把繁英尽浣愁。", 
            "骨格拚教如瘦鹤，江湖何处不饥鸥。", 
            "安能独效灵均意，欲种糇粮偏九州。"
        ], 
        "title": "咏菊八首", 
        "type": "律诗", 
        "yun": "尤"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "青州从事竟无功，酒德新题曲部中。", 
            "满瓮分明凝玉露，一瓢容易醉金风。", 
            "篱边味淡衣宜白，座上香浮友是红。", 
            "益寿从来疑有术，不须佳酿乞仙翁。"
        ], 
        "title": "咏菊八首", 
        "type": "律诗", 
        "yun": "东"
    }, 
    {
        "author": "陈尚恂", 
        "era": "清", 
        "subtype": "七言律诗", 
        "text": [
            "蓦来枫径路逶迤，绘出秋花近野陂。", 
            "落笔自含高世想，披图谁肖傲霜枝。", 
            "冰瓯点缀神先瘦，玉蕊缤纷节不移。", 
            "淡到无言如可读，焚香镇日画帘垂。"
        ], 
        "title": "咏菊八首", 
        "type": "律诗", 
        "yun": "支"
    }, 
    {
        "author": "陈宝箴", 
        "era": "清", 
        "subtype": "七言律诗", 
        "text": [
            "廿年不践匡庐径，读画因君系梦思。", 
            "饷我新泉分瀑布，瀹将春茗助敲诗。", 
            "清流合让支筇客，辟地须寻面壁师。", 
            "安得草堂容设榻，一瓯睡足日高时。"
        ], 
        "title": "谢易实甫赠庐山泉", 
        "type": "律诗", 
        "yun": "支"
    }, 
    {
        "author": "陈宝箴", 
        "era": "清", 
        "subtype": "七言律诗", 
        "text": [
            "远载山泉千里外，胜流高致使人思。", 
            "罂瓶泻口冲寒色，垒块浇胸洗恶诗。", 
            "三峡游踪如昨梦，一瓢陋巷本吾师。", 
            "芒鞋素便青峰下，始是波澜不起时。"
        ], 
        "title": "实甫有和诗叠韵酬之", 
        "type": "律诗", 
        "yun": "支"
    }, 
    {
        "author": "陈宝四", 
        "era": "清", 
        "subtype": null, 
        "text": [
            "举步蹑朝霞，凌空越飞鸟。", 
            "排天万仞高，极目青未了。", 
            "中有巢凤处，一峰瘦更好。", 
            "云岫互吐吞，几莫辨昏晓。", 
            "飒然长风来，山深秋先老。"
        ], 
        "title": "凤岭", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "蒐材于覆军，得士岂能勇。", 
            "纷纷下第人，辇下聚秋蠓。", 
            "长安非我家，道路正汹汹。", 
            "对酒思貂裘，将车愁铁笼。", 
            "开门一客至，下马千言涌。", 
            "要我孱夫笔，佐彼军事冗。", 
            "我方嗒焉丧，闻言三曲踊。", 
            "走告王与钱，壮语相怂恿。", 
            "亦有尼行者，嗫嗫儿女恐。", 
            "人生取快意，失蜀匪望陇。", 
            "儒冠裹人头，终古茧居蛹。", 
            "卷书市鞍辔，僮仆日夜董。", 
            "偕行有三子，通名交揖拱。", 
            "同是毷氉身，相看一笑唪。"
        ], 
        "title": "军行杂咏 其一", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "中州一公子，言事忤当轴。", 
            "京朝久闲冗，阅世屡蒿目。", 
            "一朝动感慨，屏人书奏牍。", 
            "上言垒在郊，主忧臣乃辱。", 
            "中言贼未殄，先臣死犹哭。", 
            "下言诸将帅，往往旧部曲。", 
            "愿借一尺棰，联之若轳辘。", 
            "庶几挽天河，救燎增一掬。", 
            "用酬累世恩，亦为先臣告。", 
            "温诏下中枢，祖筵集华毂。", 
            "急装辞国门，如笴斯赴鹄。", 
            "王臣则匪躬，父书岂徒读。"
        ], 
        "title": "军行杂咏 其二", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "西捻从西来，陕西及山西。", 
            "长驱不留行，躏我燕赵齐。", 
            "析津国南门，到此迥妖旗。", 
            "句河而股海，运河实弦之。", 
            "区中卅余邑，马足纵横驰。", 
            "千里断邮报，击柝闻王畿。", 
            "宫中三圣人，日旰忧烝黎。", 
            "禁旅屯近郊，火器升城陴。", 
            "五城兴团防，列肆谨所讥。", 
            "三方既命将，十道犹徵师。", 
            "防剿各有职，廓清常指期。", 
            "庙谟岂操切，威克今所宜。", 
            "亟当洗赤县，然后靖四陲。"
        ], 
        "title": "军行杂咏 其三", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "日落车班班，言至赵北口。", 
            "连延十二桥，一线穿臣薮。", 
            "滹沱众流汇，畿南北枢纽。", 
            "关门得虎豹，可以一夫守。", 
            "我闻南方兵，臂金缠到肘。", 
            "旗兵一何贫，悬鹑结衣绺。", 
            "荷戈有菜色，翻缘酣豢久。", 
            "战阵固未经，岂足威戎丑。", 
            "居重以驭轻，此语慎非偶。", 
            "濛濛帆入烟，戢戢鱼在笱。", 
            "使者自断饮，为客设村酒。", 
            "我欲讯形势，浦上进渔叟。"
        ], 
        "title": "军行杂咏 其四", 
        "type": "古风", 
        "yun": "有"
    }, 
    {
        "author": "陈宝", 
        "era": "清", 
        "subtype": null, 
        "text": [
            "饮马涉河水，水深当马膝。", 
            "土团练未坚，周垣筑甫毕。", 
            "千里列防戍，岂能寸寸密。", 
            "以我晨星稀，当彼飘风疾。", 
            "捣虚猝莫御，走险逝何及。", 
            "此贼固天亡，翱翔未思出。", 
            "养痈虑终决，执尾忧骤失。", 
            "握奇有竞絿，沈思耿中夕。"
        ], 
        "title": "军行杂咏 其五", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "闻昔咸丰初，有贼林凤祥。", 
            "名王仗天戈，捣之于高唐。", 
            "尔后十余载，未见兵尘扬。", 
            "去年任与赖，隔此河之阳。", 
            "兹土非上腴，颇亦能耕桑。", 
            "枣实大如卵，秫杆高于墙。", 
            "朝墟趁烟火，夕野牧牛羊。", 
            "贼至鹰集抄，兵来鸟鸢翔。", 
            "兵贼互传舍，游散生虫蝗。", 
            "妇稚岂可问，鸡犬尽已殃。", 
            "流人哭暑雨，𣨙尸官道旁。", 
            "皆缘屯堡废，缓急难逃藏。", 
            "坚壁与清野，先病谁储方。", 
            "所以将帅武，不若司牧良。"
        ], 
        "title": "军行杂咏 其六", 
        "type": "古风", 
        "yun": "阳"
    }, 
    {
        "author": "陈宝", 
        "era": "清", 
        "subtype": null, 
        "text": [
            "刚铁截作筒，柔铅煮成豆。", 
            "阴火孕蛇腹，神机啄鸟咮。", 
            "争长轶弓弩，命中洞介胄。", 
            "兹器识利用，夷舶重金购。", 
            "初止一夫敌，把玩秘怀袖。", 
            "近日堂堂师，每配千万副。", 
            "他兵一时废，步伐亦夷授。", 
            "鬼方初猾夏，肇衅在卮漏。", 
            "神州比多故，乘时逞践蹂。", 
            "上赖九庙灵，西獒不复嗾。", 
            "蚩尤至今日，制器亦云富。", 
            "戎心未可启，慎勿示之陋。"
        ], 
        "title": "军行杂咏 其七", 
        "type": "古风", 
        "yun": "宥"
    }, 
    {
        "author": "陈宝", 
        "era": "清", 
        "subtype": null, 
        "text": [
            "得官须得印，握刀须握柄。", 
            "鞭好马亦骄，箭长弓始劲。", 
            "面谀多背憎，貌让乃心竞。", 
            "小水噀不得，逆风呼岂应。", 
            "六辔在人手，安能工纵磬。"
        ], 
        "title": "军行杂咏 其八", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "系马在深闼，剖箱为之槽。", 
            "追鸡忽踏瓦，击豕先趋牢。", 
            "瓶盎尽翻倒，窗棂便摧烧。", 
            "比舍破斧声，誓不遗秋毫。", 
            "醉饱发高唱，裸卧纷爬搔。", 
            "一妇牵出窖，争先起群嚣。", 
            "老冤方惴惴，执爨供刍茭。", 
            "齐俗固强悍，吞恨乌能消。", 
            "每值毕骑过，或伺中途要。", 
            "驱来授畚锸，临穴无一逃。", 
            "所报或匪仇，玉石躯命淆。", 
            "仇杀迭相寻，将怒兵能挑。", 
            "昨日长平坑，今日阿房焦。"
        ], 
        "title": "军行杂咏 其九", 
        "type": "古风", 
        "yun": null
    }, 
    {
        "author": "陈宝", 
        "era": "清", 
        "subtype": null, 
        "text": [
            "流潦不可止，师进𨹄石桥。", 
            "万马行淖中，疲蹄不能骄。", 
            "我身豕负涂，聊作强虫跳。", 
            "雨过日在顶，蕴隆蒸发毛。", 
            "下马不夕食，坐甲犹终宵。", 
            "昨者捷书至，军声为之高。", 
            "刲羊岂不易，预在扃其牢。", 
            "群帅利所获，纷纷探巢。", 
            "莫肯分偏师，留俟半涉要。", 
            "坐令出柙者，假息犹炰炰。", 
            "书生亦咄咄，健剑须横腰。"
        ], 
        "title": "军行杂咏 其十", 
        "type": "古风", 
        "yun": null
    }, 
    {
        "author": "陈宗赋", 
        "era": "清", 
        "subtype": null, 
        "text": [
            "秦政苛残此更兼，归与定省懒开帘。", 
            "问天剋日机谁转，避地经年叹久淹。", 
            "岁晚松筠坚自守，门多桃李盛何嫌。", 
            "淡中滋味殊难得，从古和羹岂外盐。", 
            "叨陪鲤对学庭趋，一字师资当一珠。", 
            "家有含饴期子述，廪无继粟忍庚呼。", 
            "唐诗雅爱吟风杜，汉节坚持嚼雪苏。", 
            "乐育寿宁门下士，斯文能不在兹乎。"
        ], 
        "title": "步陈泮渔夫子原韵", 
        "type": "古风", 
        "yun": null
    }, 
    {
        "author": "陈宗赋", 
        "era": "清", 
        "subtype": null, 
        "text": [
            "原是汾阳驸马支，家声寿考累荣施。", 
            "生尘八载莱芜甑，继晷十年苏子锥。", 
            "群季相亲谐雁序，两帏终养报乌私。", 
            "精通殖传宗司马，巨富成名轶范蠡。", 
            "恒作枌乡贻麦者，曾为萱室窃桃儿。", 
            "垄川商会画团扇，嵩屿学堂买绣丝。", 
            "旭日颁章身上爵，义风锡匾口中碑。", 
            "乐交满座金兰簿，挺秀盈阶玉树芝。", 
            "华夏咸钦三反我，蓬瀛争颂九如诗。", 
            "庚申称兕逢还历，甲子悬弧愧失时。", 
            "四十年前才弱冠，四十岁后过期颐。", 
            "天缘未假韩荆识，也望横洋诵介眉。"
        ], 
        "title": "祝郭春秧先生六十晋一荣庆", 
        "type": "古风", 
        "yun": "支"
    }, 
    {
        "author": "陈宗起", 
        "era": "清", 
        "subtype": null, 
        "text": [
            "贫约性所安，索居独难耐。", 
            "舍业起踟蹰，何处觅良会。", 
            "庭桂冬森森，高可出檐外。", 
            "黄梅正发花，疏拙别有熊。", 
            "欣然与盘桓，游兴忽中怠。", 
            "乃知林栖者，种树有深赖。"
        ], 
        "title": "独居", 
        "type": "古风", 
        "yun": null
    }, 
    {
        "author": "陈宗起", 
        "era": "清", 
        "subtype": null, 
        "text": [
            "出郭见牧童，牵牛下冈去。", 
            "缓步如不前，逢人语絮絮。", 
            "牛饥思美草，且置不遑顾。", 
            "语罢复间间，余情向何处。", 
            "予故无心者，悠然与之遇。", 
            "恐有尘劳人，因兹百感聚。"
        ], 
        "title": "出郭", 
        "type": "古风", 
        "yun": null
    }, 
    {
        "author": "陈宗达", 
        "era": "清", 
        "subtype": "五言绝句", 
        "text": [
            "梦蝶人何在，空馀此地名。", 
            "只今芳草绿，千载有馀清。"
        ], 
        "title": "梦蝶园怀李正青先生 其一", 
        "type": "绝句", 
        "yun": "庚"
    }, 
    {
        "author": "陈宗达", 
        "era": "清", 
        "subtype": "五言绝句", 
        "text": [
            "辞荣趋散地，不谓隐慈云。", 
            "梦思随今古，山僧独闭门。"
        ], 
        "title": "梦蝶园怀李正青先生 其二", 
        "type": "绝句", 
        "yun": null
    }, 
    {
        "author": "陈宗石", 
        "era": "清", 
        "subtype": "七言绝句", 
        "text": [
            "毵毵柳絮春刚去，细雨如丝绿欲流。", 
            "喜得故人新酿熟，挑镫相对竹窗幽。"
        ], 
        "title": "立夏后二日雨中答侯敷文见柬", 
        "type": "绝句", 
        "yun": "尤"
    }, 
    {
        "author": "陈学海", 
        "era": "清", 
        "subtype": "七言律诗", 
        "text": [
            "腾茂循声噪锦官，谁知儒吏铁为肝。", 
            "狼烽直促青萍吼，马革凭收玉骨残。", 
            "一片忠心丹化碧，九重恩诏纸回鸾。", 
            "独嗟瘴雨蛮烟外，昔岭飞霜六月寒。"
        ], 
        "title": "恭读理斋常先生殉节录书后", 
        "type": "律诗", 
        "yun": "寒"
    }, 
    {
        "author": "陈学洙", 
        "era": "清", 
        "subtype": null, 
        "text": [
            "君子畏幽独，大廷乃敢言。", 
            "小人詟稠众，衾影不可扪。", 
            "绳尺君子心，之死靡所夺。", 
            "脂韦小人态，临难思苟活。", 
            "譬如丹山凤，煌煌世之仪。", 
            "蛇蝎藏阴房，白日难逞威。", 
            "又如青松枝，经霜不渝色。", 
            "厌彼荆棘繁，剪伐何足恤。", 
            "缁素既异染，珷瑜仅同形。", 
            "泻水一器中，当辨渭与泾。"
        ], 
        "title": "君子行", 
        "type": "古风", 
        "yun": null
    }, 
    {
        "author": "陈学洙", 
        "era": "清", 
        "subtype": null, 
        "text": [
            "羁人百忧集，烦乱不能理。", 
            "观空息群妄，淡泊对流水。", 
            "檐端噪乾鹊，何事聒吾耳？", 
            "南国贤书来，邮骑持片纸。", 
            "解额六十三，有汝名在里。", 
            "大江亘南北，锁闱万余士。", 
            "高才动沦落，老至常拊髀。", 
            "流年烁筋骨，饮恨积块垒。", 
            "汝年弱冠馀，腹未饱经史。", 
            "不遇何足叹，得之亦偶尔。", 
            "忆汝周岁时，呱呱而索乳。", 
            "汝母躬抚育，一夜常数起。", 
            "抱置大母前，呼名辄唯唯。", 
            "姑妇相视笑，吾宗有孙子。", 
            "安得若长成，读书取青紫。", 
            "斯言宛昨日，逝者已如彼。", 
            "伤哉泉下人，不及亲见此。", 
            "吾衰久于役，蹙蹙靡所止。", 
            "膝下无他儿，举目惟在汝。", 
            "幸汝名稍成，使我心窃喜。", 
            "会须览皇都，贻书趣行李。"
        ], 
        "title": "阅省试录见璋儿名喜而作此", 
        "type": "古风", 
        "yun": null
    }, 
    {
        "author": "陈学洙", 
        "era": "清", 
        "subtype": null, 
        "text": [
            "去年夏雨，淫淫不息。", 
            "今年无雨，赤日如炙。", 
            "日如炙，旦至晡。", 
            "土既裂，苗皆枯。", 
            "去年食米，今年食麦。", 
            "麦贱米贵，五斗换石。", 
            "食麦犹可，无麦则那。", 
            "东田西田戽水归，筋酸骨痛腹更饥。", 
            "天不雨，田无水。", 
            "禾不生。", 
            "侬亦死。"
        ], 
        "title": "忧旱谣", 
        "type": "古风", 
        "yun": null
    }, 
    {
        "author": "陈学泗", 
        "era": "清", 
        "subtype": "七言律诗", 
        "text": [
            "闻道仙都白玉坛，东来灵气郁瓒岏。", 
            "天回青眼三千里，路上云霄五十盘。", 
            "终古儿孙朝岱帝，当年碑版肃祠官。", 
            "浮踪误我登临约，苍翠何时得饱看？"
        ], 
        "title": "望岳二首 其一", 
        "type": "律诗", 
        "yun": "寒"
    }, 
    {
        "author": "陈学泗", 
        "era": "清", 
        "subtype": "七言律诗", 
        "text": [
            "天孙列岳翠为屏，共说天门走百灵。", 
            "沧海一杯高顶白，齐州九点暮烟青。", 
            "芝童不信来尘壒，羽盖虚疑出杳冥。", 
            "安得身轻似黄鹄，洗头池畔摘寒星。"
        ], 
        "title": "望岳二首 其二", 
        "type": "律诗", 
        "yun": "青"
    }, 
    {
        "author": "陈学泗", 
        "era": "清", 
        "subtype": "七言律诗", 
        "text": [
            "巨浸东南力未苏，万家饥鹄不胜呼。", 
            "中丞欲请敖仓粟，司谏先陈郑侠图。", 
            "漫议补苴停转运，最怜剜肉赐全租。", 
            "春来县吏敲门早，试问三农一饱无？"
        ], 
        "title": "纪事二首 其一", 
        "type": "律诗", 
        "yun": "虞"
    }, 
    {
        "author": "陈学泗", 
        "era": "清", 
        "subtype": "七言律诗", 
        "text": [
            "衮龙新幸柏梁台，供奉传呼走马来。", 
            "共荐长卿能作赋，可知汉武最怜才。", 
            "银鱼学士绯袍夺，紫袖昭容绣牍裁。", 
            "多少兔园词客老，空依北斗望蓬莱。"
        ], 
        "title": "纪事二首 其二", 
        "type": "律诗", 
        "yun": "灰"
    }, 
    {
        "author": "陈学泗", 
        "era": "清", 
        "subtype": "七言律诗", 
        "text": [
            "侧身天地竟何之，记室才高数独奇。", 
            "愤到《渔阳》聊骂坐，狂来北海任呼儿。", 
            "一抔已没蛟龙窟，千古谁怜《鹦鹉词》？", 
            "欲采江蓠迷处所，暮烟洲渚水瀰瀰。"
        ], 
        "title": "鹦鹉洲吊古", 
        "type": "律诗", 
        "yun": "支"
    }, 
    {
        "author": "陈学典", 
        "era": "清", 
        "subtype": "七言律诗", 
        "text": [
            "霸国江山误一颦，屟廊娃馆久灰尘。", 
            "悬门徒抉观兵眼，舞市空怜看鹤人。", 
            "明月湾虚寒野橘，垂虹桥断冷秋莼。", 
            "莫听山寺夜钟落，湖水长流今古春。"
        ], 
        "title": "姑苏怀古", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轻暖轻寒时节，东风将柳絮、搓香雪。", 
            "暗惹翠蛾千结。", 
            "绝似细雨红桥，情人乍别。", 
            "绿窗花影半摺，待折未曾折。", 
            "尽草上轻狂、双黄蝶。", 
            "乱扑著雨和烟，搅得今岁韶光，不成三月。"
        ], 
        "title": "芭蕉雨  春雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "日午绛云烘墨，渴乌偏掉尾、威胡赫。", 
            "一霎溪风凉激。", 
            "谁取十万冰弦，辊来霹雳。", 
            "急雨琤琮裂帛，万瓦战金铁。", 
            "轰馀怒犹思、坏墙壁。", 
            "此际白苧凉衫，独上快阁临风，须如猬磔。"
        ], 
        "title": "芭蕉雨  骤雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淡荡刺梅园，被紫蝶、成团勾去。", 
            "杂花眠砌，雏莺梳院，赤栏银井，想经昨夜，一场新雨。", 
            "门外天寒如许。", 
            "小楼上、有人知否。", 
            "断无消息，可胜惆怅，两层门内，惟闻弦响，枨枨不住。"
        ], 
        "title": "辊绣毬  纪游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜色凉千顷。", 
            "携笛簟、依金井。", 
            "辘轳清冷。", 
            "一天松籁，半规晶饼。", 
            "慢泻流光，渐映素瓷绿茗。", 
            "微茫杳冥。", 
            "水廊外、风荷整。", 
            "阑干碎拍，旧游何处，瑶京路永。", 
            "簸满空庭，帘影树影鬓影。"
        ], 
        "title": "品令  夏夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "赵北燕南多驿路。", 
            "见一带、霜红树。", 
            "又天外乱山青可数。", 
            "丛台也，知何处。", 
            "雀台也，知何处。", 
            "一鞭袅袅临官渡。", 
            "雁叫酸如雨。", 
            "尽古往今来誇割据。", 
            "漳水也，东流去。", 
            "淇水也，东流去。"
        ], 
        "title": "酷相思  冬日行彰德卫辉诸处马上作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜂黄褪了，争上枝头簇。", 
            "嫩蕊成丛蒙涧竹，覆遍书窗小屋。", 
            "揉入红槽碎珠续，", 
            "压醅熟。", 
            "萧疏乱秋菊。", 
            "引柔蔓，暗香触。", 
            "月昏黄、料尔伤幽独。", 
            "折上鍊师，通明冠子，雅称厌禳装束。"
        ], 
        "title": "淡黄柳  道院中见黄木香词以咏之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旧营梅舍，不见些梅也。", 
            "今朝真见梅精嫁。", 
            "看藓铺铁鬣，并石绣铜柯，黛色成围，涛声暗泻。", 
            "癖处疑颠，狂来相诧。", 
            "说此乐、甚于仆射。", 
            "撚横枝微嗅，何必待花开，香已在、枕棱窗罅。"
        ], 
        "title": "玉梅令  南耕所葺书舍，颜曰梅庐。昨始移得古梅一株，遽以誇我，走笔戏柬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "禅房甚绮，有粉英娇倚。", 
            "连宵雨、几枝临水。", 
            "恰小停响屐，檐隙已微红，纱窗日影，顿添半指。", 
            "茶鎗酒灶，都饶名理。", 
            "只轩外、怕东风起。", 
            "嘱成团香雪，休去舞春城，须片片、堕金尊里。"
        ], 
        "title": "玉梅令  同云臣诸子过放庵禅院看梅时积雨新霁", 
        "type": "词", 
        "yun": "纸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老去江东，拚向渔樵寄傲。", 
            "问何为、冲炎席帽。", 
            "年年作苦杂佣保，赤日红尘，怕相嘲程晓。", 
            "想西溪草堂，雨杉烟筱。", 
            "傍苔阴、置笔床茶灶。", 
            "晚凉濯足欹湖，恰估船笛响，风定菱丝袅。"
        ], 
        "title": "锦缠道  将发玉峰寄纬云弟村居", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红叶攒天，烘得柴门如醉。", 
            "板桥南、昏鸦成队。", 
            "遥村界得寒林碎，一派疏罾，更绕遥村背。", 
            "夕照炫红黄，半陂明晦。", 
            "且停船、荻花以内。", 
            "被沙禽唤起西风，激千层银沫，乱把晴矶碓。"
        ], 
        "title": "锦缠道  冬日溪行", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小似香囊，空于湘水，映疏萤、纱痕逾翠。", 
            "墨花几幅，面面小徐熙，凉夜戏。", 
            "茉莉梢头轻缀。", 
            "频吹难灭，不剔长鲜，耿耿处、无情有思。", 
            "楼昏月黑，嫌煞烛笼明，冰簟底。", 
            "窥见一星星事。"
        ], 
        "title": "厌金杯  戏咏萤灯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "房栊潇洒，狸奴嬉戏檐下。", 
            "睡熟蝶裙儿，皱绡衩。", 
            "梅已谢，撒粉英一把，将伊惹。", 
            "正风光艳冶。", 
            "寻春逐队，小楼窜响鸳瓦。", 
            "花娇柳奼。", 
            "向画廊眠藉，低撼轻红架。", 
            "鹦鹉怕，唤玉郎悄打。"
        ], 
        "title": "垂丝钓  戏咏猫", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "烟样罗裯，月样银钩。", 
            "人立处、风景全幽。", 
            "谁将纨扇，细写风流。", 
            "有一分水，一分墨，一分愁。", 
            "天街似水，迢迢凉夜，十年前、事上心头。", 
            "双飘裙带，曾伴新秋。", 
            "在那家庭，那家院，那家楼。"
        ], 
        "title": "行香子  为李武曾题扇上美人同弟纬云赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "垒石支泉，架壑招烟。", 
            "小桥外、老屋斜川。", 
            "洁何忍唾，静欲成眠。", 
            "恰半栏花，数陂竹，一湖莲。", 
            "距村背郭，嶒泓萧瑟，似蜗庐、又似渔船。", 
            "无冬无夏，非陌非阡。", 
            "尽昼呼卢，朝说剑，夜鸣弦。"
        ], 
        "title": "行香子  同岵云上人鲁望弟过徐氏园亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红树槎枒，绿水周遮。", 
            "荡舟回、水驿烟斜。", 
            "一樽似梦，万事如麻。", 
            "叹吾衰也，行不得，住为佳。", 
            "极天烽火，依然此地，小楼前、人戴黄花。", 
            "船头侧听，不是悲笳。", 
            "是前溪口，新月底，拨琵琶。"
        ], 
        "title": "行香子  回舟即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春酲未析三更后。", 
            "橙片切、莼丝糅。", 
            "食品厨娘偏解斗。", 
            "滑应凝盌，松难胜齿，几瓣嫣红透。", 
            "金刀小向霜天剖。", 
            "越衬出、春纤消瘦。", 
            "捧处红糟先欲溜。", 
            "小姬无语，老饕狂叫，把与梅同嗅。"
        ], 
        "title": "青玉案  咏糟蛏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "击鲜海错金盘泻。", 
            "绝称是、春寒夜。", 
            "轻点吴酸魂已化。", 
            "和酥为卤，带脂成酿，二月花前榨。", 
            "生平斫鲙兼行炙。", 
            "枉行遍、屠门蟹舍。", 
            "风味似伊休论价。", 
            "差宜下酒，雅堪斗茗，携向江南诧。"
        ], 
        "title": "青玉案  咏油车螯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半笼春水溶如镜。", 
            "早倾向、金盘净。", 
            "一片空明娇掩映。", 
            "霜鬐半呷，雪肌半挺，似带春酲病。", 
            "寻常虾菜空相竞。", 
            "谁解得、高阳心性。", 
            "细忆风姿心自省。", 
            "十分酒气，三分生气，羞与侯鲭并。"
        ], 
        "title": "青玉案  咏醉白虾", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梯空架就羊肠路。", 
            "领俊鹘、穿烟去。", 
            "窗豁正当山破处。", 
            "天风澒洞，吹完今古，只剩龙窝住。", 
            "松毛纯碧腾猩鼠。", 
            "下嵌寒潭瘦蛟舞。", 
            "老树得风都作语。", 
            "半床泉气，一帘山雾，晴昼家家雨。"
        ], 
        "title": "青玉案  移寓积翠阁用艺香词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风窗冰椀谁消暑。", 
            "记百颗、堆盘处。", 
            "掬罢盈盈娇欲语。", 
            "轻明晶透，芳鲜圆绽，小摘西山雨。", 
            "长安万事俱尘土。", 
            "惟有高情难忘汝。", 
            "暗想风姿奚似许。", 
            "爽疑燕筑，醇如刁酒，滑类华清乳。"
        ], 
        "title": "青玉案  夏日怀燕市葡萄", 
        "type": "词", 
        "yun": null
    }, 
    {
        "author": "陈学洙", 
        "era": "清", 
        "subtype": "七言绝句", 
        "text": [
            "满地风尘急暮笳，归程好觅渡江槎。", 
            "故园兄弟如相问，只道征夫不忆家。"
        ], 
        "title": "送倬云南还二首 其一", 
        "type": "绝句", 
        "yun": "麻"
    }, 
    {
        "author": "陈学洙", 
        "era": "清", 
        "subtype": "七言绝句", 
        "text": [
            "纸窗矮屋似僧龛，春去春来总不堪。", 
            "忽见桃花红映面，一时回首望江南。"
        ], 
        "title": "送倬云南还二首 其二", 
        "type": "绝句", 
        "yun": "覃"
    }, 
    {
        "author": "陈学洙", 
        "era": "清", 
        "subtype": "七言绝句", 
        "text": [
            "族蝶金泥杳不存，空箱颠倒月黄昏。", 
            "牛衣一挂浑无恙，犹有当时对泣痕。"
        ], 
        "title": "悼内二首 其一", 
        "type": "绝句", 
        "yun": "元"
    }, 
    {
        "author": "陈学洙", 
        "era": "清", 
        "subtype": "七言绝句", 
        "text": [
            "纱窗曾弄管斑斑，剩粉残脂次第删。", 
            "略记红笺留片语，一钩新月照愁颜。"
        ], 
        "title": "悼内二首 其二", 
        "type": "绝句", 
        "yun": "删"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "万壑千峰绕玉山，插云谁驾月梯攀。", 
            "台垣四季多灾气，讶对终南雪一团。"
        ], 
        "title": "玉山", 
        "type": "绝句", 
        "yun": null
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "履险曾传虎尾滩，沙泥浊涌水奔湍。", 
            "黄河亦有澄清日，真比包公一笑难。"
        ], 
        "title": "虎尾溪", 
        "type": "绝句", 
        "yun": "寒"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "山势排空一望遥，天然点缀笔难描。", 
            "谁将玉笋林林立，都把瑶簪插九霄。"
        ], 
        "title": "九十九峰", 
        "type": "绝句", 
        "yun": "萧"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "品茶谁谱水沙连，辟暑亦供石鼎煎。", 
            "廿四社番阿堵处，追幽凿险利无边。"
        ], 
        "title": "水沙连", 
        "type": "绝句", 
        "yun": "先"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "自从仓颉创成形，挽石何如识一丁。", 
            "珍重炉灰勤检拾，更将鼓吹乞河灵。"
        ], 
        "title": "字灰", 
        "type": "绝句", 
        "yun": "青"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "接陌连阡看落花，油车赖此利生涯。", 
            "调羹普济通商旅，灯火辉煌照万家。"
        ], 
        "title": "生油", 
        "type": "绝句", 
        "yun": "麻"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "剥枣忙时研蔗浆，荒郊设廍远闻香。", 
            "白如玉液红如醴，南北商通利泽长。"
        ], 
        "title": "蔗糖", 
        "type": "绝句", 
        "yun": "阳"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "千竿绿竹势参天，四面围青色倍妍。", 
            "寄与村中君子语，猗猗数字勿忘筌。"
        ], 
        "title": "竹围", 
        "type": "绝句", 
        "yun": "先"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "茅草垂檐竹作栌，数椽结搆亦工夫。", 
            "海天风景犹淳朴，好写豳风一幅图。"
        ], 
        "title": "草屋", 
        "type": "绝句", 
        "yun": "虞"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "岁稔时平乐事多，迎神赛社且高歌。", 
            "哓哓锣鼓无音节，举国如狂看火婆。"
        ], 
        "title": "车鼓", 
        "type": "绝句", 
        "yun": "歌"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "高阁凭空跨市墟，牲粢罗列纸旗纾。", 
            "健儿学得飞腾法，斗捷争先号抢孤。"
        ], 
        "title": "抢孤", 
        "type": "绝句", 
        "yun": null
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "雅化涵濡数百年，异言异服喜新鲜。", 
            "墓庐田亩无迁徙，同井依稀古道传。"
        ], 
        "title": "番社", 
        "type": "绝句", 
        "yun": "先"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "为谋家室结潘杨，花果槟榔满彩筐。", 
            "祝罢无违偕老愿，双双携手咏同行。"
        ], 
        "title": "牵手", 
        "type": "绝句", 
        "yun": "阳"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "鲜叶流丹似饮醇，盘堆手捧藉相亲。", 
            "却嗤年少瓠犀女，化尽蛮方乌齿人。"
        ], 
        "title": "槟榔", 
        "type": "绝句", 
        "yun": "真"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "打马燃时月已沉，一枝动费十馀金。", 
            "纵然莲炬难相拟，却胜松脂与竹心。"
        ], 
        "title": "打马", 
        "type": "绝句", 
        "yun": "侵"
    }, 
    {
        "author": "陈学圣", 
        "era": "清", 
        "subtype": "七言绝句", 
        "text": [
            "房子包金似斗圆，菩提树上摘来鲜。", 
            "香甜若供伊蒲塞，合有沙门一味禅。"
        ], 
        "title": "波罗密", 
        "type": "绝句", 
        "yun": "先"
    }, 
    {
        "author": "陈季同", 
        "era": "清", 
        "subtype": "七言律诗", 
        "text": [
            "忆从海上访仙踪，今隔蓬山几万重。", 
            "蜃市楼台随水逝，桃源天地付云封。", 
            "怜他鳌戴偏无力，待到狼吞又取容。", 
            "两字亢卑浑不解，边氛从此正汹汹。"
        ], 
        "title": "吊台湾 其一", 
        "type": "律诗", 
        "yun": "冬"
    }, 
    {
        "author": "陈季同", 
        "era": "清", 
        "subtype": "七言律诗", 
        "text": [
            "金钱卅兆买辽回，一岛如何付劫灰。", 
            "强谓弹丸等瓯脱，却教锁钥委尘埃。", 
            "伤心地竟和戎割，太息门因揖盗开。", 
            "聚铁可怜真铸错，天时人事两难猜。"
        ], 
        "title": "吊台湾 其二", 
        "type": "律诗", 
        "yun": "灰"
    }, 
    {
        "author": "陈季同", 
        "era": "清", 
        "subtype": "七言律诗", 
        "text": [
            "鲸鲵吞噬到鲲身，渔父蹒跚许问津。", 
            "莫保屏藩空守旧，顿忘唇齿藉维新。", 
            "江山触目囚同泣，桑梓伤心鬼与邻。", 
            "寄语赤崁诸故老，海桑历劫亦前因。"
        ], 
        "title": "吊台湾 其三", 
        "type": "律诗", 
        "yun": "真"
    }, 
    {
        "author": "陈季同", 
        "era": "清", 
        "subtype": "七言律诗", 
        "text": [
            "台阳非复旧衣冠，从此威仪失汉官。", 
            "壶峤居然成弱水，海天何计挽狂澜。", 
            "谁云名下无虚士，不信军中有一韩。", 
            "绝好湖山今已矣，故乡遥望泪阑干。"
        ], 
        "title": "吊台湾 其四", 
        "type": "律诗", 
        "yun": "寒"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "浊酒能温旧雨情。", 
            "十年前事话伶俜。", 
            "锥囊脱颖文峰塔，画出江干雾里城。", 
            "容待腊，意悭晴。", 
            "几时柳暗带花明。", 
            "朝朝曳杖南山路，庾信文章老更成。"
        ], 
        "title": "鹧鸪天•重游渝州，喜晤西溪，次见赠原韵", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "看花雾里重开眼。", 
            "抛断了、压衣金线。", 
            "一卧沧江，谁道相逢晚。", 
            "依旧是，庐山面。", 
            "草堂深，市尘远。", 
            "寒漏转。", 
            "晓筹添算。", 
            "待展琼枝，玉蕊春心瓣。", 
            "净洗烟云幻。"
        ], 
        "title": "凤衔杯•寔父和我雨花台韵，寄词见招，却报", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "遥岑露爽，斜照破阴，秋英未改佳色。", 
            "惠我素笺稠叠。", 
            "场苗劝驹食。", 
            "槃阿地，沧海客。", 
            "市未远，顿殊喧寂。", 
            "笑相遇、驿置樽开，野径苔藉。", 
            "残梦尚依稀，泪炬宵阑，孤愤醉呵壁。", 
            "问字暂留车辙。", 
            "愔愔子云宅。", 
            "沙痕浅，桥下陌。", 
            "倚驷马、漫寻题迹。", 
            "似帘底、语燕频来，芳信能识。"
        ], 
        "title": "应天长•信宿平居话旧，和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "轻舟荡漾烟光里。蓉裳荇带骄罗绮。", 
            "隔岸一声歌。袜尘生素波。", 
            "青荷持作镜。花面交相映。", 
            "短梦羡鸳鸯。西风今夕凉。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寿客精神。", 
            "西风帘外，几度朝昏。", 
            "骨换丹成，回灯就影，带雨移根。", 
            "霜边多少春痕。", 
            "任澹澹、无言似人。", 
            "不厌相看，蓉城秋锦，玉垒晴云。"
        ], 
        "title": "柳梢青•赋菊，赠华阳朱懋先", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "绛衣玉骨。", 
            "几酽寒自忍，徘徊明月。", 
            "步绮稀逢，香海而今已如雪。", 
            "休恨寻春较晚，风外笛、江城吹彻。", 
            "算翠禽、毕竟多情，邀我入仙阙。", 
            "交映苔蹊蕙磴，似人半醉醒，茶韵娇绝。", 
            "不掩清光，夹道烟岚，静里溪流千折。", 
            "相将一试山泉味，又咳唾、纷飞琼屑。", 
            "指两三、含萼桃枝，后约阮郎先结。"
        ], 
        "title": "暗香疏影•讨春汪山，梅已半残，山茶初绽，循清水溪而返", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "候火新槐，轻烟散入，几家帘户。", 
            "韶华逝水，转瞬落红如雨。", 
            "有频年、定巢燕来，乍逢久别呢喃语。", 
            "相杏花巷陌，青帘风飐，那时行旅。", 
            "朝暮。", 
            "曾经处。", 
            "恣斗胜分曹，雉枭格五。", 
            "摩挲醉眼，万里飞云无侣。", 
            "草萋萋、堤柳自青，远筝夜急肠断否。", 
            "愿啼鸪，为我留春，永日谐觞俎。"
        ], 
        "title": "锁窗寒•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "满地月明如昼。回首。", 
            "望江南。故人千里断消息。", 
            "天碧。水拖蓝。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "铜驼陌上晓烟浮。", 
            "凝碧池边晚雨收。", 
            "九十芳韶谁解惜，连年舒腊又零秋。"
        ], 
        "title": "杨柳枝九首 其一", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "狼藉东风半雨晴。", 
            "江南多少乱飞莺。", 
            "短条折尽长亭晚，知唱阳关第几声。"
        ], 
        "title": "杨柳枝九首 其二", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "带雨移根著意栽。", 
            "两行阴里素馨开。", 
            "晴光长忆龙池水，曾照宫腰瘦影来。"
        ], 
        "title": "杨柳枝九首 其三", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "笛声飞上最高楼。", 
            "梦里辽西断昔游。", 
            "春水一奁金万缕，几回天际误归舟。"
        ], 
        "title": "杨柳枝九首 其四", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "树犹如此我何堪。", 
            "往事依依种汉南。", 
            "到底庾愁消不得，西风一夕怆江潭。"
        ], 
        "title": "杨柳枝九首 其五", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "玉门消息怨春迟。", 
            "羌笛风前有所思。", 
            "输与酒旗歌板地，柔荑先见向西枝。"
        ], 
        "title": "杨柳枝九首 其六", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "罨溪妆阁锁春寒。", 
            "眉样谁描月子弯。", 
            "不信小蛮新罢舞，三眠三起画中看。"
        ], 
        "title": "杨柳枝九首 其七", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "依旧烟笼十里堤。", 
            "曲池弥望草萋萋。", 
            "多情为我歌金缕，半属城乌半埭鸡。"
        ], 
        "title": "杨柳枝九首 其八", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "金粉楼台梦里归。", 
            "年时染汁上春衣。", 
            "而今只有花如雪，化作流萍不肯飞。"
        ], 
        "title": "杨柳枝九首 其九", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "翠钿玉钗寒颤。人面。", 
            "小桃红。别情春思两无奈。", 
            "回睐。背东风。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "曲阑花影春昼午。", 
            "乳莺啼树。", 
            "遏云歌，回雪舞。", 
            "画堂甚处。", 
            "白门寥落意多违。", 
            "几时归。"
        ], 
        "title": "蕃女怨", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "镜花奁月池岸路。", 
            "非烟非雾。", 
            "鬓边蝉，钗上凤。", 
            "相逢如梦。", 
            "梦中山枕隐浓妆。", 
            "郁金堂。"
        ], 
        "title": "蕃女怨", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "烟漠漠，草离离。", 
            "巷口斜阳，谢堂而今无燕飞。", 
            "一春须有忆人时。", 
            "刺桐花落尽，鹧鸪啼。"
        ], 
        "title": "遐方怨", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高阁临江，岸隔云连，山屏镜开。", 
            "问人生几见，青芜变海，春光依旧，红药翻阶。", 
            "清水溪边，文峰塔下，裙屐年时揽胜来。", 
            "空中语，甚张霄成幄，有酒如淮。", 
            "池台。", 
            "半掩风埃。", 
            "向老地、荒天倦眼揩。", 
            "但濠梁托兴，观鱼知乐，华亭引唳，与鹤为侪。", 
            "万事由天，一闲放我，石上题诗扫绿苔。", 
            "心安处，即只园舍卫，弱水蓬莱。"
        ], 
        "title": "沁园春", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "笼柳堤烟，过墙淮月，寄情今古悠悠。", 
            "径开三益，松菊几番秋。", 
            "琴趣无弦有会，新声播、山晚青留。", 
            "烟波外，连绵不断，天北是神州。", 
            "云浮。", 
            "游子意，秦关万里，终日凝眸。", 
            "溯书光藜杖，机影灯篝。", 
            "无恙春晖寸草，归期阻、清渭东流。", 
            "桄榔下，鹩枝偶托，重赋仲宣楼。"
        ], 
        "title": "满庭芳•怀霍松林羊城", 
        "type": "词", 
        "yun": "尤"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "池蓉媚晚，岩桂孕秋，丹砂炼汝颜色。", 
            "暗许蠹鱼同乐，神仙字三食。", 
            "沧波路，谁主客。", 
            "似闭雨院梨春寂。", 
            "送归棹、七二丁沽，海上尘籍。", 
            "无恙旧吟身，剑气珠光，悬象应东壁。", 
            "坐对溜霜柯，叶森森，锦官宅。", 
            "千丝柳，怀御陌。", 
            "数载酒、听莺踪迹。", 
            "罨溪影、短鬓婆娑，临镜重识。"
        ], 
        "title": "应天长•仲坚寄示苦雨词，依原和清真韵奉怀，并以寿之", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "玉露金风，等闲换、人间秋色。", 
            "凭问讯、就荒三径，绿芜阴积。", 
            "擎盖雨中荷几尺，曳声枝上蝉无力。", 
            "甚已凉、天气未寒时，难将息。", 
            "流不转，支机石。", 
            "归何计，浮槎客。", 
            "况乡心同处，可怜今夕。", 
            "千里火云山烧赤，一畦菰米波沉黑。", 
            "谢草蛩、还伴老吟身，高楼侧。"
        ], 
        "title": "满江红•己丑立秋", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "眼前又、荒波断梗，蔓草颓堞。", 
            "霜角清音渐发。", 
            "霓裳曼舞顿阕。", 
            "自陌上花时春绪结。", 
            "晚风路、百转千折。", 
            "甚燕子、辞巢尚能语，芳尘竟辽绝。", 
            "嘈切。", 
            "为谁怨写空阔。", 
            "正岸苇、萧萧沙痕净，缥缈孤雁咽。", 
            "嗟旦暮悲愉，人境全别。", 
            "泪涌易竭。", 
            "临镜屏、聊伴窥帘寒月。", 
            "残画螺青山层叠。", 
            "方壶小、世情未歇。", 
            "片云吐、倾天疑补缺。", 
            "梦中见、碧海澄秋，万窍寂，明霞拥佩歌回雪。"
        ], 
        "title": "浪淘沙慢•和清真", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "记人生乐事，无雨无风，去年重九。", 
            "亲结萸囊，更簪花盈首。", 
            "老屋东西，乍来胥宇，分岁寒相守。", 
            "谢草微吟，陶篱有托，不堪怀旧。", 
            "满眼青山绿水，还是景物关情，雉梁三嗅。", 
            "南鹊孤飞，绕道旁疏柳。", 
            "有梦持螯，对菊幽赏，未笑逢开口。", 
            "万里寻声，秋坟诗唱，酹君清酎。"
        ], 
        "title": "醉蓬莱", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "待得春来，几许轻娇薄媚。", 
            "浑无恙、寒泉风味。", 
            "三更月上，漫孤枝愁倚。", 
            "窥洞钥、仙风宛然吹袂。", 
            "素面承恩，绛绡贮泪。", 
            "闲相伴、画堂醒醉。", 
            "秋心雨证，有壶中天地。", 
            "应不数、寻常万千红紫。"
        ], 
        "title": "殢人娇", 
        "type": "词", 
        "yun": null
    }, 
    {
        "author": "陈学洙", 
        "era": "清", 
        "subtype": "五言律诗", 
        "text": [
            "不敢垂双泪，孤怀自黯然。", 
            "恐添慈母念，那免病妻怜。", 
            "书札从人寄，家庭赖汝贤。", 
            "归心倘可遂，应得在春前。"
        ], 
        "title": "别弟", 
        "type": "律诗", 
        "yun": "先"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "望里烟生雉堞低，滕阳城外草萋迷。", 
            "井田旧业安征税，淳朴遗风厌鼓鼙。", 
            "青杏园林禽上下，绿杨村舍水东西。", 
            "此中乡土殊堪乐，莫惜从容驻马蹄。"
        ], 
        "title": "行次滕县", 
        "type": "律诗", 
        "yun": "齐"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "万里风烟古北平，萧萧牧马遍龙城。", 
            "旌旗晓接长杨苑，刁斗宵催细柳营。", 
            "辇下公卿多结客，市中屠狗亦成名。", 
            "儒冠拓落知何事，自笑江东一步兵。"
        ], 
        "title": "燕京杂咏三首 其一", 
        "type": "律诗", 
        "yun": "庚"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "帝城高接太微垣，龙虎蟠回势欲鶱。", 
            "关镇居庸当北面，河流沧海抱中原。", 
            "葡萄翠色来安邑，騄駬花鬃出大宛。", 
            "正是金舆巡幸后，九重无事只临轩。"
        ], 
        "title": "燕京杂咏三首 其二", 
        "type": "律诗", 
        "yun": "元"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "一从丹诏下明光，封事朝朝献未央。", 
            "圣世保衡商左相，金门待诏汉东方。", 
            "碧鸡久说通邛僰，白雉初闻贡越裳。", 
            "自此万方归有道，扶馀海外不称王。"
        ], 
        "title": "燕京杂咏三首 其三", 
        "type": "律诗", 
        "yun": "阳"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "牢落萧斋病后身，灯前款款话相亲。", 
            "寒喧世态吾偏拙，贫贱交情尔最真。", 
            "纵酒莫辞今夜月，悲秋俱是异乡人。", 
            "明朝便作河梁别，天末凉风起白蘋。"
        ], 
        "title": "与缪天自夜话", 
        "type": "律诗", 
        "yun": "真"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "玉骨冰肌耐暑天，移根远自过江船。", 
            "山塘日日花成市，园客家家雪满田。", 
            "新浴最宜纤手摘，半开偏得美人怜。", 
            "银床梦醒香何处，只在钗横髻亸边。"
        ], 
        "title": "茉莉", 
        "type": "律诗", 
        "yun": "先"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "西台恸哭血沾巾，百结麻衣剩一身。", 
            "地北天朝抛骨肉，魂来梦往傍君亲。", 
            "孔融收系无完卵，张俭流亡少故人。", 
            "支遁峰前聊寄迹，此生长作宋遗民。"
        ], 
        "title": "哭外舅刘西翰先生二首 其一", 
        "type": "律诗", 
        "yun": "真"
    }, 
    {
        "author": "陈学洙", 
        "era": "清", 
        "subtype": "七言律诗", 
        "text": [
            "独行巍然老市衣，耄期不特古来稀。", 
            "立锥无地能安道，抱瓮何心但息机。", 
            "爱女早归泉壤去，遗孤尚作断蓬飞。", 
            "山颓木坏人嗟叹，星象于今暗少微。"
        ], 
        "title": "哭外舅刘西翰先生二首 其二", 
        "type": "律诗", 
        "yun": "微"
    }, 
    {
        "author": "陈宗达", 
        "era": "清", 
        "subtype": "五言律诗", 
        "text": [
            "群峰罗海外，秋夜月明时。", 
            "光射鱼龙遁，寒侵鸟鹊疑。", 
            "凭虚劳永夕，顾影发清思。", 
            "待取天香落，披襟重挹之。"
        ], 
        "title": "海峤秋月", 
        "type": "律诗", 
        "yun": "支"
    }, 
    {
        "author": "陈宗赋", 
        "era": "清", 
        "subtype": "七言绝句", 
        "text": [
            "百花两度庆悬弧，扑蝶重开兴不孤。", 
            "况复清明同此日，春光岂减旧时乎。"
        ], 
        "title": "闰花朝", 
        "type": "绝句", 
        "yun": "虞"
    }, 
    {
        "author": "陈宗赋", 
        "era": "清", 
        "subtype": "七言律诗", 
        "text": [
            "离乡去井景凄凉，鹭岛侨居暗自伤。", 
            "亲近九旬亏子职，家无一物贮奚囊。", 
            "首阳凭吊空流涕，伯道追维枉断肠。", 
            "但愿秋风消息好，扫平倭寇快归航。"
        ], 
        "title": "即景感怀构成七律录呈陈泮渔夫子", 
        "type": "律诗", 
        "yun": "阳"
    }, 
    {
        "author": "陈宗赋", 
        "era": "清", 
        "subtype": "七言律诗", 
        "text": [
            "一闻消息最堪怜，附骥风流醉数年。", 
            "只望探花推巨手，还思舞柳倚齐肩。", 
            "未成儒雅歌诗债，几费君家买笑钱。", 
            "倘得攀龙他日展，夺标归后续前缘。"
        ], 
        "title": "寄陈培三王铭臣两茂才", 
        "type": "律诗", 
        "yun": "先"
    }, 
    {
        "author": "陈宗赋", 
        "era": "清", 
        "subtype": "七言律诗", 
        "text": [
            "鼓山闽峤最危巅，几欲登临竟不然。", 
            "历尽风霜无避地，望施云雨可回天。", 
            "关心松柏坚多节，转瞬桑田已变迁。", 
            "试罢归期原未定，平安两字篆香烟。"
        ], 
        "title": "丁酉1897秋闱步林仲衡游鼓山原韵", 
        "type": "律诗", 
        "yun": "先"
    }, 
    {
        "author": "陈宝四", 
        "era": "清", 
        "subtype": "五言律诗", 
        "text": [
            "白露犹沾草，晨光渐上时。", 
            "乱云低欲堕，小雨暗相随。", 
            "野色连修竹，秋花卧短篱。", 
            "四围山尽瘦，寒溜正澌澌。"
        ], 
        "title": "绵州早行", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "未乾墨迹遥天外。", 
            "闲付与、斜阳晒。", 
            "狂扫八分临阿买。", 
            "赪红霞尾，蔚蓝天色，好幅乌丝界。", 
            "年年未了衔芦债。", 
            "入塞几时还出塞。", 
            "盘作擘窠鬈作虿。", 
            "凭谁偷仿，十三行帖，写上银筝背。"
        ], 
        "title": "青玉案  雁字", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枉东风费力，陌头飘掠。", 
            "无灯何处好吹落。", 
            "独有一枝梅蕊，春意先觉。", 
            "且步过、寺桥溪阁。", 
            "一声幽磬，香气暗萦林薄。", 
            "寺门小立盼寥廓。", 
            "流水外，远山尖，积雪埋却。", 
            "甚日睹、翠螺如削。"
        ], 
        "title": "凤凰阁  元夕后一日同云臣放庵过安乐禅院", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "被东风送到，东京更鼓。", 
            "又添隔巷数声杵。", 
            "暗想半生沦落，廿载羁旅。", 
            "总不比、今番凄楚。", 
            "朦胧枕畔，不断吴娘鸣橹。", 
            "醒来有甚好心绪。", 
            "人瘦也，怪黄花，瘦也如许。", 
            "滴不了、秋檐夜雨。"
        ], 
        "title": "凤凰阁  汴京夜雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记摘船吟雨，倚楼题柳。", 
            "樊川水榭暂携手。", 
            "一自消魂赋别，几度回首。", 
            "沈家令、带围较瘦。", 
            "帽檐微侧，斟酌桥边闲走。", 
            "故人忽遇半塘口。", 
            "知尹绿，小轩前，丛桂开久。", 
            "却底事、还眠虎阜。"
        ], 
        "title": "凤凰阁  虎邱喜遇侯记原大年", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得镇淮门，风篷竞举。", 
            "都歇荷潭最深处。", 
            "绿蓑乌榜，雁翅玲珑无数。", 
            "嫩凉三万顷，谁先取。", 
            "茱萸湾冷，山光寺古。", 
            "玉斝频倾水天暮。", 
            "酒红上面，笑拊冰肌销暑。", 
            "三年浑一梦，扬州路。"
        ], 
        "title": "感皇恩 晚凉杂忆六首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记趁过江船，远帆疑豆。", 
            "北固喧豗怒涛吼。", 
            "江山如此，消得几场诗酒。", 
            "举杯遥酹取，黄公覆。", 
            "水云轇葛，阳阴杂糅。", 
            "奇石成狮破空走。", 
            "竹林僧老，坐我秋林闲昼。", 
            "半枝邛竹杖，如人瘦。"
        ], 
        "title": "感皇恩 晚凉杂忆六首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记在百泉山，盘涡漩洑。", 
            "杂佩丛铃暗相触。", 
            "涧花如雪，了了遥明山屋。", 
            "苏门蒸彩翠，添银瀑。", 
            "谁家园子，沿流嵌麓。", 
            "晚饭家家𤓉湘竹。", 
            "流连河朔，此地从无三伏。", 
            "中原生爽籁，天新沐。"
        ], 
        "title": "感皇恩 晚凉杂忆六首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记在玉河桥，天街无赖。", 
            "被酒狂歌禁门外。", 
            "蒲桃晶透，选取招凉珠赛。", 
            "冷萤流殿瓦，冰初卖。", 
            "倦听太液，蝉声一派。", 
            "想像宸游甚时再。", 
            "飘红坠粉，凤艒经秋都坏。", 
            "燕丹门下客，皆安在。"
        ], 
        "title": "感皇恩 晚凉杂忆六首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记在鲁蒙阴，霜枫浓淡。", 
            "叠巘层崖幻苍绀。", 
            "秋生海市，红日一轮孤陷。", 
            "晚凉催卸驮，投关店。", 
            "云迷石匮，烟零玉检。", 
            "翠羽金支半明暗。", 
            "秦松西笑，华掌碧莲初染。", 
            "齐州青八九，才如点。"
        ], 
        "title": "感皇恩 晚凉杂忆六首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记在涌金门，冷云成画。", 
            "落月高楼水明夜。", 
            "佯狂脱帽，行到宋诸陵下。", 
            "碧羊缠石藓，眠官野。", 
            "一湖莲叶，半城樵舍。", 
            "西子嫣然晚妆罢。", 
            "隔江雪浪，隐隐天风樯马。", 
            "狂思横万弩，迎潮射。"
        ], 
        "title": "感皇恩 晚凉杂忆六首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉洞银楼垂碧乳，夜夜老猿吟冷树。", 
            "山僧兴到爱溪山，飞锡住，浮杯渡。", 
            "结个茆庵山下路。", 
            "尘界茫茫无定据，雪里飞鸿风里絮。", 
            "山僧兴尽别溪山，一笑去，谁回顾。", 
            "明月满山无觅处。"
        ], 
        "title": "天仙子  赠寒松和尚同云臣赋  和尚曾驻锡善权，今掩关北郭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "辇上列侯开夜宴，年少挥鞭奔赤电。", 
            "酒酣夺得紫檀槽，褰绣幔，人惊散。", 
            "裂却当筵丞相面。", 
            "门户凋残风物换，白发渐离谁作伴。", 
            "荒江破屋谱牢愁，游侠传，无家叹。", 
            "月底栖乌声历乱。"
        ], 
        "title": "天仙子  书周我成先生旅叹赋后  先生少年时曾赴马贵阳之宴，酒酣骂座，竟以此贾门户祸", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "庭院清清，漾起捲帘风大。", 
            "帘底露、粉郎闲坐。", 
            "消停半晌，又氍毹横卧。", 
            "无甚事、吹得小池萍破。", 
            "曲本慵翻，歌场懒作。", 
            "绿莎上、戏将钱簸。", 
            "惯寻人事，却嗔人真个。", 
            "唤不应、走弄菊花残朵。"
        ], 
        "title": "殢人娇  早过友人斋头书所见", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屋对晴山，黛影离离争泫。", 
            "山梅瘦、递香窗眼。", 
            "细煎绿雪，注乳花盈椀。", 
            "隐几坐、笺竟黄庭下卷。", 
            "饲鹤斜桥，听莺空馆。", 
            "更相邀、两三狂狷。", 
            "看云选石，趁闲身尚健。", 
            "此外事、付与天公总管。"
        ], 
        "title": "殢人娇  闲况", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得君家，踠地垂杨低亸。", 
            "更紫艳、临风千朵。", 
            "每逢花发，绿窗边有我。", 
            "与两三、禅侣词人闲坐。", 
            "今岁吴天，君浮越舸。", 
            "压烟江、一帆斜簸。", 
            "家园春景，说依然婀娜。", 
            "无人处、一树浓香深锁。"
        ], 
        "title": "殢人娇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几阵蝉嘶，趖了一枝花影。", 
            "帘底下、井华冰冷。", 
            "绡裳乍解，更红酥寒凝。", 
            "似素藕、浸勾碧湖千顷。", 
            "浴罢凭阑，晚妆慵整。", 
            "且消受、凉花绿茗。", 
            "盈盈皓月，渐低窥金井。", 
            "又画就、深院夜香风景。"
        ], 
        "title": "殢人娇  晚浴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一夜春篷淅沥，声乱樵歌渔笛。", 
            "正吴娘橹拨，参差水面，夜景如墨。", 
            "鸡唤津桥梦醒，恰何来新霁，穿樯隙。", 
            "推窗起坐，九点龙峰，遥苍暖翠，迎著空舲滴。", 
            "吟情剧。", 
            "吮毫微笑，一片晴村历历。"
        ], 
        "title": "佳人醉  梁溪道中积雨乍霁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "石头城下小萧娘。", 
            "眼波长，鬓云光。", 
            "少小随耶，飘泊到睢阳。", 
            "恰遇游梁病司马，刚一笑，结鸳鸯。", 
            "晓寒呵手点梅妆。", 
            "雪轻飏，怕开箱。", 
            "只是新年，郎又渡春江。", 
            "且把木瓜还渍粉，欹枕待，到秋凉。"
        ], 
        "title": "江城子  戏写姬人领巾", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔年同学半吴中。", 
            "饮千钟，笔如风。", 
            "钗馆毬门，脱帽夜过从。", 
            "看到江南红豆熟，分散了，各西东。", 
            "年来汝客晋阳宫。", 
            "草黏空，没孤鸿。", 
            "落照壶关，匹马吊英雄。", 
            "一笑画师真鹘突，偏画汝，做衰翁。"
        ], 
        "title": "江城子  题邹九揖像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "茜裙提出锦箱中。", 
            "向花丛，斗娇容。", 
            "裙影花光，都到十分浓。", 
            "记得夜凉低压鬓，偏爱把，绿云笼。", 
            "如今朱实画檐东。", 
            "乱薰风，缀晴空。", 
            "极望累累，高下绽房栊。", 
            "欲摘又怜多子甚，相对笑，瓠犀红。"
        ], 
        "title": "江城子  石榴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "商飙飒沓响高天。", 
            "砉雕弦，散空烟。", 
            "荡樾摇林，一夜透吴关。", 
            "恰值角鹰西极到，侧脑视，色苍然。", 
            "野夫江阁拨书眠。", 
            "笛声圆，倚阑干。", 
            "那管草间，狐兔剧喧阗。", 
            "且拢撅头船一只，蒲苇里，钓秋鳊。"
        ], 
        "title": "江城子  秋怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风脱叶响高天。", 
            "酒如泉，发狂颠。", 
            "蓦遇娇红，澹粉佛堂边。", 
            "恰似湿云欹一朵，扶不定，竹栏前。", 
            "老夫侧帽兴翩然。", 
            "晚妆鲜，屧痕圆。", 
            "何事匆匆，又上菊花船。", 
            "市火风帘十万户，人不见，水成烟。"
        ], 
        "title": "江城子  鲍让侯载酒汎舟，同于皇、仲震、商原、佩纫、家弟鲁望，小泊城南诸寺，纪所见", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "连宵怯雨思难裁。", 
            "鹊声催，曙光开。", 
            "且逐晴丝，荡漾绕城隈。", 
            "我比晴丝还更懒，风送我，转徘徊。", 
            "千寻佛阁倚崔巍。", 
            "眺胥台，漫生哀。", 
            "阁外遥山，幅幅叠春苔。", 
            "争学诸天螺髻样，青万朵，逼窗来。"
        ], 
        "title": "江城子  春雨新晴过吴城西禅寺登摩利支天阁同澹心园次云臣南水赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "心情早起太聊萧。", 
            "出晴郊，涉兰皋。", 
            "云水茫茫，不认路条条。", 
            "只拣暗香深处去，还趁著，卖饧箫。", 
            "春流碧到第三桥。", 
            "野梅娇，绽篱腰。", 
            "何处丝杨，和了酒旗飘。", 
            "遥望前村偏隔水，亟唤个，小船摇。"
        ], 
        "title": "江城子  郊游即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "开元寺外水云宽。", 
            "竹檀栾，岸巑岏。", 
            "晴翠飞来，湿透几曾乾。", 
            "碧碧黄黄都滴向，篱落外，远林摊。", 
            "茅堂恰对此中安。", 
            "荻花滩，菊花阑。", 
            "长昼携僧，同注马蹄篇。", 
            "忽见荒城苍铁色，百战后，箭成瘢。"
        ], 
        "title": "江城子  秋日同雪笠家弟子万过恭士南郊书舍", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "记得白公语，七十欠三年。", 
            "十千一斗酤我，休惜杖头钱。", 
            "遍地春声歌鼓，满眼斜阳烟草，思发牡丹前。", 
            "曲水自今古，风日为谁妍。", 
            "住为佳，聊复尔，爱云山。", 
            "浩歌未已，花外新月一钩悬。", 
            "最好平安传语，道是阴晴有准，万里下吴船。", 
            "但愿人难老，不羡酒中仙。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "山月娟娟度薜萝。", 
            "虫声今夜得秋多。", 
            "苔阴零露凉于水，江上停云薄似罗。", 
            "催短箭，托微波。", 
            "几曾真见鹊填河。", 
            "人间尽有罗池客，织倦耕慵奈尔何。"
        ], 
        "title": "鹧鸪天•庚寅七夕", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "野桥阴。", 
            "有三花两蕊，巾帻记曾簪。", 
            "烟雨黄肥，池亭绿净，芳事无奈消沈。", 
            "素商换、凉飔乍入，又树底、催老旧啼禽。", 
            "长老花光，故人何逊，乘兴谁临。", 
            "何意一枝春到，正疏桐影里，叶落惊心。", 
            "苍苔犹斑，丹霞独艳，幽径还耐追寻。", 
            "信仙梦、罗浮早觉，算今宵、应是价千金。", 
            "恍若倾城路逢，一顾情深。"
        ], 
        "title": "一萼红•道旁红梅八月忽放一蕊，和白石", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "宛然十月豳诗，绕床病𧍓霜天语。", 
            "才连又断，将嘶先结，疑吞疑吐。", 
            "万窍齐瘖，四更初打，缄愁谁诉。", 
            "念鳏鱼不睡，重衾尚恋，凄凉境，浑如许。", 
            "还问蚕丝尽否。", 
            "想依然、三星机杼。", 
            "几家懒妇，熏笼斜倚，寒衣未絮。", 
            "雨雪霏霏，闭门塞向，无声尤苦。", 
            "记秋风乍起，哀音替写，有欧阳赋。"
        ], 
        "title": "水龙吟•午夜闻蛩声，时立冬数日后", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "四时芳序等闲过。", 
            "老子况婆娑。", 
            "倦游谙尽江湖味，雁孤飞、万里云罗。", 
            "霜信变衰草木，蟾光倒影山河。", 
            "锵鸣鸾凤曲中多。", 
            "独寐不成歌。", 
            "风停雨霁如年夜，甚灯前、归梦便讹。", 
            "浊酒愁城能破，凄清无奈秋何。"
        ], 
        "title": "风入松", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "裘葛两更驹过隙，荆花无分重开。", 
            "人生到此有余哀。", 
            "灯床风雨话，除是梦中来。", 
            "一瞑随尘知未悔，烦忧不到泉台。", 
            "青山终许骨同埋。", 
            "伶仃嗟我老，抑塞惜君才。"
        ], 
        "title": "临江仙•更生侄书告除丧，仲弟之殁已逾大祥矣", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "闭门羁绪萧寒，病中那计春迟早。", 
            "炉边烛下，无端破涕，冁然微笑。", 
            "首尾回环，一年时序，错疑颠倒。", 
            "看娟娟彩燕，迎人欲语，芳心逗，知多少。", 
            "休问东风谁惜，已争先、楼台花闹。", 
            "太平鼓笛，青红儿女，忘忧却老。", 
            "待酌屠苏，与题帖子，祭诗才了。", 
            "有春情一缕，随梅趁柳，似犹似袅。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "淼无边。", 
            "一色秋水与长天。", 
            "野鹜沙鸥，雨丝风片。", 
            "尽留连。", 
            "无端。", 
            "向蓬山。", 
            "祥光晻霭白云间。", 
            "层楼峻阁何许，气吐如蜃海波寒。", 
            "缥李弥望，蓝桥伊迩，附书冉冉青鸾。", 
            "怕缁尘未濯，潢潦方长，回顾人寰。", 
            "谁遣。", 
            "滞客槎还。", 
            "旌旆绕遍，迤逦路三千。", 
            "瞢腾际、故园心眼，小劫华鬘。", 
            "帝乡宽。", 
            "梦醒暗省，银河不解，炼我韶颜。", 
            "驷虬跨鹤，郢说齐谐，绮语还赋游仙。", 
            "信有清虚境，非垂露笔，妙处能传。", 
            "况是明珰翠羽，似名花、未肯雾中看。", 
            "不成倩女离魂，少儿倚醉，情比吴丝短。", 
            "听数峰、江上湘灵怨。", 
            "今古事、流响空弦。", 
            "会意时、憺欲忘言。", 
            "浸明月、夜色照阑干。", 
            "记阇黎院。", 
            "高柯坠影，荇藻庭前。"
        ], 
        "title": "戚氏", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "白云红叶啼幽鸟。", 
            "似春色、桃溪梦觉。", 
            "记曾人语此中闻，短棹。", 
            "恐迷津，未许到。", 
            "荒山道。", 
            "寒烟乱草。", 
            "信扃户、闲吟自好。", 
            "有人秋水隔蒹葭，一笑。", 
            "又无言，但坐啸。"
        ], 
        "title": "杏花天影", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "寒慰梅枝，春归梨苑，信风过眼堪惊。", 
            "疑雨疑云，非烟非雾，晓帘百遍阴晴。", 
            "久无佳兴，俊游懒、裁诗未成。", 
            "高楼颙望，还幸初阳，天际暄明。", 
            "飘流漫惜残英。", 
            "山映千红，人艳倾城。", 
            "波转通词，尘飞随梦，竞催弦管新声。", 
            "海山重誓，第一是、花开太平。", 
            "好音怀我，蝶使蜂媒，特地关情。"
        ], 
        "title": "庆春宫", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "一碧云罗雁影稀。", 
            "鬓花曾与卜归期。", 
            "可怜酒醒香销地，又是乌啼月落时。", 
            "人不寐，夜何其。", 
            "白头吟望苦低垂。", 
            "泪痕明烛秋光冷，说与阶蛩恐未知。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "青鬓还余几。", 
            "送流光、一年一度，秋风容易。", 
            "宠柳娇花春九十，经眼都成往事。", 
            "但凉夜、天街如水。", 
            "何处广寒清虚府，感飘零、法曲人间世。", 
            "心影在，雁声里。", 
            "梦中重见云霞绮。", 
            "想山妆、依然明净，晚香丛桂。", 
            "初日芙蓉金英菊，倘与衰翁料理。", 
            "甚诗酒、尚堪驱使。", 
            "人事音书寥寂久，问径中、三益今谁是。", 
            "炊黍话，一弹指。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "时节清明，依然峭寒帘户。", 
            "又尽日、如膏酥雨。", 
            "怪今年、曾不见紫红酣妩。", 
            "但梦里、长堤秉简，临水南陌，探芳盈路。", 
            "郁郁松楸，家山望中何许。", 
            "况值此、灰飞百五。", 
            "愿春迟，怜老病，心期仍阻。", 
            "洗倦耳、愁鹃向人啼罢，独倚画阑无语。"
        ], 
        "title": "踏青游•一春多雨峭寒，欲归未得", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "扬州梦乍。", 
            "念瘦减带围，琼枝题罢。", 
            "茧栗寄情，婪尾行歌年时话。", 
            "参天千尺苍云罅。", 
            "记晼晚、斜阳亭榭。", 
            "倚阑无奈，将离意绪，翠阴初夏。", 
            "三雅。", 
            "花间自遣探芳讯，又是红翻阶下。", 
            "色相未空，时世妆成春无价。", 
            "柔香长系秋千社。", 
            "问谁信、霜丝盈把。", 
            "待教幽径重寻，临醉颜替写。"
        ], 
        "title": "绛都春•有咏社稷坛芍药者，率同其调。计余丁卯出都，正值花时，尽二十五年矣", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "妆靥春迟，繁英雪缀，望中柯叶离披。", 
            "午阴浓处，香色一般宜。", 
            "井水能歌柳七，蓬莱醉、还欠新词。", 
            "仙城迥，青光荡射，丰瑞漫然疑。", 
            "无穷今古事，琼华价重，瑶圃根移。", 
            "要普天开遍，玉树交枝。", 
            "廿四番风过也，芳盟订、多少心期。", 
            "车书一，衣冠万国，同咏放翁诗。"
        ], 
        "title": "满庭芳•太平花，依程垓体", 
        "type": "词", 
        "yun": "支"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "梦程雁后，诗思花前，阑岁新饯。", 
            "惨绿年华，春盎镜中真面。", 
            "立雪苍茫邀鹤守，盘松夭矫款龙儿。", 
            "费销凝、是临风岸帻，晚笳催遍。", 
            "问窈渺、骚心谁会，无数峰青，江上人远。", 
            "技比雕虫，识字子云同叹。", 
            "非色非空风味在，闲云闲雨文章贱。", 
            "振天声，好探骊懦弦千变。"
        ], 
        "title": "倦寻芳•题孙正刚岁寒词隐图", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "青山不到登楼眼，沧江此时羁旅。", 
            "令节强为酬，渺秋山何许。", 
            "菊丛清泪聚。", 
            "算餐得落英如故。", 
            "转毂牵愁，覆杯成梦，者般情绪。", 
            "有女想高丘，明霞艳、空中佩环无数。", 
            "老至觉欢疏，渐天寒日暮，绝弦还独抚。", 
            "忍芳事、暗消樽俎。", 
            "晚风起、唧唧商声，唤醉翁同赋。"
        ], 
        "title": "徵招", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "高山流水。", 
            "不是闲宫徵。", 
            "祖砚相承三百祀。", 
            "一样沧桑身世。", 
            "白头诗酒生涯。", 
            "连年泛宅浮家。", 
            "梦里影梅庵在，经冬老树初花。"
        ], 
        "title": "清平乐•题冒鹤亭水绘庵填词图", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "度水穿沙，侵肌砭骨，野风惊骤。", 
            "声嘶万马，梦里疑无疑有。", 
            "遍南枝、乍含冻荑，路回岭表新鸿瘦。", 
            "是紫云大漠，寥天寒籁，破空来后。", 
            "依旧诗魂逗。", 
            "怕倦拥重衾，吴棉冰透。", 
            "尖叉韵险，暂与消磨樽酒。", 
            "听边笳、催起暮愁，倒飞镜扑霜信又。", 
            "运陶钧、气转阳生，待腊先舒柳。"
        ], 
        "title": "琐窗寒•寒流", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "穷冬风雪后。", 
            "遍万户千门，好春来又。", 
            "岁华换却情天话，畅饮屠苏时候。", 
            "纤尘不涴，早霁色、窗明清昼。", 
            "欢事认、一纸盟书，三年未离怀袖。", 
            "东风自此无闲，看染柳熏桃，向来稀有。", 
            "素心未负。", 
            "前夕与、燕彩蜡花相守。", 
            "河山锦绣。", 
            "倘赋得椒花千首。", 
            "凭听取、儿女青红，笙箫竞奏。"
        ], 
        "title": "玉烛新•癸巳岁朝", 
        "type": "词", 
        "yun": null
    }, 
    {
        "author": "陈奉兹", 
        "era": "清", 
        "subtype": null, 
        "text": [
            "匡庐转迢递，香炉秀孤峰。", 
            "色立寒气正，情留去人浓。", 
            "东林初识面，上流若为容。", 
            "始知孟襄阳，表此开奇胸。", 
            "江豚动浮日，渚凫会晚风。", 
            "落木楚塞阔，棹歌巴船逢。", 
            "家室幸得将，桑梓犹怀恭。", 
            "草堂恋宦辙，况有篮舆踪。", 
            "登舻眺既切，陟岸眷弥重。", 
            "苍然水烟渺，曾是归云封。"
        ], 
        "title": "江上回望香炉峰", 
        "type": "古风", 
        "yun": null
    }, 
    {
        "author": "陈奉兹", 
        "era": "清", 
        "subtype": null, 
        "text": [
            "落石猿猜舟，冥冥峡向夕。", 
            "月依断崖高，天曳寒水窄。", 
            "脩蜕挂虚景，蛰雷殷峻隙。", 
            "太阴无错霅，皇古已劳划。", 
            "但觉相高竞，岂知入幽坼。", 
            "白帝迷所居，神女牵蹙迫。", 
            "忽然烧绝壁，惨淡屯云赤。", 
            "人火径不通，落霞嶂已隔。", 
            "吁嗟何物为，作此奇异迹。", 
            "夜梦屡惊泣，举家畏途客。"
        ], 
        "title": "峡内", 
        "type": "古风", 
        "yun": "陌"
    }, 
    {
        "author": "陈奉兹", 
        "era": "清", 
        "subtype": null, 
        "text": [
            "日斜孤帆旷，夔城始在地。", 
            "渡头散人声，山色低鸟翅。", 
            "不知江未束，误谓流已肆。", 
            "虽殊安土情，似缓惊波意。", 
            "入舟庆老母，出舟穷远视。", 
            "西知天有余，东望峡已閟。", 
            "却问滟滪堆，长年烦指示。", 
            "奇姿混黛色，少小知名字。", 
            "失之晚饭间，颇自嗤俗吏。", 
            "无心计象马，且喜蜀道易。"
        ], 
        "title": "夔州府", 
        "type": "古风", 
        "yun": "寘"
    }, 
    {
        "author": "陈奉兹", 
        "era": "清", 
        "subtype": null, 
        "text": [
            "神功谁所骋，劖凿到穹石。", 
            "造天千佛青，无地一江碧。", 
            "虚界独安立，征途挂今昔。", 
            "龙门题传讹，石柜咏可绎。", 
            "不知何处声，长啸苍崖划。", 
            "雷雨春倒悬，渊泉夜开坼。", 
            "孱蒙质所禀，调御性乃宅。", 
            "伊余为此县，敢惮凌凫舄。"
        ], 
        "title": "千佛岩", 
        "type": "古风", 
        "yun": "陌"
    }, 
    {
        "author": "陈奉兹", 
        "era": "清", 
        "subtype": null, 
        "text": [
            "澄波滋落晖，潞水引早秋。", 
            "近舍光欲敛，远墟照未收。", 
            "瞻林会归翼，吾亦泊其舟。", 
            "软莎如壁毯，居人分坐俦。", 
            "老翁弄其孙，嬉笑时抱头。", 
            "水边委剉草，同伺驴与牛。", 
            "月出凉风来，长禾动悠悠。", 
            "城郭去京远，不识见吏愁。"
        ], 
        "title": "青县晚泊", 
        "type": "古风", 
        "yun": "尤"
    }, 
    {
        "author": "陈奇芳", 
        "era": "清", 
        "subtype": "五言律诗", 
        "text": [
            "乍觉商飙动，园林色渐非。", 
            "井梧吹欲堕，梁燕送将归。", 
            "延爽开罗幕，迎凉卷纻衣。", 
            "汉宫藏扇者，安命掩金扉。"
        ], 
        "title": "秋风", 
        "type": "律诗", 
        "yun": "微"
    }, 
    {
        "author": "陈奇芳", 
        "era": "清", 
        "subtype": "七言律诗", 
        "text": [
            "东风吹梦入烟村，月地云阶印浅痕。", 
            "竹外横斜空色相，水边隐约认香魂。", 
            "一枝欲寄人难折，三匝无依雀自喧。", 
            "顾我清癯怜共瘦，琐窗徙倚向黄昏。"
        ], 
        "title": "梅影", 
        "type": "律诗", 
        "yun": "元"
    }, 
    {
        "author": "陈国琛", 
        "era": "清", 
        "subtype": "七言律诗", 
        "text": [
            "才冠河东孰与京，平章百姓玉壶清。", 
            "村庄不见催科迫，衢巷惟闻纳税轻。", 
            "德政钦明光紫极，仁风远播达长庚。", 
            "陶钧万物功无量，寿比南山拟祖彭。"
        ], 
        "title": "曹仁宪谨荣寿", 
        "type": "律诗", 
        "yun": "庚"
    }, 
    {
        "author": "陈国顺", 
        "era": "清", 
        "subtype": "七言律诗", 
        "text": [
            "昨夜丰钟报晓霜，风前脱却翠云裳。", 
            "行踪未敢忘沟壑，根干还期作栋梁。", 
            "奉使苏卿羁绝域，迁官白傅谪浔阳。", 
            "黄沙路远须珍重，枝上曾经栖凤凰。"
        ], 
        "title": "落叶 其一", 
        "type": "律诗", 
        "yun": "阳"
    }, 
    {
        "author": "陈国顺", 
        "era": "清", 
        "subtype": "七言律诗", 
        "text": [
            "一曲骊歌别故关，天涯流落几时还。", 
            "鸿寻旧爪迷前渡，马踏寒声过远山。", 
            "白板小桥残照下，红墙萧寺暮云间。", 
            "飘零易触金闺恨，折损芙蓉镜里颜。"
        ], 
        "title": "落叶 其二", 
        "type": "律诗", 
        "yun": "删"
    }, 
    {
        "author": "陈周礼", 
        "era": "清", 
        "subtype": "五言律诗", 
        "text": [
            "几曲横塘路，寻游到上方。", 
            "侵阶芳草绿，落壁燕泥香。", 
            "佛貌依山古，钟声带月长。", 
            "名心此俱寂，幽兴托空王。"
        ], 
        "title": "游丹砂寺", 
        "type": "律诗", 
        "yun": "阳"
    }, 
    {
        "author": "陈凯永", 
        "era": "清", 
        "subtype": "七言律诗", 
        "text": [
            "河桥折柳怅难留，且试驱车历九州。", 
            "芳草平沙逢驿骑，斜阳深树见山楼。", 
            "洛中已识《三都赋》，江上休披六月裘。", 
            "桂子秋风应早发，好携彩笔渡金沟。"
        ], 
        "title": "依韵酬念祖弟归应省试", 
        "type": "律诗", 
        "yun": "尤"
    }, 
    {
        "author": "陈其扬", 
        "era": "清", 
        "subtype": "五言律诗", 
        "text": [
            "潇湘开三径，幽居乐一窝。", 
            "楼高俯江竹，径僻入烟萝。", 
            "淰淰孤云度，寥寥独鸟过。", 
            "坐来看月上，疏影亦无多。"
        ], 
        "title": "过袁氏园林 其一", 
        "type": "律诗", 
        "yun": "歌"
    }, 
    {
        "author": "陈其扬", 
        "era": "清", 
        "subtype": "五言律诗", 
        "text": [
            "山隐江光白，庭昏镫影红。", 
            "本凭诗过日，况得酒为功。", 
            "旧约客先到，兹游兴不穷。", 
            "所嗟惟物役，来去尚匆匆。"
        ], 
        "title": "过袁氏园林 其二", 
        "type": "律诗", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "思量往事极分明。", 
            "小徐卿，昵云英。", 
            "萧寺幽窗，檀板劝银罂。", 
            "两小一双瞄不尽，红烛下，态盈盈。", 
            "西风捲去隔年情。", 
            "寺钟鸣，记前生。", 
            "落叶中原，恰又趱离程。", 
            "淡月晓风昏似梦，和泪也，出层城。"
        ], 
        "title": "江城子  沙随感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "得过还须过。", 
            "力作。", 
            "说甚饼焦，管他泥滑，且图著火。", 
            "任陇山，秦吉了聪明，好瞢腾些个。", 
            "姑恶谁能那。", 
            "急急归休错。", 
            "提罢葫芦，世间那有，凤凰如我。", 
            "叹连朝，行不得哥哥，信天翁且坐。"
        ], 
        "title": "小桃红  如皋冒天季，自署信天翁，向予索词，因有此赠，每句中俱暗用禽言及鸟名", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一拳小结青莲瓣。", 
            "有离离、金刹铺烟阪。", 
            "闻说当年，翠华巡、朱旗暗卷。", 
            "残碑在，摇落空扪苔藓。", 
            "京江北固千秋显。", 
            "傍南朝、易惹伤春眼。", 
            "何似埋名，却依然、丹崖苍巘。", 
            "春花落，莺啭空山斋馆。"
        ], 
        "title": "月上海棠  游顾龙山  山在金沙城外相传明太祖曾驻跸此山", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "散牧凉秋月。", 
            "或树根、痒而摩者，或饮寒湫窟。", 
            "渡者，人立者，啼者，鸣者，喜则相濡怒相龁。", 
            "矜秋露毛骨，昂首森然如陵阙。", 
            "缘崖被坂，亏蔽满林樾。", 
            "驼一，塞马七，豕牛羊百三十，牧笛一声日西没。"
        ], 
        "title": "归田乐引  题王石谷晴郊散牧图", 
        "type": "词", 
        "yun": "月"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "粉墨真潇洒。", 
            "绿杨天、楼台金碧，阵阵湔裙社。", 
            "枰也，茗椀也，竹也，丝也，掩映花丛柳绵下。", 
            "风帘烟际挂。", 
            "墙里莺啼秋千架。", 
            "抱琴童子，穿过春山罅。", 
            "咏者，立饮者，奕者，讴者，一幅龙眠西园画。"
        ], 
        "title": "归田乐引  题春郊禊饮图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "偶然小驻卓金车，听曲傍帘纱。", 
            "司空筵上，十队拍红牙。", 
            "就里双鬟，不肯施铅粉，一缕鬓堆鸦。", 
            "三年重到芜城路，空流落、可怜花。", 
            "银墙绿柳，愁煞那人家。", 
            "他日江船，倘遇啼衫客，休轻拨琵琶。"
        ], 
        "title": "西施", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半街丝柳带烟拖，深巷入官河。", 
            "画船银蜡，赵李夜经过。", 
            "闻说虫娘，新自茸城到，唤取奏清歌。", 
            "阑花簌簌闻歌落，重趁拍、小婆娑。", 
            "地衣翠滑，扶不稳鸾靴。", 
            "嫌煞流莺，偏在东风底，学唱定风波。"
        ], 
        "title": "西施  玉峰公宴席上赠施校书", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黑头台鼎，画戟牙门整。", 
            "文笔健，风裁正。", 
            "芙蓉丞相府，屈轶中书令。", 
            "论事业，从来魏自同于丙。", 
            "北斗斜珠柄，南苑陈金镜。", 
            "司马相，臣民庆。", 
            "明堂朝玉帛，太庙编钟磬。", 
            "鱼水乐，千秋不数贞观盛。"
        ], 
        "title": "千秋岁 寿柏乡魏相国二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "沙堤隐隐，直接丹霄近。", 
            "臣稷契，君尧舜。", 
            "天留黄阁老，月照头厅印。", 
            "还说道，秋期今日悬弧准。", 
            "帘外凉飙紧，阶下新桐引。", 
            "仙酝熟，宫袍俊。", 
            "地居卿贰上，骨带神仙分。", 
            "齐献祝，恒山苍翠堆千寸。"
        ], 
        "title": "千秋岁 寿柏乡魏相国二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翩翩自喜，跌宕青天里。", 
            "麦铁杖，鸢肩子。", 
            "盘空筝夜叫，削草鹰秋起。", 
            "轻俊也，一场搬弄真儿戏。", 
            "三十年前事，触著难忘记。", 
            "杨花港，桃花寺。", 
            "邻童谁更在，老眼频经此。", 
            "重拈看，原来依旧情如纸。"
        ], 
        "title": "千秋岁 咏纸鸢二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "摩空决起，此事偶然耳。", 
            "材最小，风偏利。", 
            "轻狂应有恨，浩荡凭谁致。", 
            "须记取，青春牢把长绳繫。", 
            "已自飞腾遂，也算云霄器。", 
            "莫浪语，休私喜。", 
            "送来天上便，望向城头悸。", 
            "真险著，老夫只合街头睡。"
        ], 
        "title": "千秋岁 咏纸鸢二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "新鹰决眦，已作摩空势。", 
            "笔阵快，词锋锐。", 
            "温邢何足道，燕许真同辈。", 
            "才八斗，綵毫人是青云器。", 
            "鹂砭君家事，三礼笺完未。", 
            "才地盛，门风贵。", 
            "新春欢七日，小令歌千岁。", 
            "微醉也，斜飞玉燕东风细。"
        ], 
        "title": "千秋岁  沧州戴浴扶以人日悬弧作词以赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花妮行人小惹，莺怪行人低骂。", 
            "正值小楼开似雪，抵死只将帆挂。", 
            "粉泪脸边明，脉脉含情待话。", 
            "嘱付梅清月寡，暂耐雨婚烟嫁。", 
            "此去春江帆正满，路隔才踰一舍。", 
            "待汎惠泉归，相赏水边篱下。"
        ], 
        "title": "离亭燕  雨中将发梁溪，云臣拉赴竹逸斋头看梅，小饮数巡，匆匆判袂，升舻若失，怅赋小词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "彩翼文禽，一生睡暖涟漪。", 
            "葡萄春涨初齐。", 
            "度朱栏，穿绿浪，做弄葳蕤。", 
            "画楼低处，金塘好、漾尽红衣。", 
            "孔雀楼头，锦鸡关上，让他毛羽芳菲。", 
            "惹黄莺，和乳鸭，妒尔双栖。", 
            "生憎杜宇，东风里、只向人啼。"
        ], 
        "title": "于飞乐  鸳鸯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十载画楼烟月，凝想归何处。", 
            "黄絁新作瑶妃侣。", 
            "怅碧海茫茫，琼楼清苦。", 
            "无一语。", 
            "掩纱窗、低笼雁柱，将情诉。", 
            "妆楼一所，红粉墙围住。", 
            "歌声偏透红墙去。", 
            "想他墙内，新愁万缕。", 
            "伊知否。", 
            "隔墙一般悽楚。"
        ], 
        "title": "隔帘听  听旧家歌伎隔墙度曲", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "匀红剔翠，掷星眸斜卖。", 
            "春娇尚未忒玲珑，却已会、三分无赖。", 
            "笑匿花丛衫影在，怨风吹罗带。", 
            "银筝砑紧鸡鸣快，做殢人情态。", 
            "玉船频到只推辞，道酒病、昨宵曾害。", 
            "挼碎红梅庭下洒，骂粉郎心坏。"
        ], 
        "title": "师师令  席上同云臣咏雏姬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "宣和天子，爱微行坊市。", 
            "有人潜隐小屏红，低唱道、香橙纤指。", 
            "夜半无人莺语脆，正绿窗风细。", 
            "如今往事消沈矣，怅暮云千里。", 
            "含情试问旧倡楼，奈门巷、条条相似。", 
            "头白居人随意指，道斜阳边是。"
        ], 
        "title": "师师令  汴京访李师师故巷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今朝秾春天气，袨服为佳耳。", 
            "人在梅根冶，暗香疏影迢递。", 
            "盏内红生，杯中绿汎，小吸宜城蚁。", 
            "消魂死。", 
            "那人蛾绿，料应玉貌如此。", 
            "难凭春驿，折寄一枝千里。", 
            "横笛谁吹东风起。", 
            "生怕玉鳞，飞著春水。"
        ], 
        "title": "隔浦莲近拍  饮小三吾亭前古梅下", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "空村如浣静悄，不用邻翁扫。", 
            "水栅罾声响，沙映水，逾潇照。", 
            "傍岸松半老，闲来靠。", 
            "漫理晴江钓，", 
            "钓丝袅。", 
            "凉飔暗袭，得风丛竹都笑。", 
            "帆投极浦，兀兀橹声将杳。", 
            "兴倦收纶起荷蓧。", 
            "恰好，窥人一点月小。"
        ], 
        "title": "隔浦莲近拍  夏日村居", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风吹响古木，乱叶埋僧屋。", 
            "略彴铺苍藓，攀树瘿，穿崖腹。", 
            "江郭围枫槲，登山麓。", 
            "遥望银涛矗，", 
            "駴心目。", 
            "王珣池馆，沙鸥浦鸭争浴。", 
            "一声斋磬，彷佛雨霖铃曲。", 
            "踏遍缭垣寻断镞。", 
            "茶熟，老僧带暝归独。"
        ], 
        "title": "隔浦莲近拍  暮秋江上偶步万佛林即黄介子先生旧宅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玲珑云水几处，借我闲消暑。", 
            "掠槛沙鸥过，潭香触，碎成雨。", 
            "千顷风荷举，红妆嫭。", 
            "缃菂中心苦，", 
            "最怜汝。", 
            "披襟脱帽，新凉随意搴取。", 
            "松风细响，绿雪暗翻花乳。", 
            "林际濛濛皓月吐。", 
            "四鼓，隔波尚有人语。"
        ], 
        "title": "隔浦莲近拍  夏日寓吴门花溪草堂与西溟夹水而居赋示西溟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "空明云水浩淼，渚濑丛幽筱。", 
            "绿净谁能睡，琼奁启，帘漪悄。", 
            "啁唽腾翠鸟，菱潭窈。", 
            "红藕花开了，", 
            "数枝袅。", 
            "莲娃极浦，罗裙争荡清晓。", 
            "盈盈翠榜，烟舸竞将红闹。", 
            "摘得荷房缥菂小。", 
            "月皎，兀波柔橹声杳。"
        ], 
        "title": "隔浦莲近拍  赏荷同南耕纬云赋", 
        "type": "词", 
        "yun": null
    }, 
    {
        "author": "陈佩珩", 
        "era": "清", 
        "subtype": "五言律诗", 
        "text": [
            "日暮秣陵道，空江生澹烟。", 
            "乡云埋楚岫，诗魄落吴天。", 
            "红叶风双镫，黄花雨一鞭。", 
            "五年三白下，愁绝为名牵。"
        ], 
        "title": "秣陵道驴背上吟", 
        "type": "律诗", 
        "yun": "先"
    }, 
    {
        "author": "陈佩", 
        "era": "清", 
        "subtype": "五言绝句", 
        "text": [
            "瘦菊依阶砌，檐深承露难。", 
            "莫言根蒂弱，翻足奈秋寒。"
        ], 
        "title": "瘦菊为小婢作", 
        "type": "绝句", 
        "yun": "寒"
    }, 
    {
        "author": "陈佩", 
        "era": "清", 
        "subtype": "七言绝句", 
        "text": [
            "忽驾青鸾返碧虚，琼花吹折痛何如。", 
            "修文应是才人尽，徵到姮娥旧侍书。"
        ], 
        "title": "哭程夫人", 
        "type": "绝句", 
        "yun": "鱼"
    }, 
    {
        "author": "陈运镇", 
        "era": "清", 
        "subtype": "七言律诗", 
        "text": [
            "高峰初射海暾红，匹马冲寒更向东。", 
            "万里风来鹏背上，三边春尽雁声中。", 
            "神京左辅山河壮，帝里先畴乐利同。", 
            "回首长城如户限，祖龙犹未是英雄。"
        ], 
        "title": "宁远道中", 
        "type": "律诗", 
        "yun": "东"
    }, 
    {
        "author": "陈匪石", 
        "era": "清", 
        "subtype": null, 
        "text": [
            "关河万里重逢，谁信鬓霜成缕。", 
            "走马芳郊，犹是向来情绪。", 
            "幕天席地花阴坐，不醉不教归去。", 
            "怕无言、换了露莺风燕，冶春将暮。", 
            "草青青似染，征袍看遍，漫忆京尘缁素。", 
            "宛转情丝，过眼梦痕如雨。", 
            "客中岁月沙边约，还问当前鸥鹭。", 
            "尽平生、未改中年哀乐，坠欢何许。"
        ], 
        "title": "陌上花•与贡禾仲容薄游沪郊", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "骚心韵客。", 
            "喜一阳始复，春在兰室。", 
            "烟水江南，周甲光阴，翩翩遍数裙屐。", 
            "传经一代刘向，尚记得、燃藜东壁。", 
            "想近来、足用三冬，乱叶扫时思适。", 
            "重过南冈未忍，旧游共、鹤馆芳讯都寂。", 
            "独抱遗芬，薄采秋芸，顾托成书增色。", 
            "因君触我家山念，五十载、雪门踪迹。", 
            "似夜窗、闲说开天，拥髻粉娥头白。"
        ], 
        "title": "疏影•题缪子彬校书图，并以为寿。子彬，艺风先生子", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "江雁涵天，阶蛩吟露，素娥今夕初见。", 
            "水令翻新，恰好剪秋一半。", 
            "琼楼迥、金镜谁磨，莲漏永、玉绳徐转。", 
            "相伴自、广寒游后，芳期能展。", 
            "吴质不眠已惯。", 
            "怕老树婆娑，斫来还满。", 
            "小影山河，胜隔雾屏云幔。", 
            "纵未睹、昨夜星辰，忍负却、故园心眼。", 
            "良愿。", 
            "要人间普照，清辉无限。"
        ], 
        "title": "月华清•连夕阴雨，中秋后一日放晴，月分外皎洁，是日值秋分节", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "梦醒庄蝶，祗没不知时，悲来谁语。", 
            "三百梅花身世老，常与白鸥为侣。", 
            "小技雕虫，高才倚马，多少惊人句。", 
            "残莎剩水，辋川烟景非故。", 
            "长忆剪烛当年，喁于互答，曾听西窗雨。", 
            "苍狗白衣万变，山色阴晴朝暮。", 
            "玉垒浮云，金台夕照，举目成今古。", 
            "沾襟墨泪，浩歌天问怀楚。"
        ], 
        "title": "念奴娇•西溪函告寔父怛化，歌以抒哀", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "萧骚。", 
            "终朝。", 
            "风号。", 
            "雨潇潇。", 
            "周遭。", 
            "惊乌夜飞迷其巢。", 
            "叶黄千树飘飖。", 
            "前路遥。", 
            "野外雁行高。", 
            "说岭梅、早寒怎消。", 
            "太平气象，声断鸣条。", 
            "载歌载舞，唯有鸾笙凤箫。", 
            "心以何而忉忉。", 
            "影以何而刁刁。", 
            "云涯回望劳。", 
            "相思朱颜凋。", 
            "冷意透霜袍。", 
            "破愁谁共持盏醪。"
        ], 
        "title": "醉翁操•寒风飒至，杂以冻雨，瓠盦拈此调督余与柳溪同作", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "老柳条髡，疏梅影瘦，恻恻如此春寒。", 
            "过眼朝霏夕霭，隐约遥山。", 
            "天街如酥含梦雨，逝波无语惜华年。", 
            "帘栊暮、客燕未归，巢泥旧迹都残。", 
            "重看。", 
            "绡雾冷，芳草地、依稀环佩珊珊。", 
            "最苦神娥，不肯暂驻仙軿。", 
            "绮怀空结红尘里，黛眉常锁碧云间。", 
            "光风到、终遣有情花药，替展欢颜。"
        ], 
        "title": "昼锦堂", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "举头穷目无山，朅来惯作春申客。", 
            "云罗万里，涵空新雁，江南江北。", 
            "酩酊须酬，九秋佳节，依然今日。", 
            "愿茱萸插遍，年年此会，天难老，情何极。", 
            "瞥眼黄花七十，感枯荣、前尘历历。", 
            "持螯有约，题糕不敢，梦中追忆。", 
            "重过西园，木樨无隐，拒霜无力。", 
            "渐明蟾照野，寒蛩在地，又砧声急。"
        ], 
        "title": "水龙吟•甲午重九小集市楼，押入声韵，用紫霞翁说", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "映虚澜、淡妆浓抹，尘香随处堪浣。", 
            "西城倒影空明境，心与白云俱远。", 
            "莺解唤。", 
            "唤不转、寒潮寂寞钱塘岸。", 
            "繁华梦短。", 
            "怅聚景梅荒，芸居燕去，天水暗中换。", 
            "经行遍。", 
            "曾记青春作伴。", 
            "萍蓬踪迹何限。", 
            "他乡无此湖山好，归思辘轳千转。", 
            "情未懒。", 
            "任竟日、吟风弄月晴窗畔。", 
            "单衣泪满。", 
            "怕夕照依然，雷锋不见，重过旧亭馆。"
        ], 
        "title": "摸鱼儿•题程仰坡西湖十景图咏，用张成子重过西湖韵", 
        "type": "词", 
        "yun": null
    }, 
    {
        "author": "陈匪石", 
        "era": "清", 
        "subtype": null, 
        "text": [
            "卉木扶疏，琴樽潇洒。", 
            "天然爱酒能诗社。", 
            "分章云锦擅回文，采桑一曲歌词雅。", 
            "曹霸丹青，范宽图画。", 
            "珠联璧合璠玙价。", 
            "座中白发老维摩，拈花一笑春无罅。"
        ], 
        "title": "踏莎行•题螺川诗屋雅集图", 
        "type": "词", 
        "yun": null
    }, 
    {
        "author": "陈词裕", 
        "era": "清", 
        "subtype": "七言绝句", 
        "text": [
            "雨露咸沾德泽深，栽培桃李有甘霖。", 
            "弧星彩耀重阳后，拜祝添筹福海临。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其一", 
        "type": "绝句", 
        "yun": "侵"
    }, 
    {
        "author": "陈词裕", 
        "era": "清", 
        "subtype": "七言绝句", 
        "text": [
            "仰慕弦歌德可钦，殷殷乐育振儒林。", 
            "甘棠载咏兴南国，记取冰壶一片心。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其二", 
        "type": "绝句", 
        "yun": "侵"
    }, 
    {
        "author": "陈词裕", 
        "era": "清", 
        "subtype": "七言绝句", 
        "text": [
            "寤寐维思一曲琴，薰风拟再入新吟。", 
            "衣冠旧族推嵩洛，五载淡江水最深。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其三", 
        "type": "绝句", 
        "yun": "侵"
    }, 
    {
        "author": "陈词裕", 
        "era": "清", 
        "subtype": "七言绝句", 
        "text": [
            "翩彼飞鸮集泮林，八千椿算翠森森。", 
            "华封晋祝麦邱颂，是采芝图嗣旧音。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其四", 
        "type": "绝句", 
        "yun": "侵"
    }, 
    {
        "author": "陈苌", 
        "era": "清", 
        "subtype": null, 
        "text": [
            "两曜无停机，委运固其理。", 
            "修短良不齐，谁复能逃此。", 
            "俗士恋其生，涕泣对妻子。", 
            "达士轻其生，鸢蚁均一视。", 
            "二者皆弃天，有识所深鄙。", 
            "君子则不然，奉之以终始。", 
            "生有所以生，死有所以死。", 
            "吾闻诸曾子，至死而后已。"
        ], 
        "title": "临终诗二首留别诸同志（辛卯中秋后二日） 其一", 
        "type": "古风", 
        "yun": "纸"
    }, 
    {
        "author": "陈苌", 
        "era": "清", 
        "subtype": null, 
        "text": [
            "我有同心人，道义相友师。", 
            "频年丧浙多，存者复别离。", 
            "即今将去客，欲别无由辞。", 
            "丈夫会有志，岂为儿女私。", 
            "所恨在世日，孤负箴与规。", 
            "临风一长叹，愿为诸君期。", 
            "百里半九十，一篑功莫亏。", 
            "鉴戒不在远，请君视此诗。"
        ], 
        "title": "临终诗二首留别诸同志（辛卯中秋后二日） 其二", 
        "type": "古风", 
        "yun": "支"
    }, 
    {
        "author": "陈芳藻", 
        "era": "清", 
        "subtype": null, 
        "text": [
            "寒光皎洁。", 
            "认取秦时月。", 
            "为问圆冰清到骨，可贮芙蓉颜色。", 
            "愁来怕上眉梢。", 
            "恐伊知我魂消。", 
            "顾影卿怜谁瘦，朝朝相对无聊。"
        ], 
        "title": "清平乐 镜（见《词综续编》）", 
        "type": "词", 
        "yun": null
    }, 
    {
        "author": "陈芳藻", 
        "era": "清", 
        "subtype": null, 
        "text": [
            "袅娜舞长条，绕隋堤、翠幕金衣啼晓。", 
            "细缕蘸晴波，低摇漾、水面落红频扫。", 
            "柔情弱态，盈盈十五怜娇小。", 
            "十里晓风残月岸，谱入才人词草。", 
            "楼头触起相思，觅封侯、忍把年华负了。", 
            "怕见擘棉时，飘零恨、点点纱窗飞到。", 
            "韶光易渺。", 
            "杜鹃唤得春归悄。", 
            "回首灞陵桥畔路，绾住离愁多少。"
        ], 
        "title": "南浦 春柳，用玉田春水词韵", 
        "type": "词", 
        "yun": null
    }, 
    {
        "author": "陈良翰", 
        "era": "清", 
        "subtype": "七言律诗", 
        "text": [
            "燕市相逢玉露寒，梁园千里共征鞍。", 
            "六朝门第推江左，七子才名盛建安。", 
            "霜雪关河经岁暮，莺花风雨又春残。", 
            "《登楼赋》就先归去，樽酒离亭欲别难。"
        ], 
        "title": "送王方邺归里", 
        "type": "律诗", 
        "yun": "寒"
    }, 
    {
        "author": "陈良玉", 
        "era": "清", 
        "subtype": null, 
        "text": [
            "朝岚荡初旭，绚烂空翠明。", 
            "群峰洗寒碧，朵朵芙蓉生。", 
            "今朝浈峡口，喜见天宇晴。", 
            "云日共朗媚，山水复深情。", 
            "一峰高插天，巉峭疑削成。", 
            "飞鸟怯不上，如线樵路争。", 
            "江屈羊肠绕，山回猿臂撑。", 
            "中流出渔舠，忽送叹乃声。", 
            "垂钓者谁子，石室遗姓名。", 
            "感兹隐沦迹，愧我游子情。"
        ], 
        "title": "浈阳峡", 
        "type": "古风", 
        "yun": "庚"
    }, 
    {
        "author": "陈良玉", 
        "era": "清", 
        "subtype": null, 
        "text": [
            "岩势束奔江，破空一千尺。", 
            "南来非太华，何有巨灵擘。", 
            "颇闻石室内，鍊颜富琼液。", 
            "千春羽客蜕，一旦金仙宅。", 
            "慈云冻不飞，凝作苍玉坜力换屰。", 
            "时看驯鸽舞，远若江鸥白。", 
            "洞口题名多，古人皆陈迹。", 
            "即事聊成咏，微名何足刻。"
        ], 
        "title": "观音岩", 
        "type": "古风", 
        "yun": null
    }, 
    {
        "author": "陈良玉", 
        "era": "清", 
        "subtype": null, 
        "text": [
            "汉家佞幸古莫比，弱冠三公左貂珥。", 
            "宫中断袖起昼眠，何至瞢腾禅天子。", 
            "朝廷碌碌孰等肩，笑君奚似孔光贤。", 
            "东园秘器预输送，深恩直欲周三泉。", 
            "一声霜裂鸳鸯瓦，巨君蝮鸷唇先哆。", 
            "破棺丁傅惨焚如，免冠徒跣何为者。", 
            "长乐无极延万世，此瓦当时亦其类。", 
            "高安侯印竟堕地，连云甲第怅谁赐。", 
            "君不见渐台弩射逃黄皇，团团威斗藏中央。", 
            "千年武库莽头秃，瓦乎瓦乎同可伤。"
        ], 
        "title": "高安万世瓦歌", 
        "type": "古风", 
        "yun": null
    }, 
    {
        "author": "陈良玉", 
        "era": "清", 
        "subtype": "五言律诗", 
        "text": [
            "胥江潮水歇，一碧唾江清。", 
            "入馔银鱼短，沿流木筏横。", 
            "盐愁关吏诘，衙共野猿争。", 
            "太息豺狼窟，前年此设兵。"
        ], 
        "title": "胥江司", 
        "type": "律诗", 
        "yun": "庚"
    }, 
    {
        "author": "陈良玉", 
        "era": "清", 
        "subtype": "七言律诗", 
        "text": [
            "露下森然万木稠，掩关人静意幽幽。", 
            "泉将鸟梦分中夜，风约松涛共一楼。", 
            "暗壑有光看误月，空山无寐坐惊秋。", 
            "村鸡未唱晨钟动，十五年前忆旧游。"
        ], 
        "title": "宿白云倚山楼", 
        "type": "律诗", 
        "yun": "尤"
    }, 
    {
        "author": "陈良玉", 
        "era": "清", 
        "subtype": "七言律诗", 
        "text": [
            "沿江短艇认鱼家，开遍桃花处处霞。", 
            "三水共趋江口合，一峰低让树头遮。", 
            "重凭野槛思吟侣，甫试征衫惜岁华。", 
            "谁信黄塘今夜宿，鹃声十倍客愁加。"
        ], 
        "title": "三水道中和施星江明经韵", 
        "type": "律诗", 
        "yun": "麻"
    }, 
    {
        "author": "陈良玉", 
        "era": "清", 
        "subtype": "七言律诗", 
        "text": [
            "懊恼林鸠故故啼，小园春尽得招携。", 
            "平池骤涨漂花雨，幽屐新黏迸笋泥。", 
            "野水鹭鸥芳墅外，夕阳楼阁断虹西。", 
            "一樽怀抱聊倾倒，扶杖归来径欲迷。"
        ], 
        "title": "于晦若上舍招饮寓园", 
        "type": "律诗", 
        "yun": "齐"
    }, 
    {
        "author": "陈苌", 
        "era": "清", 
        "subtype": "七言绝句", 
        "text": [
            "移病文园卧岁馀，同时真恨失相如。", 
            "所忠枉遣求遗稿，不记当年《谏猎书》。"
        ], 
        "title": "读相如传", 
        "type": "绝句", 
        "yun": "鱼"
    }, 
    {
        "author": "陈苌", 
        "era": "清", 
        "subtype": "七言绝句", 
        "text": [
            "山行风暖落花轻，雨过田间野水鸣。", 
            "自笑微官如布谷，年年三月劝春耕。"
        ], 
        "title": "山行", 
        "type": "绝句", 
        "yun": "庚"
    }, 
    {
        "author": "陈苌", 
        "era": "清", 
        "subtype": "七言律诗", 
        "text": [
            "一路寒泉送客程，离亭回首隔山城。", 
            "秋从黄叶声中老，人向青山缺处行。", 
            "几片闲云供画本，一林落日待诗成。", 
            "来时记得留题处，尚有残尊慰客情。"
        ], 
        "title": "发南陵", 
        "type": "律诗", 
        "yun": "庚"
    }, 
    {
        "author": "陈苌", 
        "era": "清", 
        "subtype": "七言律诗", 
        "text": [
            "晚入承明数未奇，那知铸错不堪追。", 
            "文章旧价欣方慰，辛苦初心悔已迟。", 
            "遗恨一时头腹尾，空传三绝画书诗。", 
            "生刍一束无从唁，独向西风泪暗垂。"
        ], 
        "title": "挽姜西溟", 
        "type": "律诗", 
        "yun": "支"
    }, 
    {
        "author": "陈苌", 
        "era": "清", 
        "subtype": "七言律诗", 
        "text": [
            "东流无复水重回，欲断危肠暗自摧。", 
            "见燕引雏还堕泪，听鸠呼妇不胜哀。", 
            "春风陇上新寒食，夜雨堂前旧镜台。", 
            "子母重泉相见否？梦中还望寄声来。"
        ], 
        "title": "梦中", 
        "type": "律诗", 
        "yun": "灰"
    }, 
    {
        "author": "陈奉兹", 
        "era": "清", 
        "subtype": "五言排律", 
        "text": [
            "胜国亡无待，将军死即休。", 
            "乾坤空百战，河岳独千秋。", 
            "入伍知兵法，观时料王忧。", 
            "长蛟除岂尽，细柳备何由。", 
            "南八无完指，严颜有断头。", 
            "臣心犹一木，世事已浮沤。", 
            "共命鸾皇奋，全躯狗彘偷。", 
            "降笺争纳贼，厉鬼不忘仇。", 
            "妻氏传蒙古，家山著锦州。", 
            "本兼捐马革，遑复记狐丘。", 
            "荡水岳祠旧，解梁关祀修。", 
            "招魂有凡例，数典尚旁搜。", 
            "风虎标新境，乡人说故侯。", 
            "须眉存画轴，骨肉谱方陬。", 
            "此地知深恋，陪京不远求。", 
            "高皇有陵寝，先世且田畴。", 
            "立庙逢观察，为文表僻幽。", 
            "河云承大树，睢水荐寒流。", 
            "孤冢犹存代，仙踪或遇留。", 
            "歌诗将侑享，应识往来游。"
        ], 
        "title": "康观察于睢宁风虎山建周忠武将军祠二十韵", 
        "type": "排律", 
        "yun": "尤"
    }, 
    {
        "author": "陈奉兹", 
        "era": "清", 
        "subtype": "五言律诗", 
        "text": [
            "人声寒在涧，云气落当岑。", 
            "明日定山雪，一家惟石阴。", 
            "疲嘶从吏马，饥坐晚林禽。", 
            "闻道棉收薄，无衣卒岁心。"
        ], 
        "title": "大蓬山次前韵", 
        "type": "律诗", 
        "yun": "侵"
    }, 
    {
        "author": "陈奉兹", 
        "era": "清", 
        "subtype": "五言律诗", 
        "text": [
            "后死中郎愧，平生孟博哀。", 
            "人师真不忝，名士得无灾。", 
            "寥景冥汾雁，清风出汉槐。", 
            "峥嵘标片碣，应后介山颓。"
        ], 
        "title": "郭有道墓碣", 
        "type": "律诗", 
        "yun": "灰"
    }, 
    {
        "author": "陈奉兹", 
        "era": "清", 
        "subtype": "七言律诗", 
        "text": [
            "宦辙迢遥去不归，频来绝境趁斜晖。", 
            "天垂地底根皆见，石上云端骨欲飞。", 
            "顿辔长鸣犹马力，扬旌独戍亦兵威。", 
            "书生得此殊荣幸，何怪人言貌尚肥。"
        ], 
        "title": "又过博浪鼓山", 
        "type": "律诗", 
        "yun": "微"
    }, 
    {
        "author": "陈奉兹", 
        "era": "清", 
        "subtype": "七言律诗", 
        "text": [
            "相岭行多异见闻，朝来新霁昨雰雰。", 
            "素辉细裹千林冻，赤气微含百变云。", 
            "旬日返归夸列子，残年高卧忆匡君。", 
            "阴山老马余知道，会逐骅骝立战勋。"
        ], 
        "title": "过相岭", 
        "type": "律诗", 
        "yun": "文"
    }, 
    {
        "author": "陈奉兹", 
        "era": "清", 
        "subtype": "七言律诗", 
        "text": [
            "东南一尉属兵曹，洞达重门树色高。", 
            "天拥群峰开棨戟，日临寒水偃弓刀。", 
            "山中蜀铁输船满，市上秦声得酒豪。", 
            "骑马从容揽形胜，千年戍柝亦须操。"
        ], 
        "title": "百丈关", 
        "type": "律诗", 
        "yun": "豪"
    }, 
    {
        "author": "陈奉兹", 
        "era": "清", 
        "subtype": "七言律诗", 
        "text": [
            "尽堪晚起无人处，苦迫衰年少睡时。", 
            "晴散雪花看渐密，夏生春草意犹迟。", 
            "残编熟尽还相对，蛮语通多总入诗。", 
            "万里淹留问心迹，梦回地下老亲知。"
        ], 
        "title": "里塘寓舍", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得寻君，才过匆匆灯市。", 
            "伯通桥下，挽征衫且憩。", 
            "垂柳几树，临别倚栏斜指。", 
            "再来看汝，定鹅黄矣。", 
            "柳已鹅黄，撅头船恰又至。", 
            "满船丝雨，捲春蓑困睡。", 
            "微茫驿楼，料想水城将闭。", 
            "知他花下，已应微醉。"
        ], 
        "title": "传言玉女  雨中舟次吴阊不及过晤园次同纬云子万寄怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半载繁台，忆杀别来秋水。", 
            "今朝重见，喜碧犹如此。", 
            "无数笭箵，零乱烟桥夜市。", 
            "估船夹岸，乡愁千里。", 
            "闻道君家，在街头、黄叶里。", 
            "情亲小话，唤篙师暂舣。", 
            "峥泓淡沲，隐隐江楼笛起。", 
            "关山一望，何其明绮。"
        ], 
        "title": "传言玉女  舟经怀远访淩道一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "草把裙儿腰比，花与脸儿潮似。", 
            "恰听枝头莺语滑，眉逗一丝新喜。", 
            "闻说酒旗歌板地，多少嬉游子。", 
            "忆在洛桥晴市，又向洧川烟涘。", 
            "一斛柳绵飘不定，扑著车如流水。", 
            "无数秋千墙角里，天半红绳起。"
        ], 
        "title": "百媚娘  春日忆洛下旧游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "日午莺犹贪梦，风定花谁摇弄。", 
            "闻说长条新有主，纵与缠绵何用。", 
            "虽不干卿愁却种，懒把春钩送。", 
            "夹路香尘将动，一曲红绡权奉。", 
            "从此真成千里隔，只有月明相共。", 
            "戏语小楼燕赤凤，掌舞休嫌重。"
        ], 
        "title": "百媚娘  送亩仙校书落籍次友人韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得常年此际，风送闽天柑子。", 
            "珠舶帆轻，花洋浪细，香遍吴头楚尾。", 
            "武夷仙使，向缥缈、鲤湖传至。", 
            "讵料岩关笳吹，竟隔千山万水。", 
            "天竺烟深，潮音月落，今日不知何世。", 
            "匆匆弹指，都不道、江山如此。"
        ], 
        "title": "剔银灯  佛手柑不至词以寄慨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阵阵兰情水意，队队描朱刷翠。", 
            "小巷蘼芜，斜街皂荚，都被雨酥烟腻。", 
            "东风多致，簸弄做、卖饧天气。", 
            "莫负年光韶媚，早办渔樵家计。", 
            "故国繁华，前生诗酒，身似浔阳江伎。", 
            "且拚沈醉，做蝴蝶、向花间睡。"
        ], 
        "title": "剔银灯  春景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记得升平佳丽，此夜是、上元天气。", 
            "圆月打头，暗尘随马，阵阵梅边水际。", 
            "茜裙珠髻，喧笑处、香街声沸。", 
            "今岁冷清清地，未晚禁城先闭。", 
            "一盏灯昏，千家门掩，酿就春寒恁细。", 
            "雨丝飘砌，展几叠、小屏图醉。"
        ], 
        "title": "剔银灯  灯节前一日雨中云臣招同桢百大士雪持集饮蝶庵即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峡劈成皋古郡，人杂猿猱过。", 
            "断崖怒走，苍龙立而卧。", 
            "此乃广武山乎，噫嚱古战场哉，悲来无那。", 
            "卸鞍坐，烟竹吹来入破。", 
            "一林纤月堕。", 
            "雁声不歇，砧声又搀和。", 
            "历历五点三更，马前渐逼荥阳，城头灯火。"
        ], 
        "title": "解蹀躞  夜行荥阳道中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淼淼孤村断垄，只浪花翻舞。", 
            "疏檠自绿，茅檐伴人住。", 
            "休问红糯黄粱，总搴菰米茭丝，湿烟难煮。", 
            "夜将曙，白项鸦啼棠树。", 
            "树西近官路。", 
            "丛丛古庙，老巫击铜鼓。", 
            "敢倖今岁西成，祇祈暂歇床头，淙淙秋雨。"
        ], 
        "title": "解蹀躞  秋雨夜宿田舍", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风吼庱亭树，曛黑难投逆旅。", 
            "径诣君家，呼酒喃喃尔汝。", 
            "此间路。", 
            "一派涛轰沙莽，几阵烟凄风苦。", 
            "凭栏顾，霸气荒终古。", 
            "笑问寄奴何处。", 
            "若为吾歌，吾为若拍张舞。", 
            "天将曙。", 
            "起扫车箱冰花，争火仆夫寒语。"
        ], 
        "title": "下水船  暮次丹阳宿周丹申斋中同汤谷宾夜话", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隔叶寻难著。", 
            "胜玉树，欺红药。", 
            "缥色衣裳，睡熟沈香亭角。", 
            "一朵云鬟，被雨梳风掠。", 
            "趁花容，亸烟萼。", 
            "柳阴薄，色向苔钱落。", 
            "波痕皱，眉痕弱。", 
            "鹦鹉笼中，也整绿衣偷学。", 
            "一别名花，怅碧云天各。", 
            "倩青鸾，到湘阁。"
        ], 
        "title": "碧牡丹  牡丹鲜碧者向在鄢陵曾见之追赋是词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜻蛉小泊断桥东，人在橹声中。", 
            "水面残霞飞不定，春波静、暝翠玲珑。", 
            "夹岸缃桃斑竹，半船淡月微风。", 
            "纱窗尽摘簟纹融，心事暗惺忪。", 
            "小拂丝杨人语细，春衫碧、恰似新桐。", 
            "可惜小浯溪上，明朝更与谁同。"
        ], 
        "title": "风入松  上巳后二日洗钵池汎舟即事同亦史山涛赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "炎炎火镜正烧空，避暑苦无从。", 
            "客言安得匡庐瀑，还移取、华井秦松。", 
            "玉女盆边吸露，水仙祠畔餐风。", 
            "答言计总未为工，不若在军中。", 
            "平驱十万横磨剑，涛声怒、硬箭强弓。", 
            "恶浪千堆蹙黑，战旗一片摇红。"
        ], 
        "title": "风入松  苦暑戏与客语", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当年结夏映层潭，脱帽卸轻衫。", 
            "柳丝斜飏阴篷捲，钓槛外、碧色微添。", 
            "桥背嫩凉瑟瑟，村头老树毵毵。", 
            "水天閒话对谁谈，城市我何堪。", 
            "采菱放鸭江乡伴，无人问、老子溪南。", 
            "浮世飞鸿雪爪，故山乱叶茅庵。"
        ], 
        "title": "风入松  纳凉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "欹斜懒漫遍燕关，僵冷甚袁安。", 
            "谁将水墨濛濛画，做边城、一抹荒寒。", 
            "小日曾藏柳叶，前身惯上钗鬟。", 
            "无端误点早朝班，髣髴认龙颜。", 
            "六宫怕有人争妒，带昭阳、日影飞还。", 
            "惆怅旧游何处，孤村流水之间。"
        ], 
        "title": "风入松  寒鸦", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "露筋祠下，寒篷淼淼去何之。", 
            "停桡一问灵旗。", 
            "怊怅千年古庙，陈迹几人悲。", 
            "只风前燕子，雨后棠梨。", 
            "俯仰歔欷，凭吊处，更怜谁。", 
            "惟有淮阴漂母，一样蛾眉。", 
            "估船争泊，问何人、拂藓一题诗。", 
            "依稀见、玉佩珠衣。"
        ], 
        "title": "婆罗门引  题露筋祠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晚风千颗，累累才与画檐平。", 
            "绽来刚趁秋晴。", 
            "怪底匀圆如许，青女手搓成。", 
            "乍回廊小摘，冷韵旋生。", 
            "冰瓷翠罂，压叠在、小红檠。", 
            "弄影夕阳黄处，檀晕偏明。", 
            "空香如雨，最宜人、昨夜恰微酲。", 
            "何须数、西崦霜橙。"
        ], 
        "title": "婆罗门引  香橼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨后春梅初浣，开箧衍。", 
            "试取红杏尚书，小令闲编纂。", 
            "几番拍遍新词，绝调千秋罕。", 
            "翻惹簌簌，轻尘画梁满。", 
            "书写竟，正江上、楚山晚。", 
            "鸭绿粼粼，笑倩双鱼寄远。", 
            "到及广陵，明月桥头夜箫暖。", 
            "早付竹西歌管。"
        ], 
        "title": "荔枝香  早春校香严词竟寄孙无言于扬州", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "沈吟槛外，分明有个人儿在。", 
            "隔著软帘闻细欬。", 
            "转过屏间，做就生疏态。", 
            "夜来曾否春酲害。", 
            "底事无言，只撚箜篌带。", 
            "晓寒佯脱红绵耐。", 
            "检出香词，细觅檀奴解。", 
            "嗔人暗把风情卖。", 
            "嚼烂花笺，碎向粉墙抛洒。"
        ], 
        "title": "拍阑干  过蝶庵书事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水濛濛，烟袅袅，红遍江南树。", 
            "小陆怀中，数颗偏怜汝。", 
            "笑他梅子心酸，莲儿心苦，都让尔、甘芳如许。", 
            "憎悽楚。", 
            "记得解橘春纤，指冷偎人处。", 
            "一别吴娘，往事浑无据。", 
            "自从那日传柑，几番元夜，总则是、泪珠如雨。"
        ], 
        "title": "祝英台近  咏橘", 
        "type": "词", 
        "yun": null
    }, 
    {
        "author": "陈秀贞", 
        "era": "清", 
        "subtype": "七言绝句", 
        "text": [
            "小鬟轻曳锦帏偏，报说平明雪满天。", 
            "起掷绣鞋床下卜，远人身上合添绵。"
        ], 
        "title": "雪集即事 其一", 
        "type": "绝句", 
        "yun": "先"
    }, 
    {
        "author": "陈秀贞", 
        "era": "清", 
        "subtype": "七言绝句", 
        "text": [
            "香奁移傍碧窗纱，小鼎焚香自煮茶。", 
            "高卷疏帘看不足，犯寒亲手掬梨花。"
        ], 
        "title": "雪集即事 其二", 
        "type": "绝句", 
        "yun": "麻"
    }, 
    {
        "author": "陈秀贞", 
        "era": "清", 
        "subtype": "七言绝句", 
        "text": [
            "红炉高宴列中堂，子侄传阄共举觞。", 
            "无奈阿姑教强饮，清樽微试郁金香。"
        ], 
        "title": "雪集即事 其三", 
        "type": "绝句", 
        "yun": "阳"
    }, 
    {
        "author": "陈秀贞", 
        "era": "清", 
        "subtype": "七言绝句", 
        "text": [
            "万花飞舞锦成团，晚上红楼作大观。", 
            "直被天公迷望眼，不知何处是长安。"
        ], 
        "title": "雪集即事 其四", 
        "type": "绝句", 
        "yun": "寒"
    }, 
    {
        "author": "陈灿霖", 
        "era": "清", 
        "subtype": "五言绝句", 
        "text": [
            "独卧绣窗静，月明宿鸟啼。", 
            "不嫌惊妾梦，羡汝是双栖。"
        ], 
        "title": "古怨", 
        "type": "绝句", 
        "yun": "齐"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "软帘垂，孤馆悄，灯烬穗还亸。", 
            "才过元宵，便有嫩阴做。", 
            "幸值俊侣嬉春，狂朋选夜，摒挡得、心情较妥。", 
            "斟红糯。", 
            "醉后多恐尘寰，无计容留我。", 
            "小海传闻，种露桃千颗。", 
            "与君擪笛宫墙，扫花洞府，剪几阕、霓裳偷和。"
        ], 
        "title": "祝英台近  元夕后一日同雪持京少饮云臣斋头", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "傍东风，寻旧事，愁脸界红箸。", 
            "任是年深，也有繫人处。", 
            "可怜黄土苔封，绿罗裙坏，只一缕、春魂抛与。", 
            "为他虑。", 
            "还虑化蝶归来，应同鹤能语。", 
            "赢得无聊，呆把断垣觑。", 
            "那堪古寺莺啼，乱山花落，惆怅煞、台空人去。"
        ], 
        "title": "祝英台近  善权寺相传为祝英台旧宅，寺后一台，云其读书处也。壁间旧有谷令君一词，春日与云臣、远公披藓读之，共和其韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水烟昏，塘月午，欸乃乱更鼓。", 
            "飒沓空樯，浪急打枫树。", 
            "恰逢羁客停船，谁家楼上，忽飘堕、箫声一缕。", 
            "泪如雨。", 
            "对此万里清光，旧家在何处。", 
            "人世何声，更似此凄苦。", 
            "依稀记宿江州，芦汀蓼渚，有十万、夜猿齐语。"
        ], 
        "title": "祝英台近  舟夜闻箫", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红韎韐，紫罗囊，小缚黄皮裤。", 
            "快马健儿，装急凭君作。", 
            "更闻历落崎嵚，交游然诺，依稀是、君家之布。", 
            "岁行暮。", 
            "可怜雪浪烟帆，来朝趁人渡。", 
            "呵手敲冰，为君一题句。", 
            "他年展轴哦诗，怀人顾影，好频寄、江东鱼素。"
        ], 
        "title": "祝英台近  题季柔木小影兼志别怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "砑光笺，白地锦，糊就几楞雪。", 
            "玉净珠融，不怕冱寒冽。", 
            "亏他贮旭娱冬，留香伴夜，惹月练、和烟萦缬。", 
            "寸心折。", 
            "那得蜂咂莺穿，漏个针尖缺。", 
            "归梦徜徉，免被琐窗截。", 
            "翻思故国茅檐，残缸拥背，听败纸、战乾风叶。"
        ], 
        "title": "祝英台近  糊窗", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隔溪村，临水店，行处误偏好。", 
            "趁寺寻钟，钟响冷于瀑。", 
            "粉梅才绽些儿，被谁烘坼，算晴色、朝来逾峭。", 
            "乱帆杳。", 
            "一半消入烟中，空潭剧幽窅。", 
            "小憩经房，无言只微笑。", 
            "此时正定吟魂，浦禽多事，又踏折、一枝烟筱。"
        ], 
        "title": "祝英台近  春游偶憩静山禅院", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水精帘，翡翠锁，不许俗尘涴。", 
            "绣罢鸯摩，窗畔茜绒唾。", 
            "分明檐卜林香，楞伽寺静，只多了、阿奴旁坐。", 
            "归去可。", 
            "好趁水月潮音，早上雪山座。", 
            "怪煞萧郎，弹指景光错。", 
            "请伊试看人间，闲花浪朵，总一霎、笛声吹破。"
        ], 
        "title": "祝英台近  维摩天女恰同参为阎（牛叟兑阁遗徽曰，妻屡劝予参访耆宿，究向上一著，而以钝根未果。近惭庞媪，远负莱妻）牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雁头筝，龙尾拨，曾记殢侬处。", 
            "转眼画旗，袅袅引君去。", 
            "遥知小陆风流，来春县里，种紫艳、红香无数。", 
            "郏县路。", 
            "淼淼晚渡秋山，我昔作行旅。", 
            "一发中原，风起浊河怒。", 
            "君经洛水平桥，陆浑小店，定和我、藓墙题句。"
        ], 
        "title": "祝英台近  送陆云士之任郏县", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画旗飘，灵幄捲，彩翠剥如雨。", 
            "玉貌明妆，隐隐怨蛾聚。", 
            "可怜枳壳花开，凝丹点绛，尽千载、啼斑偷注。", 
            "黯凝伫。", 
            "满壁水墨全昏，犹把断肠谱。", 
            "绣帔尼师，指点向廊柱。", 
            "怪他哭后长城，崩馀粉堞，忒画得、周遭如许。"
        ], 
        "title": "祝英台近  杞梁妻祠下作  在齐河县长城铺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西陵高士，小隐段桥东。", 
            "十年酒圣，半世诗颠，千古文雄。", 
            "铜将军，麴道士，楮先生，者三君、踪迹时同。", 
            "屋如蜂。", 
            "屋头无数冷香，篱门都浸其中。", 
            "镇日和烟和雨，点点欹斜，片片朦胧。", 
            "杯在手，长侧帽，林间一笛风。"
        ], 
        "title": "四园竹  题西陵陆荩思绕屋梅花图像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "山光水态，浓淡上烟扉。", 
            "菊摇暗壁，蛩语坏廊，人卧萧帏。", 
            "停碧箫，歇翠斝，檀奴懒，况小窗、风月应知。", 
            "漫凄其。", 
            "床头尚有龙泉，从君且订交期。", 
            "戏作药名艳体，闲检方书，写上香辞。", 
            "临欲去，日影矬，茶烟飏渐稀。"
        ], 
        "title": "四园竹  龚节孙卧疾东郊秋日过访用片玉词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一生踪迹，总在花深处。", 
            "几番消受，小院红楼午。", 
            "黏来珠幌如痴，落上绣裙成雨。", 
            "有人记，曾暗结同心苣。", 
            "如今重到，依稀不认他门户。", 
            "满园野菜，领游蜂三五。", 
            "惹残流水难凭，舞遍微风莫主。", 
            "赚人一天花絮。"
        ], 
        "title": "扑蝴蝶  咏蝶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "罢官不乐，画帘暮卷空江雨。", 
            "无绪。", 
            "忆罨画溪头有人住。", 
            "阶前濯莽合，屋后虬梅古。", 
            "传语。", 
            "问彊饭、还能著书否。", 
            "使君足下，别后难行路。", 
            "嗟带甲满乾坤，只有儒生误。", 
            "昨已废书，行将学贾。", 
            "市上屠牛，山中射虎。"
        ], 
        "title": "侧犯  奚苏岭先生书来讯我近况词以奉柬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闲寻茂苑，摘船碾遍琉璃滑。", 
            "明灭。", 
            "望半亩精庐隐林樾。", 
            "空香黏茗粥，野翠连巾拂。", 
            "幽绝。", 
            "想夜夜、经台浸秋月。", 
            "吴宫似梦，往事和谁说。", 
            "旧时节。", 
            "记盈盈、水面莲歌彻。", 
            "几阵西风，繁华吹歇。", 
            "满江红蓼，一园黄蝶。"
        ], 
        "title": "侧犯  百花洲访南水上人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "松漱微波，山铺暝翠，软风吹得帆斜。", 
            "柴门将掩，步屧诣君家。", 
            "灵均祠畔多香草，总变做孤山树树花。", 
            "小缕红糟鸡蹠，选花阴碧磴，弄酒拈茶。", 
            "况有良朋，凭醉作生涯。", 
            "明朝摇橹入城去，约仍过山窗听暮鸦。"
        ], 
        "title": "送入我门来  同龚仲震小饮高汝敬红梅花下  高系忠宪公孙所居即忠宪祠", 
        "type": "词", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "香茗才情，簪花模样，斜舒蜜色笺儿。", 
            "霜毫才吮，早已泪如丝。", 
            "楚天楼上湘娥倚，奈湘雨湘烟十二时。", 
            "说与天涯游子，近日恹恹春病，生怕难支。", 
            "为趁双鱼，无物寄相思。", 
            "真珠滴向红绡满，怕绡滑珠圆难寄伊。"
        ], 
        "title": "送入我门来  寄书", 
        "type": "词", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一枝低亚晚妆台，吸露沁兰胎。", 
            "李花柳絮都难似，染梨云、一色新裁。", 
            "白粉墙边，水明楼上，动窃玉情怀。", 
            "累累银粟费安排，争趁月中开。", 
            "曾经打就心头结，相看处、脉脉疑猜。", 
            "记得重门，和他小摘，此事十年来。"
        ], 
        "title": "一丛花  咏白丁香同远公天石和原白韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江城初泊洞庭船，颗颗贩匀圆。", 
            "朱樱素柰都相逊，家乡在、消夏湾前。", 
            "两崦蒙茸，半湖幂䍥，笼重一帆偏。", 
            "买来恰趁晚凉天，冰井小亭轩。", 
            "妆馀浴罢春纤湿，粉裙上、几点红鲜。", 
            "莫是明朝，有人低问，羞晕转嫣然。"
        ], 
        "title": "一丛花  杨梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "琴川前月记幽探，艇子漾柔蓝。", 
            "冶游恰值人修禊，风光在、碧嶂红潭。", 
            "街上饧箫，山边荠菜，春色上春衫。", 
            "今朝魏紫放晴檐，丽景十分添。", 
            "一年最好惟三月，谁频见、两度重三。", 
            "花好逢王，春浓遇闰，乐事艳江南。"
        ], 
        "title": "一丛花  闰三月三日竹逸斋头看紫牡丹记前月修禊虞山故前半阕及之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "八十称觞，齐仰裙笄尊宿。", 
            "如云子姓，捧钿车历碌。", 
            "春晖萦寸草，巨室森乔木。", 
            "思往事，青陵台上歌黄鹄。", 
            "歌罢灯寒，母绩还催儿读。", 
            "儿已成名，孙又饶兰玉。", 
            "真妃来洞府，天姥斟醽醁。", 
            "愿百岁，湔裙常趁晴波绿。"
        ], 
        "title": "玉女度千秋  寿吴母任孺人", 
        "type": "词", 
        "yun": null
    }, 
    {
        "author": "陈沆", 
        "era": "清", 
        "subtype": null, 
        "text": [
            "不雨何为怒涛吼，绿云横铺三十亩。", 
            "生平入寺不拜佛，兹乃绝倒支离叟。", 
            "二松在左二松石，三松当中相配偶。", 
            "旁一大榆羞老丑，掉头意欲墙外走。", 
            "灵根日月照不到，元气自贯天地后。", 
            "我疑七松皆老龙，七龙上天成一松。", 
            "不然何故非枝叶，一一变化鳞鬣同。", 
            "传闻寺建自珰宦，幸未刻画遭俗工。", 
            "譬如高人寄庑下，俊骨肯受凡夫容。", 
            "六时常觉声沸耳，一尘不生何处风。", 
            "安得长欃白木柄，斸取琥珀千年红。", 
            "不愿食之寿无穷，亦不愿作十八公。", 
            "但愿骨节撑玲珑，春气不死冰雪胸。", 
            "歌成似闻松太息，白鹤下来烟外立。"
        ], 
        "title": "万寿寺七松韵", 
        "type": "古风", 
        "yun": null
    }, 
    {
        "author": "陈沆", 
        "era": "清", 
        "subtype": null, 
        "text": [
            "直木无卑枝，清漪无杂鳞。", 
            "君今甫二十，出语如有神。", 
            "洒然风雨气，倾倒万斛尘。", 
            "古风日芜秽，大道成迷津。", 
            "各抱媕婀性，何以称诗人。", 
            "遂如缁与素，渐染渐失真。", 
            "贱子不量力，颓翮思一振。", 
            "区区自怡悦，安计笑且嗔。", 
            "把君北道集，怀抱生古春。", 
            "流离浩满眼，凭车发哀呻。", 
            "惜哉徒为尔，不救民苦辛。", 
            "今当与子别，行矣各爱身。", 
            "所期浮嚣尽，远与澹泊邻。"
        ], 
        "title": "下风一首赠魏默深即题北道集后", 
        "type": "古风", 
        "yun": "真"
    }, 
    {
        "author": "陈沅", 
        "era": "清", 
        "subtype": null, 
        "text": [
            "自笑愁多欢少。痴了。", 
            "底事倩传杯。酒一巡时肠九回。", 
            "推不开。推不开。"
        ], 
        "title": "荷叶杯 有所思（见《众香词》）", 
        "type": "词", 
        "yun": null
    }, 
    {
        "author": "陈沅", 
        "era": "清", 
        "subtype": null, 
        "text": [
            "堤柳。堤柳。", 
            "不系东行马首。空馀千缕秋霜。", 
            "凝泪思君断肠。肠断。", 
            "肠断。又听催归声唤。"
        ], 
        "title": "转应曲 送人南还", 
        "type": "词", 
        "yun": null
    }, 
    {
        "author": "陈沅", 
        "era": "清", 
        "subtype": null, 
        "text": [
            "满溪绿涨春将去，马踏星沙。", 
            "雨打梨花。", 
            "又有香风透碧纱。", 
            "声声羌笛吹杨柳，月映官衙。", 
            "懒赋梅花。", 
            "帘里人儿学唤茶。"
        ], 
        "title": "丑奴儿令 梅花", 
        "type": "词", 
        "yun": null
    }, 
    {
        "author": "陈沂震", 
        "era": "清", 
        "subtype": "七言绝句", 
        "text": [
            "画戟森严昼漏迟，凝香燕寝日斜时。", 
            "柝声绕院人声寂，满箔春蚕正吐丝。"
        ], 
        "title": "试院即事", 
        "type": "绝句", 
        "yun": "支"
    }, 
    {
        "author": "陈沂震", 
        "era": "清", 
        "subtype": "七言绝句", 
        "text": [
            "白云如絮拥苍山，肤寸能弥六合间。", 
            "却怪纷纷频出岫，不曾行雨竟空还。"
        ], 
        "title": "途中", 
        "type": "绝句", 
        "yun": "删"
    }, 
    {
        "author": "陈汾", 
        "era": "清", 
        "subtype": null, 
        "text": [
            "终日虚亭坐，身间喜地偏。", 
            "雨余低岸柳，风定落地莲。", 
            "无事成佳日，耽书娱小年。", 
            "北窗堪一卧，高枕自悠然。"
        ], 
        "title": "池亭间坐", 
        "type": "古风", 
        "yun": "先"
    }, 
    {
        "author": "陈步墀", 
        "era": "清", 
        "subtype": null, 
        "text": [
            "挂上轻帆，恰好烟波回首。", 
            "绿依依、满堤丝柳。", 
            "扶摇万里长风后。", 
            "可有鹏程，槎泛通牛斗。", 
            "忆临歧送我，白衣携酒。", 
            "听江城、笛中梅瘦。", 
            "分襟人、正问归期道。", 
            "荷芰青时，与荔枝红候。"
        ], 
        "title": "锦缠道 将试饶城，舟发东陇", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "浩浩大江东去，迢迢红日西沈。", 
            "维舟今夜荻花深。", 
            "诗思一泓清沁。", 
            "寂寞三更渔火，苍茫四野蛩音。", 
            "客途乡梦好追寻。", 
            "都付海天孤枕。"
        ], 
        "title": "西江月 夜泊樟林港口", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "风急展帆高。", 
            "四面波涛。", 
            "扁舟一叶等鸿毛。", 
            "身在浪花飞喷处，湿了征袍。", 
            "笑我太雄豪。", 
            "未许停艘。", 
            "定来沧海戴灵鳌。", 
            "此去龙门烧尾也，起凤腾蛟。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "六篷船，双竹桨。", 
            "刺入荻芦花港。", 
            "风笛起，酒帘飘。", 
            "停桡姑嫂桥。", 
            "望城头，连渡口。", 
            "正好月光明透。", 
            "寒击柝，夜啼乌。", 
            "客船人听无。"
        ], 
        "title": "更漏子 舟泊黄冈", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "水是秋波送。", 
            "山是春螺动。", 
            "行舟回曲近山前，恍入桃花源梦。", 
            "雨带烟霞弄。", 
            "翠压林梢重。", 
            "相逢无此好湖山，阿谁不爱青岩洞。"
        ], 
        "title": "眉峰碧 舟过青山", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "清浅鱼苗出没时。", 
            "夕阳人负网篮归。", 
            "输与渔翁名利外，有生涯。", 
            "束峡流湍成韵响，隔溪花笑映涟漪。", 
            "几度安排穿水石，苦篙师。"
        ], 
        "title": "摊破浣溪沙 双溪水浅，缚筏为舟，路书所见", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "登陆兼程，离城卅里。", 
            "生烟真个温泉地。", 
            "记曾图说火山来，此山有火能煎水。", 
            "客路奇观，澄川远致。", 
            "长桥空际云龙起。", 
            "问谁鞭石与人行，百年坦道功劳伟。"
        ], 
        "title": "踏莎行 汤溪道中", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "万壑千岩回抱。", 
            "石栈天梯当道。", 
            "此地握咽喉，可有丸泥能保。", 
            "大乱不忧群盗。", 
            "大旱不忧苗槁。", 
            "虽是谶碑词，却也情形了了。"
        ], 
        "title": "荆州亭 过德风亭", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "葱茏楼阙。", 
            "何处无人物。", 
            "历尽蚕丛连雉堞。", 
            "当年多少豪杰。", 
            "如今衢巷弦歌。", 
            "武城剑气消磨。", 
            "报道阳春有脚，五风十雨调和。"
        ], 
        "title": "清平乐 入饶平城", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "疏影黄昏。", 
            "老去东邻。", 
            "惜花来此问花神。", 
            "前生绿萼，今谪红尘。", 
            "得几多愁，几多怨，几多嗔。", 
            "铁骨香魂。", 
            "慧业灵根。", 
            "寂无言语对游人。", 
            "枝头落月，世外浮云。", 
            "任铅华改，物华变，岁华新。"
        ], 
        "title": "行香子 破壁处盘梅为百余年物，词以记之", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "骅骝骄到踏香时。", 
            "乘风天外嘶。", 
            "一头首出喜扬眉。", 
            "还家人似飞。", 
            "轻烟上，软尘低。", 
            "堤杨青眼垂。", 
            "长途不惜雨沾衣。", 
            "锦标赢得归。"
        ], 
        "title": "阮郎归 县试得捷，用欧阳修韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "满天星斗寺楼钟。", 
            "门外白云封。", 
            "禅房寂寞无人伴，一湾月与五更风。", 
            "莫道销魂未也，凄凄四壁鸣虫。", 
            "灯光微颤睡初浓。", 
            "今夕在山中。", 
            "梦回自觉萧疏甚，听千岩万壑号松。", 
            "定有寒林虎下，明朝迹认玲珑。"
        ], 
        "title": "风入松 宿望海岭僧居", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "一曲清歌人瘦。", 
            "五夜好花开透。", 
            "小字唤琼娘，香梦不堪回首。", 
            "杨柳。", 
            "杨柳。", 
            "空自起眠春昼。"
        ], 
        "title": "忆仙姿", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "洪流漂出河边骨。侠风吹上瑶台月。", 
            "妾姓是垂杨。白花侬住乡。", 
            "徐娘称妹八。独有须眉戛。", 
            "惆怅一蟾圆。恤灾卖笑钱。"
        ], 
        "title": "菩萨蛮 八妹校书缠头助赈，填此美之", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "谁赋同袍，匣不住、香城剑气。", 
            "搔首问、天真无语，狂歌斫地。", 
            "铁舰竟成笳鼓会，金门应有鱼龙戏。", 
            "喜当途、函电正交驰，期君至。", 
            "工言语，端木赐。", 
            "和书字，青莲李。", 
            "寓干戈玉帛，书生戎帅。", 
            "一路平安如我祝，千秋功业从兹起。", 
            "挹兰言、舟次表心情，吾归矣。"
        ], 
        "title": "满江红 同兰史送何星俦之厦门", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "断续寒螀断续风。花影青葱。", 
            "月影朦胧。携筇人过野桥东。", 
            "健到奚童。满到诗筒。", 
            "知有名流陆放翁。君是游龙。", 
            "我是雕虫。天涯来与印泥鸿。", 
            "喜绝相逢。愁绝飘蓬。"
        ], 
        "title": "一剪梅 夜访陆灼文村居有赠", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "香闺忙到。", 
            "为郎亲制诗楼号。", 
            "起来未把双眉扫。", 
            "放遍园花，那有閒情眺。", 
            "缣素不嫌秋色老。", 
            "纤纤亦擅回文巧。", 
            "侬家一向无烦恼。", 
            "琴韵机声，弄与儿曹笑。"
        ], 
        "title": "一斛珠 杨素秋女士桂兰为织绣诗楼联额，歌以当赉", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "随风咳唾珠和玉。归心爱读醒余曲。", 
            "一卷掷金声。双夸云雁绫。", 
            "猗兰难伍草。遁迹江湖老。", 
            "相约过前溪。穿花醉碧堤。"
        ], 
        "title": "菩萨蛮 次韵答杨仑西", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "两度师船南下。", 
            "飘拂国旗高挂。", 
            "浩荡皇恩宣布处，付与桥民佳话。", 
            "欣道使臣来，博带儒冠閒雅。", 
            "地是车牛传舍。", 
            "人有联骚吟社。", 
            "海外能谈存古事，礼失而求诸野。", 
            "惆怅别星轺，珍重采风归也。"
        ], 
        "title": "离亭燕 送王干臣部郎大贞还京", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "彭泽秋高，河阳春满，者番传遍三饶。", 
            "待诏当门，尊君环郭，羽毛想像云霄。", 
            "苏海与韩潮。", 
            "有丰湖韵事，湘水歌谣。", 
            "贤吏甘棠，儿童竹马喜今朝。", 
            "执鞭愿附词曹。", 
            "奈风尘老我，何处推敲。", 
            "西出渭城，南来明月，韶光易把人抛。", 
            "天外忆王乔。", 
            "叹谁言河广，曾不容刀。", 
            "安得望耕亭畔，晨夕许诛茅。"
        ], 
        "title": "望海潮 寄呈邑尊龙赞侯太史朝翊", 
        "type": "词", 
        "yun": null
    }, 
    {
        "author": "陈怀澄", 
        "era": "清", 
        "subtype": null, 
        "text": [
            "故人怛化十馀年，怅迟迟、为纂遗编。", 
            "尚记过从时，江楼刻烛分笺。", 
            "浑忘却、月坠遥天。", 
            "东方白、相对毫无倦色，犹耸吟肩。", 
            "尔时君与我，何减柳屯田。", 
            "姜然。", 
            "詹园旧游处，只剩得、落叶哀蝉。", 
            "重按谱，如吹楚竹、如抚湘弦。", 
            "为君藏、并为君传。", 
            "每拳攀、谓是草窗竹屋，遑论金荃。", 
            "怆予怀，抱琴何处觅成连！"
        ], 
        "title": "高山流水 题无闷草堂诗馀", 
        "type": "词", 
        "yun": "先"
    }, 
    {
        "author": "陈忱", 
        "era": "清", 
        "subtype": "五言律诗", 
        "text": [
            "孤城门未启，风雪一舟停。", 
            "村店茅柴酒，官塘牧马亭。", 
            "逼寒头转白，仄岸草犹青。", 
            "岁晏归心迫，乡音易动听。"
        ], 
        "title": "苕城雪中归棹", 
        "type": "律诗", 
        "yun": "青"
    }, 
    {
        "author": "陈志魁", 
        "era": "清", 
        "subtype": "五言排律", 
        "text": [
            "地僻人声静，山泉绕树流。", 
            "依林身染翠，俯涧耳盈秋。", 
            "律吕因波激，宫商触石幽。", 
            "随风飘别岫，带月响孤洲。", 
            "冷韵丛中绕，清音木末浮。", 
            "会心知不浅，乐意会松楸。"
        ], 
        "title": "赋得倚树听流泉", 
        "type": "排律", 
        "yun": "尤"
    }, 
    {
        "author": "陈寿祺", 
        "era": "清", 
        "subtype": null, 
        "text": [
            "西行出枫关，日脚千嶂午。", 
            "绝磴扶笋舆，扪萝才一缕。", 
            "峥嵘大竿头，连峰接数武。", 
            "岭半露烽墩，斥候静楼橹。", 
            "海天横苍苍，万里控一柱。", 
            "地险非人功，真宰为之主。", 
            "冻云欲酿雪，风力健如驽。", 
            "鸟厉愁飞迟，天长觉梦苦。", 
            "青空撑孤亭，长剑可倒拄。", 
            "坠涧隔千寻，沿缘不敢俯。", 
            "泉疑涌月流，石与陨星古。", 
            "持此谢越人，何必语天姥。"
        ], 
        "title": "过枫岭", 
        "type": "古风", 
        "yun": null
    }, 
    {
        "author": "陈寿祺", 
        "era": "清", 
        "subtype": null, 
        "text": [
            "凉飙搅昼堆愁阴，燕山日瘦天为黔。", 
            "浮埃十丈塞穷巷，闭门秋老无蝉吟。", 
            "木莲始开壮士卧，匣剑冷人青霜镡。", 
            "芸华东屋呼小宋，拥膝不得披长襟。", 
            "七年京华守破壁，颇苦两脚侵风淫。", 
            "习公纵然非病蹇，那可按穴无神针。", 
            "风穸风穸薄寒中肌理，霜中傲菊谁能禁。", 
            "先生天骨合变化，古黄一出万马瘖。", 
            "并时名姓逐龙尾，许我山水听瑶琴。", 
            "世间蛩蟨互怜爱，何况星聚无商参。", 
            "众仙抗手群玉府，罡风不到蓬莱岑。", 
            "兰台词客今再见，岂复感物嗟萧森。", 
            "郧西飞沙穿战甲，英雄抚髀寒宵深。", 
            "雄耶雌耶忽长笑，作赋何足伤秋心。", 
            "玉河虹影明绿浔，城东吹笛红楼阴。", 
            "黄昏有酒斟复斟，开帘招月来青林。"
        ], 
        "title": "秋风词为同年宋芷沅作", 
        "type": "古风", 
        "yun": "侵"
    }, 
    {
        "author": "陈寿祺", 
        "era": "清", 
        "subtype": null, 
        "text": [
            "烈王骨性真龙种，天马天生佐神勇。", 
            "肝胆如人貌不成，但见丹青发梢动。", 
            "其脩丈咫高七尺，鳞甲生胸角生额。", 
            "国初驾驭皆英雄，蹴踏风云百灵役。", 
            "乌拉叶赫三韩东，王来破竹成奇功。", 
            "明师五日萨尔浒，二十万众为沙虫。", 
            "此马所向一敌万，出入百战如游龙。", 
            "自跑圣水洗疮痏，夕阳严液流淙淙。", 
            "万里归来沫流赭，锦鞯罗帕华轩下。", 
            "忽闻金鼓误军声，犹想奔虹天际行。", 
            "王生尔生死尔死，世上孤忠有如此。", 
            "可怜人马两神奇，白山草木呼风起。", 
            "迩来陇汉旌旗殷，马马戌万骑尘埃间。", 
            "星精何由降太乙，元蹄西踣巴夔山。", 
            "大宛青海历无草，岁贡岂免参𩥭𩦂。", 
            "许𦙷帛齿金门式，愿铸骐驎立九关。"
        ], 
        "title": "礼烈亲王克勒马歌", 
        "type": "古风", 
        "yun": null
    }, 
    {
        "author": "陈寿祺", 
        "era": "清", 
        "subtype": null, 
        "text": [
            "剑外兵戈怨翠钿，残镫孤驿照沈锦。", 
            "诗情哀过啼猿泪，未忍多听蜀国弦。"
        ], 
        "title": "读蜀中女史鹃红题壁诗 其一", 
        "type": "古风", 
        "yun": null
    }, 
    {
        "author": "陈宏德", 
        "era": "清", 
        "subtype": "五言律诗", 
        "text": [
            "香阁连云际，登临帝座通。", 
            "彩霞飞槛外，新月渗帘中。", 
            "瑞绕千层雪，烟斜八面风。", 
            "寄言学道者，此处是仙宫。"
        ], 
        "title": "题仙姑楼", 
        "type": "律诗", 
        "yun": "东"
    }, 
    {
        "author": "陈宏谋", 
        "era": "清", 
        "subtype": null, 
        "text": [
            "隔山相望觉山高，才上山头山又小。", 
            "尽日登高与未足，举头还羡他山好。", 
            "朝来云气接苍茫，须臾日出何分晓。", 
            "碧鸡凭眺山海空，恍若置身青云表。", 
            "汪洋万顷俯滇池，一片澄波状缥缈。", 
            "鸢飞鱼跃尽天机，旷观弥复抒怀抱。", 
            "仰止于今属景行，追随咫尺钦师保。"
        ], 
        "title": "登碧鸡山呈尹制府", 
        "type": "古风", 
        "yun": null
    }, 
    {
        "author": "陈宏范", 
        "era": "清", 
        "subtype": "五言律诗", 
        "text": [
            "非是辞卮酒，今知惜醉狂。", 
            "空天人一影，远道月孤凉。", 
            "见我同梅瘦，为谁教菊黄。", 
            "博来清梦熟，不卧祖家床。"
        ], 
        "title": "旅夜露坐和高羽可", 
        "type": "律诗", 
        "yun": "阳"
    }, 
    {
        "author": "陈均", 
        "era": "清", 
        "subtype": "七言律诗", 
        "text": [
            "不避貂珰竟独行，故人情重一官轻。", 
            "膺滂苦自争门户，嵇吕真能共死生。", 
            "千里关河迷锦瑟，十年丝竹老无城。", 
            "平生长物惟腰鼓，好著岑牟奏几声。"
        ], 
        "title": "康对山故里", 
        "type": "律诗", 
        "yun": "庚"
    }, 
    {
        "author": "陈启佑", 
        "era": "清", 
        "subtype": null, 
        "text": [
            "一镜平开映远天，草荔青共麦苗妍。", 
            "若非帆影来烟外，错认沙湖作水田。"
        ], 
        "title": "十二连桥 其二", 
        "type": "古风", 
        "yun": "先"
    }, 
    {
        "author": "陈启佑", 
        "era": "清", 
        "subtype": null, 
        "text": [
            "西风动山郭，飒然秋气深。", 
            "散步出郭门，山光青上襟。", 
            "蝉声咽远树，樵语归平林。", 
            "黄云卷四野，篝车娱苍黔。", 
            "俯仰殊各得，大哉天地心。", 
            "闻道五年前，孤城边骑临。", 
            "登陴不遑食，干戈苦相寻。", 
            "我来幸无事，弦诵有余音。", 
            "人偿室家乐，边乏桴鼓侵。", 
            "藉此足高枕，怀抱宽古今。", 
            "林壑开图画，曳杖恣行吟。", 
            "薄暮独归去，墟烟苍翠沈。"
        ], 
        "title": "西郊散步", 
        "type": "古风", 
        "yun": "侵"
    }, 
    {
        "author": "陈启佑", 
        "era": "清", 
        "subtype": "七言绝句", 
        "text": [
            "十二长虹碧汉通，鞭丝帽影借匆匆。", 
            "好风为扫尘沙去，收拾湖光到眼中。"
        ], 
        "title": "十二连桥 其一", 
        "type": "绝句", 
        "yun": "东"
    }, 
    {
        "author": "陈启佑", 
        "era": "清", 
        "subtype": "七言绝句", 
        "text": [
            "柳丝斜挂碧毵毵，堤畔人家住两三。", 
            "竿立鸬鹚门晒网，卖鱼风景似江南。"
        ], 
        "title": "十二连桥 其三", 
        "type": "绝句", 
        "yun": "覃"
    }, 
    {
        "author": "陈启佑", 
        "era": "清", 
        "subtype": "七言绝句", 
        "text": [
            "蛙声阁阁送轮蹄，喜见新秧出水齐。", 
            "十二红栏都倚遍，此身疑在洞庭西。"
        ], 
        "title": "十二连桥 其四", 
        "type": "绝句", 
        "yun": "齐"
    }, 
    {
        "author": "陈启佑", 
        "era": "清", 
        "subtype": "五言律诗", 
        "text": [
            "西风吹短鬓，独上越王台。", 
            "割据今已矣，英雄安在哉。", 
            "笳声边宇急，帆影海门开。", 
            "歌舞冈何处，寒鸦日去来。"
        ], 
        "title": "登越王台", 
        "type": "律诗", 
        "yun": "灰"
    }, 
    {
        "author": "陈启佑", 
        "era": "清", 
        "subtype": "五言律诗", 
        "text": [
            "千仞雄关矗，秋风匹马过。", 
            "天梯蹑云雾，古寺锁烟萝。", 
            "相业高山仰，劳人终古多。", 
            "愿将万梅树，补种遍岩阿。"
        ], 
        "title": "度大庾岭", 
        "type": "律诗", 
        "yun": "歌"
    }, 
    {
        "author": "陈启佑", 
        "era": "清", 
        "subtype": "五言律诗", 
        "text": [
            "驻马寻遗迹，愀然共远征。", 
            "黄沙迷旷野，白日暗荒城。", 
            "旧国猿声杳，新村戍鼓平。", 
            "故园回首处，烟树万鸦鸣。"
        ], 
        "title": "乐乡次唐陈伯玉韵", 
        "type": "律诗", 
        "yun": "庚"
    }, 
    {
        "author": "陈启佑", 
        "era": "清", 
        "subtype": "五言律诗", 
        "text": [
            "四围山色里，天气半阴晴。", 
            "野草有生意，幽禽多好声。", 
            "炊烟茅屋接，流水小桥平。", 
            "最喜民风古，机丝轧轧鸣。"
        ], 
        "title": "松滋道中", 
        "type": "律诗", 
        "yun": "庚"
    }, 
    {
        "author": "陈启佑", 
        "era": "清", 
        "subtype": "五言律诗", 
        "text": [
            "楚蜀交关处，危崖一径分。", 
            "滩声疑作雨，石气宛成云。", 
            "溪市沽新酒，山楼挂夕曛。", 
            "布帆烟外去，猿啸寂无闻。"
        ], 
        "title": "界石", 
        "type": "律诗", 
        "yun": "文"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "坏堞颓关暮烟积。", 
            "悄乎无人，祇闻江声千尺。", 
            "混茫极。", 
            "恍见水仙海妾，采月金鳌脊。", 
            "吾长啸泉底，恐惊织绡客。", 
            "春申遗垒在，古戍吹笳，乱洲伐荻。", 
            "碎把阑干拍。", 
            "沙草无情，不管兴亡，朝朝暮暮，西风只送巴船笛。"
        ], 
        "title": "过涧歇  暨阳秋城晚眺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "岚翠浓于草鞋夹。", 
            "绕坡细流，潨潨暗通苕霅。", 
            "谷声遝。", 
            "下落乱泉声里，愀悄如相答。", 
            "此间景，纯得关仝巨然法。", 
            "寺松三百本，雨溜苍皮，霜彫黛甲。", 
            "秃干争欹压。", 
            "笑语同游，黄叶鸣檐，丹枫裹寺，如何不荷埋身锸。"
        ], 
        "title": "过涧歇  显德寺前看枫叶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夹岸斜桥界山侧。", 
            "邪延陌阡，人家柴门俱仄。", 
            "翠螺织。", 
            "奇者狮蹲象跛，欲起还愁踣。", 
            "崖门破，总被老苔寿藤蚀。", 
            "居民燃楚竹，散诞陶渔，岩栖涧食。", 
            "带雨闲抟埴。", 
            "陶侃甓前，毕卓瓮头，窑烟四起，阵云一朵压城黑。"
        ], 
        "title": "过涧歇", 
        "type": "词", 
        "yun": "职"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧阑干外，小坟一点衰桃黦。", 
            "凄咽。", 
            "剩綵袂、飞灰化蝴蝶。", 
            "灵旗飘复偃，社火明还灭。", 
            "芳骨约西子，吴天诉潭月。", 
            "三生事，五更风，阵阵饧箫歇。", 
            "耳边怯。", 
            "怕枝头、又到啼红鴂。", 
            "昨夜听歌，石场如雪。", 
            "夜台犹卸，玉簪偷节。"
        ], 
        "title": "侧犯  真娘墓和扶荔词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "芳树来瓯越，名同吴下柑。", 
            "风调轶橙橘，芳华擅闺襜。", 
            "玉人夜凉酒醒，怪底薰透红衫。", 
            "此际宝鸭休添，香气十分沾。", 
            "月底偏濯濯，枕畔故掺掺。", 
            "佳人笑说，雪山花瓣曾拈。", 
            "自尘情未断，佛犹如此，合掌长思伴玉纤。"
        ], 
        "title": "红林檎近  咏佛手柑", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千斛玉尘暗，万家冰馆开。", 
            "海素障窗槅，赩霜冻妆台。", 
            "扶将银人上胜，染取白燕摇钗。", 
            "献岁七日刚才，偏砌就瑶街。", 
            "阻绝挑菜侣，愁极踏青鞋。", 
            "何时出郭，春晴好散春怀。", 
            "待传柑过了，卖饧节近，湔裙准傍溪水涯。"
        ], 
        "title": "红林檎近  人日雪中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄蛤沈香浦，绿犀惶恐滩。", 
            "山郡荔枝叶，驿楼鹧鸪斑。", 
            "郁孤台高一去，琼岛水阔难还。", 
            "金齿细屐花间，茜雪洒红蛮。", 
            "黎女双袖泪，梅峤百重关。", 
            "槟榔椰子，枉劳赠自珠官。", 
            "怅花田草满，海天月出，小笼失却金尾鹇。"
        ], 
        "title": "红林檎近  大鸿有西河之戚作此代唁  大鸿次子无逸没于岭南幕中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小飏夜笛风，碎珠十斛。", 
            "歌丝袅、槛花轻簌。", 
            "此何曲。", 
            "翠阴阴、寻去如尘，想处疑烟，一庭幽瀑，满场哀玉。", 
            "逗纱曲。", 
            "渐循声细认，是邯郸曲。", 
            "年时景、暗中潜触。", 
            "瘦蛾蹙。", 
            "怅零箫剩管，耳边又续。", 
            "算来人世，偏有黄粱难熟。"
        ], 
        "title": "小镇西  臬署夜坐，听前庭演剧，似是邯郸巡河一出。追忆东皋旧事，感赋此词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "山风几斛，吹万笏晴螺，寺前堆积。", 
            "阴阴竹院，与尘寰都隔。", 
            "斜川外、几姓渔蛮，携绿箬、醉卧菱湖栅。", 
            "雨添湿翠，怕晚来偏剧。", 
            "小啜僧寮茗粥，助玉川茶癖。", 
            "禅榻后、三间茅阁，恰面对、九龙峰脊。", 
            "推窗惊叫，怪龙鳞都裂。"
        ], 
        "title": "皂罗特髻  憩庆云庵方丈后小轩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风柔日媚。", 
            "一盏小金笼，绣帘深处坠。", 
            "红苣同心结，紧绾在、东风里。", 
            "最愁他、点径蜻蜓，衔泥燕子，往来容易。", 
            "娇影闲临渌水。", 
            "倩小玉、摘相思子。", 
            "好把猧儿打去，休搅春宵睡。", 
            "隔花悄唤名字。", 
            "远山卓氏，错认做、画眉郎至。"
        ], 
        "title": "有有令  咏画眉鸟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阑干外，淼淼暮云平，叠叠乱峰生。", 
            "六街灯火烟中没，万家帘幕雪中晴。", 
            "好楼居，吟不就，画难成。", 
            "弄一会、桓伊天际笛，蜡一会、嵇康林下屐，怜故国，笑浮名。", 
            "兴酣便拟骖鸾去，酒狂乍可御风行。", 
            "俯尘寰，青一点，月三更。"
        ], 
        "title": "最高楼  登原白斋中露台", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧云薄暮，画角谁家奏。", 
            "深院火荧荧，好风轻、翠帏微皱。", 
            "冰轮徐上，无语掩屏山，金钩瘦，鲛绡透，人在银灯后。", 
            "年时小苑，良夜曾携手。", 
            "低扫淡黄蛾，漫垂垂、玉人红袖。", 
            "如今人去，门巷也依然，红桥口，香街右，一带青青柳。"
        ], 
        "title": "蓦山溪  感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晓寒侧侧，绣户凉如水。", 
            "灯市火初收，不十日、春喧北里。", 
            "都城士女，结队踏天穿，珠络鼓，画楼旗，漾在东风里。", 
            "江南词客，生长烟花地。", 
            "可惜是秾春，最难忘、梦华遗事。", 
            "倚阑怊怅，暗里忆当年，新雨后，板桥西，那处人家醉。"
        ], 
        "title": "蓦山溪  天穿节次葛鲁卿韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜗庐蚁国，不醉公何补。", 
            "脱帽放狂歌，自古说、英雄无主。", 
            "携朋命酒，船泊画溪东，挑荠菜，焙新茶，饱看浪花舞。", 
            "小村背郭，蘸绿杨千缕。", 
            "春事渐飘零，总付与、数声柔橹。", 
            "今朝天气，何必定鲜新，三月雨，一湖风，翻样兰亭谱。"
        ], 
        "title": "蓦山溪  东溪雨中修禊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乱崖杏嶂，肯放篮舆倦。", 
            "呜咽夜泉吟，石栏边、冷云铺满。", 
            "携将一卷，陆羽斗茶经，煎雪乳，碾龙团，帻向松风岸。", 
            "碧天叫雁，街鼓三更断。", 
            "矫首盼冰轮，心已共、辘轳争转。", 
            "今宵桂影，休堕织绡宫，人更悄，夜无声，恐惹鱼龙怨。"
        ], 
        "title": "蓦山溪  惠山泉亭看月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "去年上巳，正值春阴候。", 
            "千古艳兰亭，况岁是、重逢癸丑。", 
            "濛濛烟艇，小泊画溪东，林花溜，溪花皱，雨湿春衫袖。", 
            "今年上巳，满眼花如绣。", 
            "又到去年春，只少个、人儿携手。", 
            "虽然无雨，难道是晴天，淋漓久，非关酒，依旧春衫透。"
        ], 
        "title": "蓦山溪  禊日感旧  悼远公也", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风涛掀舞，鞺鞳何曾住。", 
            "曛黑断人行，便箬帽、棕鞋难去。", 
            "堂堂春尽，含泪唱淋铃，莺花数，长亭路，注定今宵雨。", 
            "夜方踰午，投宿支公宇。", 
            "禅榻不成眠，听墙外、晓钟将度。", 
            "飘红坠粉，何限寺门情，挑灯句，凭阑语，各有关心处。"
        ], 
        "title": "蓦山溪  虎邱送春夜同顾伊人天石留宿山中次伊人韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "朱扉碧槛，垒石支墙罅。", 
            "曾记锁东风，谁轻到、小帘栊下。", 
            "如今世换，松鬣枉拿云，人去久，小楼空，园里梅俱嫁。", 
            "支颐太息，此意谁知者。", 
            "眼底足悲欢，休骋望、秦台汉瓦。", 
            "梅风醒梦，何必诉兴衰，闲酌酒，细捶琴，自把高怀写。"
        ], 
        "title": "蓦山溪  南涧山房作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水郭开奁，酿成一片湖光。", 
            "翠盖亭亭，扶他几队红妆。", 
            "谁家女伴，采莲歌、竞下横塘。", 
            "吹来笑语，竟川雾鬓风裳。", 
            "日暮归来，画船犹剩馀香。", 
            "此际冰轮，天边又送新凉。", 
            "觅莲得藕，心儿苦、隐隐商量。", 
            "今宵莲子，劈来生怕空房。"
        ], 
        "title": "新荷叶  采莲", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿缬成帷，江妃纤手初纫。", 
            "叠遍钱钱，较花饶有清芬。", 
            "莲舟出浦，水云宽、碧到无痕。", 
            "娇擎翠盖，彩鸳稳护腰身。", 
            "风起青蘋，才低旋举缤纷。", 
            "戏洒泉珠，侧盘泻玉倾银。", 
            "摘时须早，怕秋来、最不宜人。", 
            "后湖衰柳，同他一样消魂。"
        ], 
        "title": "新荷叶  本意", 
        "type": "词", 
        "yun": null
    }, 
    {
        "author": "陈寿祺", 
        "era": "清", 
        "subtype": "七言绝句", 
        "text": [
            "墓图旧创李西涯，今见吴塘百岁碑。", 
            "夜月云軿山上望，秋坟谁唱鲍家诗。"
        ], 
        "title": "歙鲍氏墓图", 
        "type": "绝句", 
        "yun": "支"
    }, 
    {
        "author": "陈寿祺", 
        "era": "清", 
        "subtype": "七言绝句", 
        "text": [
            "锦水鸳鸯绮翼单，风鬟万里总飘残。", 
            "青衣江上魂归夜，犹照峨眉古雪寒。"
        ], 
        "title": "读蜀中女史鹃红题壁诗 其二", 
        "type": "绝句", 
        "yun": "寒"
    }, 
    {
        "author": "陈寿祺", 
        "era": "清", 
        "subtype": "五言律诗", 
        "text": [
            "万里怨芳草，拂衣归卧云。", 
            "湖山留片石，风雨感斯文。", 
            "大阮残篇在，南陔旧句闻。", 
            "肯教三亩宅，松菊愧陶君。"
        ], 
        "title": "南归途次呈邱丈", 
        "type": "律诗", 
        "yun": "文"
    }, 
    {
        "author": "陈寿祺", 
        "era": "清", 
        "subtype": "五言律诗", 
        "text": [
            "马首接明月，苍茫何处村。", 
            "荒山争乱石，微径走中原。", 
            "天划青徐小，云归梁楚昏。", 
            "时平桴鼓息，烟火见彭门。"
        ], 
        "title": "夜赴彭城", 
        "type": "律诗", 
        "yun": "元"
    }, 
    {
        "author": "陈寿祺", 
        "era": "清", 
        "subtype": "五言律诗", 
        "text": [
            "下马绿杨外，钟声落野亭。", 
            "云来九江白，山入六朝青。", 
            "莲界谁开社，松枝罢讲经。", 
            "惟留虎溪水，搅梦到禅扃。"
        ], 
        "title": "东林寺", 
        "type": "律诗", 
        "yun": "青"
    }, 
    {
        "author": "陈寿祺", 
        "era": "清", 
        "subtype": "五言律诗", 
        "text": [
            "欲归还小住，杯酒许重斟。", 
            "信宿分离后，相思直到今。", 
            "大江流远梦，小雅托哀音。", 
            "记否中山夜，绳床听雨心。"
        ], 
        "title": "书寄陈昼卿书尾", 
        "type": "律诗", 
        "yun": "侵"
    }, 
    {
        "author": "陈寿祺", 
        "era": "清", 
        "subtype": "五言律诗", 
        "text": [
            "睡起静无事，茶香分外清。", 
            "雨余飞燕重，风定落花轻。", 
            "草木有新意，轩窗爱晚晴。", 
            "欣欣无可说，相对一忘情。"
        ], 
        "title": "春晚即景用中表李越缦太常韵", 
        "type": "律诗", 
        "yun": "庚"
    }, 
    {
        "author": "陈寿祺", 
        "era": "清", 
        "subtype": "七言律诗", 
        "text": [
            "著作蓬山敢自诬，甘馨兰膳可无娱。", 
            "日边名士多于鲫，江上归心不为鲈。", 
            "乞食天哀陶令拙，逐贫鬼笑子云愚。", 
            "艰难傥遂间居赋，肯使丹崖绿水污。"
        ], 
        "title": "南归述怀呈谢甸男", 
        "type": "律诗", 
        "yun": "虞"
    }, 
    {
        "author": "陈寿祺", 
        "era": "清", 
        "subtype": "七言律诗", 
        "text": [
            "海天风雪压孤簦，又报南冠入五陵。", 
            "迁客泥涂羞醉尉，残生鬓发惜聋丞。", 
            "关河摇笔才难尽，贫贱论交感倍增。", 
            "西去短衣看射虎，莫教老泪落行縢。"
        ], 
        "title": "永春郑使君一论戍秦中伤其老病远迁歌以永诀", 
        "type": "律诗", 
        "yun": "蒸"
    }, 
    {
        "author": "陈寿祺", 
        "era": "清", 
        "subtype": "七言律诗", 
        "text": [
            "才命风花不可争，岂堪桂洒斧斤撄。", 
            "儿童善病李百药，忧患伤心刘更生。", 
            "解脱莫令存我相，衰慵何敢占时名。", 
            "从今齐视彭殇理，豫遣邠卿作墓铭。"
        ], 
        "title": "病愈", 
        "type": "律诗", 
        "yun": null
    }, 
    {
        "author": "陈寿祺", 
        "era": "清", 
        "subtype": "七言律诗", 
        "text": [
            "又是山城半载过，客中是处寄吟窝。", 
            "人如明月圆时少，友似东风散处多。", 
            "一第艰难负镫火，十年贫贱托诗歌。", 
            "家书乍报高堂健，今日春晖喜若何。"
        ], 
        "title": "喜得家书口占长句", 
        "type": "律诗", 
        "yun": "歌"
    }, 
    {
        "author": "陈寿祺", 
        "era": "清", 
        "subtype": "七言律诗", 
        "text": [
            "不分琼瑶盈手赠，开缄涕泪欲沾襟。", 
            "天涯有母同高饿，岁暮无人念苦吟。", 
            "四海仓黄为客惯，十年贫贱受知深。", 
            "感恩不敢师门说，风雪天寒一寸心。"
        ], 
        "title": "上潘伯寅光勋师", 
        "type": "律诗", 
        "yun": "侵"
    }, 
    {
        "author": "陈沂震", 
        "era": "清", 
        "subtype": "七言律诗", 
        "text": [
            "水折山纡路欲穷，何曾破浪驾长风。", 
            "高峰猿啸重云里，绝壑舟行乱石中。", 
            "宦迹羁愁川上下，诗翁遗事瀼西东。", 
            "云安曲米今何有，寂寞谁怜酒盏空。"
        ], 
        "title": "云安", 
        "type": "律诗", 
        "yun": "东"
    }, 
    {
        "author": "陈沂震", 
        "era": "清", 
        "subtype": "七言律诗", 
        "text": [
            "征人日夜逐征鸿，乍过川中入楚中。", 
            "版籍已知邦国异，人民仍觉语音同。", 
            "五年三峡风波路，万里孤舟老病翁。", 
            "谁信书生遇天幸，平安八口出巴东。"
        ], 
        "title": "巴东", 
        "type": "律诗", 
        "yun": "东"
    }, 
    {
        "author": "陈沂震", 
        "era": "清", 
        "subtype": "七言律诗", 
        "text": [
            "自古衣冠笑楚优，文章声价付悠悠。", 
            "人间岂解《阳春曲》，此城犹存白雪楼。", 
            "山色千寻常耸翠，泉源万斛自飞流。", 
            "乾坤清气依然在，更向何人笔底收？"
        ], 
        "title": "白雪楼", 
        "type": "律诗", 
        "yun": "尤"
    }, 
    {
        "author": "陈沆", 
        "era": "清", 
        "subtype": "五言律诗", 
        "text": [
            "破晓才分路，输啼响复停。", 
            "大霜疑小雪，残月避高星。", 
            "树影连村暗，鸡声带水听。", 
            "谁家林馆静，幽梦未曾醒。"
        ], 
        "title": "晓行", 
        "type": "律诗", 
        "yun": "青"
    }, 
    {
        "author": "陈沆", 
        "era": "清", 
        "subtype": "七言律诗", 
        "text": [
            "涛声寒泊一城孤，万瓦霜中听雁呼。", 
            "曾是绿杨千树好，只今明月一分无。", 
            "穹商日夜荒歌舞，乐岁东南困转输。", 
            "道谊既经功利重，临风还忆董江都。"
        ], 
        "title": "扬州城楼", 
        "type": "律诗", 
        "yun": "虞"
    }, 
    {
        "author": "陈沆", 
        "era": "清", 
        "subtype": "七言律诗", 
        "text": [
            "醉影匆匆拜佛幢，下山已听暮钟撞。", 
            "间凭曲磴当松半，坐见轻帆与雁双。", 
            "百里苍烟浮远塔，孤城落日背寒江。", 
            "英雄胜概销磨尽，满眼风波一钓艭。"
        ], 
        "title": "半山亭望武昌大江", 
        "type": "律诗", 
        "yun": "江"
    }, 
    {
        "author": "陈步墀", 
        "era": "清", 
        "subtype": null, 
        "text": [
            "船到江心寒料峭。", 
            "谁是珠郎，伴著珠娘笑。", 
            "深夜月华明又照。", 
            "双双稳睡鸳鸯鸟。", 
            "数尽城楼更漏悄。", 
            "香梦初酣，生怕天微晓。", 
            "一夕欢娱无限好。", 
            "马蹄催上离亭道。"
        ], 
        "title": "蝶恋花 珠江即景", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "漫道和戎无策。别有英雄巾帼。", 
            "雁雪满天寒。背人看。", 
            "博得君王长恨。那忍琵琶多怨。", 
            "省识画图容。鬓云松。"
        ], 
        "title": "昭君怨 明妃背立图，为梁季存广文麟章题", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "红绒香满霜绫片。中隐神仙眷。", 
            "酒阑谁与影徘徊。记得月明林下伴侬来。", 
            "前生可是樱桃口。爱嚼相思豆。", 
            "牵丝犹自带胭脂。别有芳名绿萼畏人知。"
        ], 
        "title": "虞美人 题素蛮女士绣红梅图", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "重泉追悼修文召。好是芸窗同调。", 
            "当日玉堂年少。梦入生花笑。", 
            "无端剩我风尘老。抛却朋从歌啸。", 
            "检点行装鳞爪。犹作烟云巧。"
        ], 
        "title": "桃源忆故人 题亡友傅志丹太史维森书笺", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "芳草天涯无著地。", 
            "有落花深致。", 
            "魂梦是韩凭，不写鸳鸯，爱写伶俜翅。", 
            "秋容真个胡生媚。", 
            "色傍斜曛醉。", 
            "莫漫怨飘零，凝粉双双，卷入旋风戏。"
        ], 
        "title": "醉花阴 题胡澹秋蛱蝶图", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "乡国溯词源，不见诗人在。", 
            "一瓣爇心香，许我来参拜。", 
            "温厚药亭传，魄力翁山爱。", 
            "同是大家名，气概偏豪迈。"
        ], 
        "title": "生查子 题独漉堂诗后", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "微云山抹。", 
            "想当时觑著。", 
            "江淮人物。", 
            "婉约多情，真个苏黄难屈。", 
            "叹词宗、留衣砵。", 
            "重来况有朝华妾。", 
            "肠断龟山，醉是伤离别。", 
            "玉漏迢迢，天外一钩残月。", 
            "到如今、犹凄绝。"
        ], 
        "title": "河传 读淮海词，书后", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "繁华开尽东风紧。没计留香粉。", 
            "为谁放下玉琴弹。绣出天寒无鹤影形单。", 
            "红妆人比梅花瘦。爱祝檀郎寿。", 
            "五丝续命有侬知。恰是江城闻笛笑开眉。"
        ], 
        "title": "虞美人 仑西以明妃图题词见示，即用原调次韵，再题红梅绣品", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "前度禅房连竹径。", 
            "绝妙新词，并落钗裙影。", 
            "惆怅别离心似梗。", 
            "况教一曲琼瑶赠。", 
            "元鬓消磨愁对镜。", 
            "那有风尘，赏识诗人境。", 
            "醉煞当时谁独醒。", 
            "朅来同学相如病。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "红楼窈窕春无主。销魂最是梨花雨。", 
            "雨意泥人来。珠帘刚半开。", 
            "嫣然浑欲笑。微露樱桃巧。", 
            "有美说怜伊。柔情绾柳丝。"
        ], 
        "title": "菩萨蛮 无题十六阕 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "秋波閒杀当筵送。爱郎许赠钗头凤。", 
            "停酒数更阑。双双颓玉山。", 
            "梦魂犹带醉。不辨巫山翠。", 
            "春晓小桃根。隔墙花唤人。"
        ], 
        "title": "菩萨蛮 无题十六阕 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "青衫无力双乔锁。对门恐坠酸梅个。", 
            "欲说此时情。爱河潮未平。", 
            "紫云红似豆。亦解相思瘦。", 
            "咫尺是天涯。断肠君不知。"
        ], 
        "title": "菩萨蛮 无题十六阕 其三", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "重重园杏关难住。宵寒悄度黄莺语。", 
            "郎是可怜虫。故来开守宫。", 
            "脸霞红欲涨。暗溢桃花浪。", 
            "今夕翠云窝。春情谁少多。"
        ], 
        "title": "菩萨蛮 无题十六阕 其四", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "鞭丝夕照愉园路。钿车驻试凌波步。", 
            "妆艳妒秋娘。新开花一双。", 
            "羡郎云带雨。幻作荷珠去。", 
            "到处自团圆。人间无限缘。"
        ], 
        "title": "菩萨蛮 无题十六阕 其五", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "月明如水楼台浸。秋寒对影连衾锦。", 
            "归梦欲乘风。关山一万重。", 
            "江湖今落魄。怕听湘灵瑟。", 
            "艳福纵能消。朱颜人易彫。"
        ], 
        "title": "菩萨蛮 无题十六阕 其六", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "分明眼底人伤别。低声珍重偎侬说。", 
            "小立倚香肩。关情宵可怜。", 
            "晨妆犹带恨。眉黛秋波远。", 
            "莫道不销魂。罗巾湿泪痕。"
        ], 
        "title": "菩萨蛮 无题十六阕 其七", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "迷茫烟水愁难断。西湖未许西施伴。", 
            "湖上忆欢娱。双飞燕不如。", 
            "离怀常似醉。孤枕秋人睡。", 
            "一样对兰缸。连宵寒且长。"
        ], 
        "title": "菩萨蛮 无题十六阕 其八", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "梧桐落尽江枫晚。心情爱寄新来雁。", 
            "婉转诉相思。语郎郎自披。", 
            "飞蓬怜到首。自伯之东久。", 
            "芳草忆王孙。春归人可圆。"
        ], 
        "title": "菩萨蛮 无题十六阕 其九", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "东风做弄春回样。相逢依旧夭桃向。", 
            "见面也依依。谁知兰梦时。", 
            "羞人银烛下。絮絮烦阿姐。", 
            "含泪倚雕栏。妨他花易残。"
        ], 
        "title": "菩萨蛮 无题十六阕 其十", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "棠梨花谢伤春老。朝来暮去阿姨恼。", 
            "静掩对屏山。吞声非等閒。", 
            "留香无别计。燕去红丝系。", 
            "遮莫泊浔阳。秋风月满江。"
        ], 
        "title": "菩萨蛮 无题十六阕 其十一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "金铃犹护红栏角。尊前太惜花匆落。", 
            "鸳梦总生凉。温柔谁住乡。", 
            "风鬟连雾鬓。那有传香粉。", 
            "小玉本无愁。伴侬楼上头。"
        ], 
        "title": "菩萨蛮 无题十六阕 其十二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "楼上阑干楼外道。春魂常被风吹倒。", 
            "何处最关情。娥眉淡扫成。", 
            "夜明同弄月。微露金条脱。", 
            "垂手五更寒。怜他衫子单。"
        ], 
        "title": "菩萨蛮 无题十六阕 其十三", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "菱花簇照盘龙髻。朝来无限钿窗媚。", 
            "一笑语仙郎。钗添金凤凰。", 
            "为郎閒理发。背影浓香亵。", 
            "不分鬓如银。双夸镜里春。"
        ], 
        "title": "菩萨蛮 无题十六阕 其十四", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "罗襦斜系丁香结。锦鞋绣满绑儿蝶。", 
            "红脸醉微微。风情别后思。", 
            "花容曾共拍。姊妹贻春色。", 
            "相认雪鸿缘。生生世世天。"
        ], 
        "title": "菩萨蛮 无题十六阕 其十五", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "十年梦觉襟痕酒。晓风残月章台柳。", 
            "不说此时情。谁知薄倖名。", 
            "繁华容易了。色色空空妙。", 
            "莫怪写词人。我闻如是真。"
        ], 
        "title": "菩萨蛮 无题十六阕 其十六", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "临行泪湿花如雾。相思恰好人归去。", 
            "依旧步春阶。歌沈红绣鞋。", 
            "夜寒缘不见。愁对灯丝颤。", 
            "影事语来难。余情空自怜。"
        ], 
        "title": "菩萨蛮·用李后主韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "种遍宫墙桃李树，乳源满县花开。", 
            "阳春有脚到珠崖。", 
            "绿波归棹去，黄绢送诗来。", 
            "画里有诗诗有画，分明近水楼台。", 
            "乔迁人喜鸟喈喈。", 
            "风光无限好，尺幅是天涯。"
        ], 
        "title": "临江仙 季荃明经由乳源移铎琼海，其朋从与门下士赋诗送别，刊成卷帙。南海伍懿庄都转德彝为补云门识别图，题此颂之", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "谁返神仙宅。", 
            "听訇然、擘开列嶂，正欢迎客。", 
            "四百卅峰云乱下，虎瑟鸾车于役。", 
            "更为子、征尘拭拂。", 
            "玉女冈头猜好梦，又飞来、蝴蝶麻姑侧。", 
            "行乐事，此时及。", 
            "十年我失江湖策。", 
            "走天涯、批风抹月，未安泉石。", 
            "漫说梅花同结社，依旧江南渭北。", 
            "阑不住、披图情急。", 
            "珍重故人深浅去，告山灵、一角留余席。", 
            "随杖履，数晨夕。"
        ], 
        "title": "金缕曲 罗浮卜居图为梁又农布衣淯题", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "飘零书剑，漫英雄泪洒，支那人物。", 
            "怅望乡关何处是，勒辔悬崖孤壁。", 
            "一幅儒巾，十年江海，鬓白纷如雪。", 
            "尘中谁识，吾家有此豪杰。", 
            "悽悽美雨欧风，精神尚武，社会萌芽发。", 
            "救国虽无柯斧假，忍看神州沈灭。", 
            "东盼辽阳，南怀澳界，气壮冲冠发。", 
            "天涯题画，独骑瘦马残月。"
        ], 
        "title": "大江东去 寄题家芷云参军龙庆戎装策马图，用东坡赤壁韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "赤柱山遥，黄堂人远，有缘天假相逢。", 
            "高谈鸿辩，武达又文通。", 
            "最是余生百战，七旬外、矍铄元戎。", 
            "群英会，飞凫五老，仙吏降庭中。", 
            "当年征戍事，支持病骨，黯淡军容。", 
            "看书生擒贼，伟烈丰功。", 
            "翰墨留题到处，诗楼上、许认泥鸿。", 
            "从今后，轻裘缓带，风度识羊公。"
        ], 
        "title": "满庭芳 府尊家澍甘太守兆棠偕孙权之军门国乾、赵恒光协戎月修、程翰丞、张益生、周午桥、赵楚臣、宋顺之五大令访余绣诗楼，得读太守西征诗、感怀诗、武匡军昭忠祠联诸作，气概不可一世，倚声以纪其盛", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "浪絮浮萍江海里。", 
            "秋云遮断秋山紫。", 
            "棹入芦花船不系。", 
            "风景异。", 
            "斜阳天外余霞绮。", 
            "钓得碧鲈刚半醉。", 
            "苍茫长伴烟和水。", 
            "恰好前汀眉月起。", 
            "人两地。", 
            "溯洄从此销魂矣。"
        ], 
        "title": "渔家傲 题蒹葭秋水图", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "年年风雪长安道。", 
            "正开遍、梅花早。", 
            "人有蹇驴连破帽。", 
            "一冬游兴，满胸吟草。", 
            "得得寻春好。", 
            "鸡声茅店天垂晓。", 
            "滑滑霜桥长未了。", 
            "对影添来山月峭。", 
            "寒林香动，小村流绕。", 
            "都是新诗料。"
        ], 
        "title": "青玉案 题灞桥风雪图", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "老去齐眉休再论。", 
            "我白头颅，卿尚青年面。", 
            "朅起前情如絮乱。", 
            "七条弦子琴中断。", 
            "红烛高烧垂泪满。", 
            "侬更何堪，触入凄凉眼。", 
            "辛苦鸡鸣谁戒旦。", 
            "闷人谋素将缣换。"
        ], 
        "title": "蝶恋花 补题亡室断弦图六阕 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "嫁得词人心也慰。", 
            "虑泣芦花，病骨支离际。", 
            "一事商量无别计。", 
            "无侬媒妁言归妹。", 
            "儿女娇痴年纪细。", 
            "遗我三儿，惨绝中儿逝。", 
            "不分颠连如我矣。", 
            "十年磨尽英雄气。"
        ], 
        "title": "蝶恋花 补题亡室断弦图六阕 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "月冷房帷星在户。", 
            "为续鸾胶，博得皇英誉。", 
            "井臼纵教贤内助。", 
            "更无如晦谈风雨。", 
            "郁郁埋香何处去。", 
            "指点前村，爱近先人墓。", 
            "听遍杜鹃侬最苦。", 
            "挈儿同上清明路。"
        ], 
        "title": "蝶恋花 补题亡室断弦图六阕 其三", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "荏苒韶光人老大。", 
            "依旧青衿，落拓真无奈。", 
            "说到封侯难觅个。", 
            "黄泉应亦卿怜我。", 
            "世态炎凉今看破。", 
            "那有文章，抵得黄金货。", 
            "饱死侏儒臣朔饿。", 
            "别离远逐鸱夷舸。"
        ], 
        "title": "蝶恋花 补题亡室断弦图六阕 其四", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "载酒江湖夸小杜。", 
            "吹绉春池，未免逢他怒。", 
            "谁解天涯桃叶渡。", 
            "者愁有梦寻卿诉。", 
            "记得弥留偏赠语。", 
            "寒暖须知，珍重无人处。", 
            "体贴郎心犹算汝。", 
            "劝郎勿惜黄金缕。"
        ], 
        "title": "蝶恋花 补题亡室断弦图六阕 其五", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "燕去梁空朝复暮。", 
            "昔也双栖，今也天人路。", 
            "追悼恩情徒絮絮。", 
            "爱河滴血难消数。", 
            "夜半金风桐叶露。", 
            "客邸无端，忽动秋声赋。", 
            "最是老夫肠断句。", 
            "披图泪湿衫如雨。"
        ], 
        "title": "蝶恋花 补题亡室断弦图六阕 其六", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "词源倒流三峡，有风尘物色。", 
            "叹多少、沦落天涯，谁遇黄九秦七。", 
            "论呕尽、才人心血。", 
            "裒然当作金声掷。", 
            "除非是、杨子名高，始能消得。", 
            "拾翠洲边，织绡泉底，一卷花间集。", 
            "好时光、笑傲园林，选歌传遍羊石。", 
            "甚匆匆、闽南别去，尚归梦醒余追忆。", 
            "正淋漓、金菊芙蓉，开篇初什。", 
            "江湖载酒，岭海题糕，又挥毫泼墨。", 
            "尚记取、月华如水，醉不胜寒，玉宇琼楼，青衫泪湿。", 
            "英雄儿女，半生情种，更留长恨为君赋，把鸳鸯、谱出分飞翼。", 
            "无端锦瑟，听来五十弦弹，哀音悽倒裙屐。", 
            "诗楼读罢，四顾苍茫，独数行垂泣。", 
            "我忽想、照霞盛子，鮀浦髯公，香山吟客。", 
            "飘零老大，相怜同调，搓酥滴粉浑閒事，已及身、共许千秋日。", 
            "笑余客邸青箱，珍重藏兹，堪夸拱璧。"
        ], 
        "title": "莺啼序 杨仑西花笑楼词四种", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "梧桐叶落秋风冷。盼断鱼鸿影。", 
            "忽看图籍到金樽。知是多情楼上照霞人。", 
            "相逢曾泛葡萄酒。别去频回首。", 
            "屋梁怀月尚无眠。安得长为三柳拜君前。"
        ], 
        "title": "虞美人 盛季莹太守景璿寄赠屈翁山先生象、粤东三家词钞、焦山志、魂粤庐余两集，用饮水词韵作答", 
        "type": "词", 
        "yun": null
    }, 
    {
        "author": "陈灿霖", 
        "era": "清", 
        "subtype": "七言律诗", 
        "text": [
            "洞庭朱实饱经霜，信手拈来满座香。", 
            "有柚愿教兄弟合，成林休虑子孙忙。", 
            "厥包锡贡来天府，作诵留名重楚湘。", 
            "但得贞心能不改，纵令移植亦何妨。"
        ], 
        "title": "咏橘", 
        "type": "律诗", 
        "yun": "阳"
    }, 
    {
        "author": "陈秀贞", 
        "era": "清", 
        "subtype": "七言律诗", 
        "text": [
            "分身老圃绘秋容，真相依稀色是空。", 
            "落日移从霜径里，疏镫送入锦屏中。", 
            "终将不老随宵月，直以无香傲晚风。", 
            "悟却浮生归去也，白云挥手谢陶公。"
        ], 
        "title": "菊影", 
        "type": "律诗", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "日丽风柔，水边天气鲜新。", 
            "闲坐斜桥，数完几折溪痕。", 
            "酒旗戏鼓，怯馀寒、未满前村。", 
            "小红乍乳，莺声一巷才匀。", 
            "节过收灯，风光尚未逾旬。", 
            "粉糁疏篱，谁家香玉粼粼。", 
            "雏晴嫩霁，似垂髫、好女盈盈。", 
            "江南烟景，殢人尤在初春。"
        ], 
        "title": "新荷叶  新霁郊外纪游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "席帽炎途，长征事与心违。", 
            "歇马溪桥，拍波水鸟斜飞。", 
            "林皋幽邈，凉如雨、乱点人衣。", 
            "曲潭脩坂，新荷短芰成围。", 
            "白板双扉，茶烟轻飏渔矶。", 
            "小店雏莺，江南景未全非。", 
            "被他重唤，扬州梦、往事依稀。", 
            "蜀冈凝黛，迢迢送我难归。"
        ], 
        "title": "新荷叶  踰天长郭门里许，修堤被渚，高榆荫街，隔水一亭，曰放生池。芰荷沙鸟，颇极幽映，歇马徘徊，赋词寄兴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "整偏佳，斜更好，风格那能到。", 
            "粉笺欲赋，除是多才李清照。", 
            "亭亭情意厚，袅袅腰肢小。", 
            "正入春阴重，白处妆楼晓。", 
            "梦无凭，愁不了，从古江南道。", 
            "天寒日暮，此意惟花堪共表。", 
            "文犀慵再掠，金鸭羞轻抱。", 
            "撚梅花，今年驿使杳。"
        ], 
        "title": "早梅芳近  咏玉蝶梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白家蛮柳丝丝软，织不尽，莺和燕。", 
            "酿雪轻阴，填词狎宴。", 
            "况遇曲中高选。", 
            "泥金襻、蘸雨逾鲜，墨花襦、无风犹颤。", 
            "谁耐钿筝衮遍，小立在、红桥窄板。", 
            "文鸯薄倖，青娥憔悴，鹊信沈吟都变。", 
            "偏今夜、不肯留侬，听门前、暮鸦啼断。"
        ], 
        "title": "柳腰轻  赠妓和柳屯田韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "松作龙形，枣如瓜大。", 
            "游戏神通复何碍。", 
            "当初摇鞭过韦杜，而今泛宅来吴会。", 
            "凤凰池，麒麟阁，抽身快。", 
            "且喜墨离山泼黛，且喜元宵灯尚赛。", 
            "万事难消风月债。", 
            "茶铛沸来同字煮，酒旗挑处和愁卖。", 
            "四时花，三弄笛，身长在。"
        ], 
        "title": "千秋岁引  寿蘧庵先生七十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酿寒天，六街皓月荡成烟。", 
            "腰鼓闹，腾腾雨点打来圆。", 
            "银灯笼暮霭，铁拨迸秋泉。", 
            "映婵娟。", 
            "想后堂、笑语总群仙。", 
            "教坊绝艺，一队怀智龟年。", 
            "君不醉，风光孤负十分妍。", 
            "醉馀偏惹恨，归去不成眠。", 
            "忽凄然，怅桐花、一树翠帘前。"
        ], 
        "title": "拂霓裳  冬夜观剧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淼淼江天，听中流笛响。", 
            "推篷看、一川凄爽。", 
            "六朝遗迹，问风景、几曾无恙。", 
            "只隔岸、建业城边，有商女，深夜唱。", 
            "一轮团月，与船头、正相向。", 
            "越显出、万层银浪。", 
            "十年作客，算将来、祇悲怆。", 
            "且渡江、溷迹骑奴厮养。", 
            "学贩畚，兼鬻酱。"
        ], 
        "title": "爪茉莉  月夜渡扬子江", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "暑院追凉，忆炎荒轶事。", 
            "蛮娘圃、琼天粉地。", 
            "任他开落，极望与、篱花相似。", 
            "更带暝、纫雪成团，沿坊叫，喧夜市。", 
            "赣州船下，到吴天、伴罗绮。", 
            "相宠爱、夜堂空翠。", 
            "而今离散，判分携、几千里。", 
            "料幽花、也怨月明如水。", 
            "海天冷，那易睡。"
        ], 
        "title": "爪茉莉  茉莉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红绡水面妆，碧玉波间柄。", 
            "低迷扶翠盖，西风劲。", 
            "玉人摇橹，隔浦莲歌竞。", 
            "花面交相映。", 
            "戏取春纤，掬他潭水芳冷。", 
            "洒来错落，尽向钱钱迸。", 
            "鲛珠圆又碎，难持赠。", 
            "低鬟凝想，总似檀郎性。", 
            "荡漾何时定。", 
            "惆怅回船，碧天早挂明镜。"
        ], 
        "title": "满路花  荷珠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "荷钱贴野塘，竹粉黏晴砌。", 
            "师从何处到，云门寺。", 
            "零笺烂本，点笔聊轩轾。", 
            "试将小语戏。", 
            "高岑王孟，关卿定复何事。", 
            "平山堂下，鸿爪依稀记。", 
            "北邙王与宋，曾同醉。", 
            "重逢瓶拂，顿下山阳泪。", 
            "更欲游何地。", 
            "他时念我，巨然小幅须寄。"
        ], 
        "title": "满路花  赠梵公 师住云门，工书画。时以选诗来荆溪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嵌空撑户牖，凿翠支堂奥。", 
            "淙淙岩溜响，喧银瀑。", 
            "硗确谽谺，铁色黏青峤。", 
            "石笋攒丹灶。", 
            "积雪层冰，玲珑原隰俱缟。", 
            "或为怪鹘，或作千年豹。", 
            "或似秋江岸，晴龟曝。", 
            "林青日黑，山畔归樵少。", 
            "野火连天烧。", 
            "虎腥如雨，瘦石此时更峭。"
        ], 
        "title": "满路花 咏禹门寺前一带颓崖峭石", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "摩空翠鬣，万古知难老。", 
            "色作青铜雪霜饱。", 
            "似杜甫惊人，马卿慢世，二子者，可以状君兀奡。", 
            "托根燕市侧，游戏支离，一笑风尘此鸿爪。", 
            "任丝管喧阗，貂蝉赫奕，更七姓、鞭丝醉袅。", 
            "只西风、吼处作涛声，对凤阙龙墀，吾存吾傲。"
        ], 
        "title": "洞仙歌  咏慈仁寺古松寿纪伯紫", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "积铁苍然，关势临崖偻。", 
            "崭绝东京好门户。", 
            "挽藤萝月黑，谁恐行人，落叶捲，声似牢中哮虎。", 
            "无情惟洛水，日夜东流，不为愁人带愁去。", 
            "寂寞北邙山，苦对西风，排一派、唐陵汉墓。", 
            "任吊古伤今已无人，只霜打棠梨，暗啼红雨。"
        ], 
        "title": "洞仙歌  过汜水县虎牢关作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "伤春病酒，日三竿贪睡。", 
            "睡起闲行巷南寺。", 
            "老僧烹活火，碾罢龙团，七椀后，门外烂柯谁记。", 
            "蓦看花朵上，頩脸微烘，似带三分午前醉。", 
            "索笑漫沈吟，莫是东邻，茜钗上、火珠初施。", 
            "只认做空门本无愁，又谁信枝枝，尽弹红泪。"
        ], 
        "title": "洞仙歌  偶过岵云上人兰若见其庭下红梅盛开漫咏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天风忽下，劈破青红茧。", 
            "夸父愚公费裁剪。", 
            "看千螺倒矗，万笏斜垂，铺碧藓，一屋闲云自键。", 
            "玲珑光上下，一串银房，偏借虚空累层甗。", 
            "洞底洞还生，下有泉鸣，声声乱、云中鸡犬。", 
            "只石怕春寒悄无人，却走入墙阴，化成雷篆。"
        ], 
        "title": "洞仙歌  善权洞", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嫩晴天气，坐水明楼畔。", 
            "三叠泉声诉幽怨。", 
            "霎然间、山半冷翠飞来，君莫去，且棹银船消遣。", 
            "玉鳞微动处，红绶双衔，隐隐歌丝逗帘幔。", 
            "半阕小秦王，入破方才，珠千颗、撒来成串。", 
            "又谁话当年杜秋娘，觉雁柱添愁，声声都换。"
        ], 
        "title": "洞仙歌  澹心园次梁汾问波灵本偶集寄畅园听小奚度曲坐有话水榭姬人近事者因并及", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嫩瓤凉瓠，正红冰凝结。", 
            "绀唾霞膏斗芳洁。", 
            "傍银床、牵动百尺寒泉，缥色映，恍助玉壶寒彻。", 
            "夜深呼碧玉，同倚阑干，月色荷香两清绝。", 
            "笑问破瓜无，此夜琼浆，须怜取、寸心长热。", 
            "见手揽金刀细沈吟，悄不觉红潮，早堆肌雪。"
        ], 
        "title": "洞仙歌  西瓜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧云耿耿，见银河低泻。", 
            "人在针楼曝衣罢。", 
            "告天孙、臣本屠钓江东，疏拙甚，愿以蛛丝巧借。", 
            "天孙含笑答，见事卿迟，大抵聪明让聋哑。", 
            "试看古今来，刘项孙曹，都留做、残编閒话。", 
            "只赐汝狂騃倍常年，好烂醉高歌，花天月夜。"
        ], 
        "title": "洞仙歌  乞巧同蘧庵先生赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晴峰乱矗，似丛丛春笋。", 
            "贴向吴天翠无尽。", 
            "映澄湖、几幅纯绿柔蓝，纷织处，烟际渔榔隐隐。", 
            "断崖横塔后，扪葛攀萝，私路萦纡细如蚓。", 
            "村鼓正喧阗，赛火成围，雏伶唱、消魂院本。", 
            "讶蓦地飘飘绿杨丝，乍小露墙头，一群红粉。"
        ], 
        "title": "洞仙歌  从楞伽上方塔后觅径下坡过前村观剧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苍皮黛鬣，滴金膏丹溜。", 
            "下结千龄赤芝秀。", 
            "有先生、杖挂长柄葫芦，篮子内，百本木华红绣。", 
            "㗳然云水兴，瓢笠随身，炼术餐霞老岩窦。", 
            "戏斸茯苓归，封寄轩辕，雷文篆、形如鸟兽。", 
            "笑多事商颜四先生，同溺过儒冠，一般皓首。"
        ], 
        "title": "洞仙歌  题采芝图为顾卓侯赋", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "秋入楼台，带一抹、夕阳天畔。", 
            "君不记、江头寻醉，紫貂能换。", 
            "旧约已随人老大，新妆又扰肠回断。", 
            "数名流、赤柱比香山，平分半。", 
            "词点铁，双溪看。", 
            "花解语，愉园唤。", 
            "有晓风残月，昔时游伴。", 
            "相见匆匆文酒会，别来怅怅愁丝乱。", 
            "恨海潮、吹梦到佗城，难登岸。"
        ], 
        "title": "满江红 李简斋光宇、汪笃甫云、叶谦丞昭遒、恽厚存学基诸观察访余香江，别后寄怀", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "酒杯擎向南山寿。寿山南向擎杯酒。", 
            "诗咏复填词。词填复咏诗。", 
            "好花连月皓。皓月连花好。", 
            "楼上正中秋。秋中正上楼。"
        ], 
        "title": "重叠金 四十自寿，回文", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "红尘不到当尼道。山花野草回环妙。", 
            "秋兴最今宵。有人云外招。", 
            "随缘联上国。诗酒萍踪集。", 
            "归路已三更。多情月伴行。"
        ], 
        "title": "重叠金·中秋同家笃初侍讲启煇访日本船津克己领事辰一郎山中，归途口号", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "槐黄八月晴新雨。", 
            "秋里逢君，爱我填词句。", 
            "两度山中留小住。", 
            "心脾凉入松涛语。", 
            "裙屐翩翩真漫与。", 
            "座有神仙，指点蓬瀛去。", 
            "此日楼台须记取。", 
            "斜阳芳草连天处。"
        ], 
        "title": "明月生南浦 八月廿一日克己领事宴余山中，出册索题，即席赠此", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "秋在东篱春未老。", 
            "燕子飞时，菊有黄花早。", 
            "第一风光随处好。", 
            "四时人预凌霜傲。", 
            "咏絮才高怜玉小。", 
            "名重缤华，艺重中华妙。", 
            "梦雨醒来情自笑。", 
            "者图写入双溪照。"
        ], 
        "title": "明月生南浦·黄季熙属缤华女生绣燕菊图，来祝余寿，漫题", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "酒国看花花貌众。", 
            "别有天台，得入迷香洞。", 
            "一幅秋波临去送。", 
            "几番惊醒刘郎梦。", 
            "同是月眉怜小凤。", 
            "好是君家，桂是侬家弄。", 
            "双管拈来情意重。", 
            "秋风写出婵娟冻。"
        ], 
        "title": "明月生南浦·为刘子评题月好眉史照", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "嫩绿娇红香满座。", 
            "楼上看花，花里春人可。", 
            "生怕乔娘眉半锁。", 
            "恼郎初怯樱桃破。", 
            "同是萍踪无定个。", 
            "或恐钱塘，苏小乡亲我。", 
            "当夕知音花几朵。", 
            "相逢莫负韶光过。"
        ], 
        "title": "明月生南浦·周仰旦之相、刘少樵扬芬两明经，黄东铭序镛、赖稚恭淑鲁两茂才，同酌于题红室。仰旦即席诗云：十年前到繁华地，今日重来续旧游。风雅香江谁第一，元龙新筑绣诗楼。徵歌选艳百花娇。中有雏鬟字小乔。纵是周郎能顾曲，竟无言语那魂销。燕语莺喉辨不明。回灯添酒夜三更。尊前忽说旧乡话，怎样相逢亦动情。别后寄答二阕，兼怀诸子韩江 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "况有荣娘连雪映。", 
            "错落银桥，桂住蟾宫冷。", 
            "醉倒玉山谁酩酊。", 
            "险些来把三生证。", 
            "泪上青衫重自省。", 
            "今日飘离，高会何时更。", 
            "家在蓝关梅惯咏。", 
            "分香题到天涯影。"
        ], 
        "title": "明月生南浦·周仰旦之相、刘少樵扬芬两明经，黄东铭序镛、赖稚恭淑鲁两茂才，同酌于题红室。仰旦即席诗云：十年前到繁华地，今日重来续旧游。风雅香江谁第一，元龙新筑绣诗楼。徵歌选艳百花娇。中有雏鬟字小乔。纵是周郎能顾曲，竟无言语那魂销。燕语莺喉辨不明。回灯添酒夜三更。尊前忽说旧乡话，怎样相逢亦动情。别后寄答二阕，兼怀诸子韩江 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "节近重阳风约雨。", 
            "才喜逢君，又送君归去。", 
            "襟上酒痕添几许。", 
            "别来无恙珠江渡。", 
            "家有文章传李杜。", 
            "示我津梁，一卷西湖赋。", 
            "海角披吟秋又暮。", 
            "月光不觉眉儿吐。"
        ], 
        "title": "明月生南浦·潘季展大令元长以其先人峄琴学士衍桐石刻遗诗见贻，奉酬此解，并即寄怀", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "万壑奔涛诗衍派。", 
            "心在诸陵，未许纲常坏。", 
            "日月升沈时不再。", 
            "有人图像流天外。", 
            "归死罗浮休也慨。", 
            "为宦为僧，当是神明代。", 
            "此际题词来下拜。", 
            "斧斤偏向班门卖。"
        ], 
        "title": "明月生南浦·题番禺屈翁山先生大均遗像", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "离怀梦断江郎赋。", 
            "醒来尚闻君语。", 
            "昔日鮀城，今朝象郡，是我新添愁处。", 
            "凭谁代诉。", 
            "况唧唧秋声，闷人机杼。", 
            "海外楼台，那堪此际说心绪。", 
            "巴山依然夜雨。", 
            "奈骊歌唱去，难系桥杵。", 
            "天末风凉，双溪月落，定有相思同数。", 
            "新词寄与。", 
            "好烦却凌波，递书神女。", 
            "饭颗山头，莫吟诗太苦。"
        ], 
        "title": "齐天乐 寄怀龙左臣明经朝辅广西，用姜白石韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "凉秋清切。", 
            "乍相逢处，谈笑难歇。", 
            "期君更尽杯酒，河梁执手，匆匆舟发。", 
            "十载萍缘莫定，见时正悲噎。", 
            "问此去、何日归来，目断珠江绿波阔。", 
            "无人不道伤心别。", 
            "况凄风、苦雨重阳节。", 
            "知音落落谁是，当唤汝、是天涯月。", 
            "好放团圆，应照陈蕃，卧榻悬设。", 
            "为尚有、千斛愁情，待向徐孺说。"
        ], 
        "title": "雨淋铃 芷云参军神交十载，今秋过港，舟中话旧，次柳屯田韵送君羊城", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "黯冥濛、满楼风雨。", 
            "问谁来吊今古。", 
            "故家燕子知何在，又值落花春暮。", 
            "心漫苦。", 
            "正如梦如烟，缭乱衷情絮。", 
            "填词觅句。", 
            "借几个金铃，数声玉笛，哀断江头路。", 
            "天涯远，孰是骚坛盟主。", 
            "萧刘应算同侣。", 
            "当年香粉依然好，吟到白头宫女。", 
            "閒坐处。", 
            "定怨绿啼红，会说玄宗去。", 
            "人间莫住。", 
            "便一卷泠泠，还须自爱，野鹤孤云趣。"
        ], 
        "title": "买陂塘    自题《双溪词》", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "园卉千重，阑干六曲，色相和鸾差近。", 
            "小弄轻圆，忙到一宵声紧。", 
            "已生成、缀玉多情，休再道、司香无分。", 
            "替东风、著力扶持，几番迢递报花信。", 
            "蛛丝斜罩屋角，同是芳心挂处，飘残红粉。", 
            "寥落知音，说甚空中传恨。", 
            "恐狂蜂、浪蝶飞来，更燕子、衔将春尽。", 
            "怅高楼、疑雨孤鸣，梦回须细认。"
        ], 
        "title": "绮罗香 护花铃", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "寒松一树冬霏雪。玉缸香衬团圆月。", 
            "五秩散仙人。风流贺季真。", 
            "词华连剑气。未遂平生志。", 
            "莫漫说飘零。天南多寿星。"
        ], 
        "title": "菩萨蛮 寿蔡竹铭", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "秦城雁断风声恶。客中姜被连宵薄。", 
            "此恸岂寻常。休教涕泪长。", 
            "平原人绣线。情重和愁惯。", 
            "生佛万家怜。散饶青一天。"
        ], 
        "title": "菩萨蛮·留别赞公，用宋芸子韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "鸿泥印遍寒嶂叠。照人千里耕台月。", 
            "相见说诗稀。风流经品题。", 
            "问琴词一曲。赐与迦陵读。", 
            "五鼓恼城楼。翻添离别愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "月又团圆矣。", 
            "怅分离、双溪我去，自家田里。", 
            "世事繁华容易过，空向阑干独倚。", 
            "尚记取、粉痕脂腻。", 
            "调寄巫山云一片，镇无聊、带醉三眠起。", 
            "愁满处，似春水。", 
            "如公今日心同悴。", 
            "走风尘、鮀江棹远，凤城车敝。", 
            "海内词宗存几辈，凄绝广陵散弃。", 
            "剩两个、吟身天地。", 
            "已时光韬连晦养，问谁来、桀犬将尧忌。", 
            "珍重也，凭书几。"
        ], 
        "title": "金缕曲 凤公赠词，原韵寄答", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "廿年落拓名心碎。满眼伤时泪。", 
            "海隅同调问何人。惨绝雨亭宿草在孤坟。", 
            "平生不惯轻然诺。与世无交错。", 
            "青灯黄卷案头埋。便有千回滋味个中来。"
        ], 
        "title": "虞美人 怀家育卿", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "年时我亦飘离去。都为尘缘误。", 
            "寄声珍重到君无。不见雁儿来答一封书。", 
            "依然顾影同伤命。知己愁难讯。", 
            "天涯何惜尽情啼。只有青衫红袖两双凄。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "开到荼蘼春尚早。", 
            "柳线秧针，辛苦闺人了。", 
            "指上粉痕香又渺。", 
            "黄花有梦黄魂绕。", 
            "没个团圆明月照。", 
            "侬却怜伊，伊却怜侬少。", 
            "尽日莺啼兼燕笑。", 
            "枝栖切莫将人恼。"
        ], 
        "title": "蝶恋花 邓娘花鸟绣本，感题二阕，并柬凤公 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "莫计留春春欲暮。", 
            "恻恻东风，占了颓红路。", 
            "正是海棠初睡妒。", 
            "化为蝴蝶寻香去。", 
            "楚楚明妆连翠羽。", 
            "满地相思，鸟也低头语。", 
            "六角锦屏丝万缕。", 
            "人间何处无愁绪。"
        ], 
        "title": "蝶恋花 邓娘花鸟绣本，感题二阕，并柬凤公 其二", 
        "type": "词", 
        "yun": null
    }, 
    {
        "author": "陈克毅", 
        "era": "清", 
        "subtype": "七言律诗", 
        "text": [
            "衰年光景若为欢，划尽烦忧强自宽。", 
            "鬓已渐凋飘作雪，心经九转炼成丹。", 
            "原无妄想参风雅，剩有高怀寄岁寒。", 
            "领略绣窗清净味，课经礼佛且加餐。"
        ], 
        "title": "偶吟", 
        "type": "律诗", 
        "yun": "寒"
    }, 
    {
        "author": "陈克家", 
        "era": "清", 
        "subtype": null, 
        "text": [
            "此夕千古有，平生志多慨。", 
            "万物无常盈，智者见未逮。", 
            "昔闻乾嘉际，茂畅皇风最。", 
            "治法各精能，余巧及器械。", 
            "世平衣食充，俗整奇邪退。", 
            "九重敦旧典，数举南巡旆。", 
            "朝野同欢娱，遭逢圣祖再。", 
            "盛年非不长，适已后其会。", 
            "输租困履亩，游食增几辈。", 
            "华风纵侈心，番物助妖熊。", 
            "罗纨窭人衣，珠翠寒女佩。", 
            "豪家荡箧笥，单户务赊贷。", 
            "繁华日以加，生理固早隘。", 
            "上农膏腴地，稍稍弃锄耒。", 
            "江湖盗贼踪，时时及阛阓。", 
            "里闾欢节序，父老感时代。", 
            "吾行宙合间，落拓与时背。", 
            "饥寒得离别，奔走寡沾溉。", 
            "小笔聊送穷，邻估未偿债。", 
            "虚檐出浩歌，孤烛忧心对。", 
            "岁运默推移，持姤必以夬。", 
            "官方习修谨，圣政宽宽大。", 
            "文书检乱丝，老吏颇能耐。", 
            "英贤尚割断，扶济有规诲。", 
            "徒言抚黎元，何以酬鼎鼐。", 
            "清时少年痛，此事前人戒。", 
            "本无来日计，安取狂言快。", 
            "惟当守朴直，益自谢倾兑。", 
            "文采世土苴，冰檗古节概。", 
            "夜阑复题诗，爆竹一城碎。"
        ], 
        "title": "除夕", 
        "type": "古风", 
        "yun": null
    }, 
    {
        "author": "陈克家", 
        "era": "清", 
        "subtype": null, 
        "text": [
            "天山坑谷如履夷，将军事毕诗人骑。", 
            "古来赞马千万语，不如辕下逢相知。", 
            "皇师辗转夙深讨，裴李临军功始表。", 
            "天生神物应时须，重见云青出横扫。", 
            "清时谁敢议边才，三十六城空壮哉。", 
            "但使孙阳行不到，莫嗟绝域老龙媒。"
        ], 
        "title": "云青马歌", 
        "type": "古风", 
        "yun": null
    }, 
    {
        "author": "陈克家", 
        "era": "清", 
        "subtype": null, 
        "text": [
            "前山陂陁后山孤，清秋一客穷嬉娱。", 
            "山前落日看平芜，东海书楼片瓦无。", 
            "当时兄弟遭明圣，宾客独夸司寇盛。", 
            "东南遗逸记鸿文，辇毂人才归藻镜。", 
            "相国立朝持谠言，本朝补谥当谁先。", 
            "洞庭归来纵遗议，平生风雅犹高骞。", 
            "编插斯楼万丈光，那知倏忽竟销亡。", 
            "并无旧话桐阴续，空有遗篇锦箧藏。", 
            "君不见横云山庄开史局，两行羽伎森红烛。", 
            "百年文物数江南，岂意故家尽零落。", 
            "看山莫负草堂新，山月亭亭射酒樽。", 
            "世上坚牢定何物，古来兴废不须论。"
        ], 
        "title": "游昆山吊徐健庵尚书传是楼故址晚与数客饮山下酒家", 
        "type": "古风", 
        "yun": null
    }, 
    {
        "author": "陈克昌", 
        "era": "清", 
        "subtype": "七言律诗", 
        "text": [
            "元灯垂照绿莎厅，五载清风袭德馨。", 
            "待士心无分畛域，染人术有甚丹青。", 
            "后彫寒耐松长茂，晚节香浓菊制龄。", 
            "记取来年周甲子，悬弧海外又辉星。"
        ], 
        "title": "曹仁宪谨荣寿", 
        "type": "律诗", 
        "yun": "青"
    }, 
    {
        "author": "陈克劬", 
        "era": "清", 
        "subtype": null, 
        "text": [
            "好月不常满，流波无重回。", 
            "为妇被弃捐，委落同枯荄。", 
            "君子申信义，三载亲结缡。", 
            "既得托仁宇，永谓亲光仪。", 
            "整我玳瑁簪，洁我翡翠帷。", 
            "膏沐不时御，为君修容姿。", 
            "君痒妾搔背，君饥妾视炊。", 
            "君坐侍茵席，君行随履綦。", 
            "君喜共愉悦，君怒同凄悲。", 
            "身影两依附，清浊谁见嗤。", 
            "长风从西来，比翼吹参差。", 
            "时节一朝异，言语乃致危。", 
            "霜威厉严冬，勿复回春熙。", 
            "夹道蕙兰花，下堂不能顾。", 
            "昔年从此来，今日从此去。", 
            "妾来兰蕙芒，妾去荆棘长。", 
            "含冤不用白，所虑君凄凉。", 
            "君意本相亲，弃捐由妾命。", 
            "君听偶不聪，岂谓出本性。", 
            "不惜弃妾身，惧伤君子情。", 
            "菅蒯虽见遗，君岂忘平生。", 
            "文轩临玉墀，昔时燕坐处。", 
            "今应以妾故，寂寞当日暮。", 
            "流苏宝象床，鸳鸯昔双宿。", 
            "今应以妾故，明月照单独。", 
            "席上鹦鹉杯，壁间文绮琴。", 
            "俱应以妾故，流尘日相寻。", 
            "兰房深窈窕，留待新人入。", 
            "愿言胜故人，毋使君意失。", 
            "百番拂君意，岂无一日好。", 
            "丑行在君心，勿为他人道。", 
            "他人萍水俦，君妾昔绸缪。", 
            "他人鄙妾行，亦复为君羞。", 
            "广袖合欢襦，昔时君家物。", 
            "持归不忍浣，上有君手泽。", 
            "宝镜玉龙缠，妆台旧绣奁。", 
            "贻留照新人，似妾依君前。", 
            "君为杨柳枝，妾心杨柳丝。", 
            "摇落有时遇，缠绵无尽时。"
        ], 
        "title": "弃妇篇", 
        "type": "古风", 
        "yun": null
    }, 
    {
        "author": "陈克劬", 
        "era": "清", 
        "subtype": null, 
        "text": [
            "春寒著人如泼水，拥被不知残睡美。", 
            "起来搴幔盼朝暾，堕地湿云飞不起。", 
            "海棠一树娇春寒，几日春晴惜粉乾。", 
            "阴多又压玉肌损，零落一庭红雨残。", 
            "鹁姑多事声相唤，唤起春愁如雨乱。", 
            "不语斜窗对落花，燕子微闻替花叹。", 
            "此时何处不伤春，何处伤春不损神。", 
            "绿杨津外扁舟子，红杏楼头殢酒人。", 
            "君行江上蒙春雾，妾上江楼望江树。", 
            "树长江远望难通，惟有分明梦来去。", 
            "梦魂一夜到江南，妾意君心两不堪。", 
            "有恨绿波添晓涨，无情烟树隐春帆。", 
            "沈沈江上春帆重，帆迟苦被风吹送。", 
            "行人望断最高楼，远水遥山寂如梦。", 
            "却忆高楼红粉妆，鸭炉坐烬水沈香。", 
            "搅愁百丈游丝重，惹恨千丝烟柳长。", 
            "千丝百丈纷难理，侬亦闲情坐相似。", 
            "白云迢递望何穷，红豆相思渺难已。", 
            "闲斋寂寞下帘栊，故故欺人晓院风。", 
            "散帙连编走红蠹，启窗方网罥青虫。", 
            "一般有恨和谁诉，永昼迢迢等闲度。", 
            "竟日伤春春不知，流莺啼过桃花去。"
        ], 
        "title": "春阴泥人孤怀难遣效何大复明月篇体为春阴曲以寄情得二百八十字", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "六经厄秦火，汉儒勤考稽。", 
            "司农集大成，胸次无町畦。", 
            "后人训诂学，于兹得阶梯。", 
            "君家富经术，世业承青藜。", 
            "逮子复博洽，笺疏穷端倪。", 
            "染翰为文章，笔力追昌黎。", 
            "余事及诗赋，摆脱寻常蹊。", 
            "鸾皇发清啸，不作寒蛩啼。", 
            "我初识子时，介绍由璜溪。", 
            "龙门同御李，一见深交缔。", 
            "每当肄业顷，扃门发新题。", 
            "俭腹无可搜，音屡误雌霓。", 
            "赖子行秘书，三箧指我迷。", 
            "行随千里足，驽马亦駃騠。", 
            "名高旁人妒，往往俱遭诋。", 
            "岂无赏识者，刮目资金篦。", 
            "邑志重纂修，局开鹭坊西。", 
            "子首应徵聘，笔砚随身赍。", 
            "滥竽更及我，左右劳挈提。", 
            "体例互参酌，嘉味调盐醯。", 
            "疵颣互抉摘，良药进刀圭。", 
            "悔翁今作家，烛理如然犀。", 
            "谓我大事记，与子蓺文齐。", 
            "泰山高且峻，肯为培塿低。", 
            "既惭复以幸，黾勉事攀跻。", 
            "况此十年中，佳日常招携。", 
            "挑菜莫愁榭，采菱玄武堤。", 
            "飞霞及灵谷，穷探仙佛栖。", 
            "觞咏乐复乐，唱和赋萚兮。", 
            "他时寻爪印，历历皆鸿泥。", 
            "阳和催淑景，雪释冰流澌。", 
            "计偕期在迩，门外车驾輗。", 
            "行当与子别，一曲听歌骊。", 
            "功名亦何物，得失争虫鸡。", 
            "感子缠绵意，酒酌金玻璃。", 
            "祝我赴长安，春风健马蹄。", 
            "自分骨相寒，不称居金闺。", 
            "江南夏四月，芳草碧以萋。", 
            "会当返故里，暂离非久暌。", 
            "游览与著述，愿子其少徯。"
        ], 
        "title": "丁丑正月赠刘恭甫即以留别", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "我昔泛棹游焦山，曾见杨公所遗之玉带。", 
            "文襄谋略海内传，能途逆瑾功尤大。", 
            "又尝驱车上春明，得向椒山杨公祠堂亲展拜。", 
            "平生胆不借蚺蛇，尚留谏草壁间发光怪。", 
            "胜朝气节无与俦，正嘉诸臣通沆瀣。", 
            "下逮天启昏乱朝，西台謇谔洵为最。", 
            "御史周公铁作肝，立朝慷慨称匪懈。", 
            "对仗弹章劾厂公，不惮五虎十彪逞毒害。", 
            "朝归乡里暮圜扉，击佞未成甘首碎。", 
            "遗文零落不可知，傥获缣缃生敬爱。", 
            "吴江地僻公故乡，梅叟来居学官廨。", 
            "耆文好古擅风雅，休沐余闲阅书画。", 
            "贾人不识公手书，捆束牛腰市中卖。", 
            "百钱买得喜欲颠，细字联珠大编贝。", 
            "装池釐订具苦心，伏暑阑时勤晾晒。", 
            "移官携向金陵来，箧笥深藏防破坏。", 
            "因思名臣墨迹以人重，片纸俱堪阅时代。", 
            "何况草书神妙走龙蛇，居然争坐位帖同一派。", 
            "天留神物不敢私，广大流传推法界。", 
            "何妨施向枯木堂，解脱因缘两无碍。", 
            "遍徵题咏为证盟，欲令海天佛国添佳话。", 
            "永嘉方伯本通儒，护法宰官拥冠盖。", 
            "巧偷豪夺防未然，印钤朱纽篆垂薤。", 
            "从兹人胜坊间定慧寺，常同杨公玉带山门挂。", 
            "我今对此转踌蹰，绢素多年无不败。", 
            "何当镌石嵌壁间，得与松筠庵中谏草之堂遥作配。"
        ], 
        "title": "周忠毅公墨迹卷送藏焦山诗为赵季梅中翰作", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "寒风飒飒吹屋破，明星挂檐如月大。", 
            "中夜忧思不能卧，披衣独起挑镫坐。", 
            "丈夫岂合常穷饿，牢落风尘偏轗轲，局天蹐地愁无那。", 
            "愁无那，心忉忉。", 
            "夜欲曙，鸡三号，拔剑斫地歌声高。"
        ], 
        "title": "放歌 其一", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "走虽不能及奔马，力虽不能挽强弓。", 
            "平生揣摩五千卷，略则黄石韬太公。", 
            "料天下事屡奇中，视贼伎俩掌上同。", 
            "傥使参谋向帷幄，未必不成分寸功。", 
            "况兼一枝琳瑀笔，飞书草檄颇自雄。", 
            "岂若谈空说有辈，只合束之高阁中。", 
            "茫茫宇宙无知己，仰天吐气成白虹。", 
            "侧闻江淮诸元戎，延揽似有名将风。", 
            "我欲仗策相追从，短后裤褶骑黄骢，军门长揖谁为通。"
        ], 
        "title": "放歌 其二", 
        "type": "古风", 
        "yun": "东"
    }, 
    {
        "author": "陈作霖", 
        "era": "清", 
        "subtype": null, 
        "text": [
            "水涌必由泉源注，木茂必由根本固。", 
            "我家百口渺何处，吴越晋秦各异路。", 
            "吴越烽烟高接天，死生消息都茫然。", 
            "晋秦山川复险峻，脂车秣马愁难进，每一念之心烦懑。", 
            "安得聚居安乐乡，土地膏腴田亩良。", 
            "种以黍稷杂稻粱，上为祖宗供烝尝，下为宗族给衣粮。", 
            "其余亲友来我旁，尽情施予慨以慷。", 
            "不愁挥尽黄金黄，呜呼此愿何时偿。"
        ], 
        "title": "放歌 其三", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "读书不能救奇穷，旁人劝我学老农。", 
            "识字不能免愁苦，旁人劝我学良贾。", 
            "秉耒不知耘与耕，据算不知亏与盈，学农学贾皆无成。", 
            "如此迂腐君莫笑，富贵从来难逆料。", 
            "力田农，虽可为，水旱毕竟随天时。", 
            "居奇贾，虽可作，慢藏亦恐遭奇祸。", 
            "不如潜心经济与文章，始则困兮终则昌。"
        ], 
        "title": "放歌 其四", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "春江花月南朝冷，床下军书报边警。", 
            "狎客欢筵未及终，镜明照彻山河影。", 
            "台城古井苔花红，临春结绮楼皆空。", 
            "君王妃子甘同梦，尘飞不到潜龙宫。", 
            "国亡难备牵羊礼，碧血凝膏谁为洗。", 
            "美人至竟不负君，未共宣华人晋邸。"
        ], 
        "title": "胭脂井吊张丽华", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "三月将半春未归，海棠冻僵红不肥。", 
            "满天密云悭作雨，朔风料峭寒砭肌。", 
            "此时摊书拥裘坐，微吟肯辍镫前课。", 
            "漏滴铜壶宵已深，淡月窥帘趁窗破。", 
            "北乡飞鸿逐去尘，谁怜怀远意逡巡。", 
            "深居斗室犹嫌冷，况尔风檐对策人。"
        ], 
        "title": "春夜寒甚怀凤生", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "新晴无几时，东风又作雨。", 
            "清明节已过，春色在何许。", 
            "摇绿竹相戛，湿红花欲吐。", 
            "胡蝶弱还飞，流莺涩亦语。", 
            "造化暗推移，峭寒曾莫阻。", 
            "不息即天机，吾悟养生主。"
        ], 
        "title": "可园对雨", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "少时好博情不专，晚年学道忘蹄筌。", 
            "日长掩书不复读，森然万象来我前。", 
            "后生问我何宗旨，笑而不答坐隐几。", 
            "秋深闻得木稚香，乃知吾无隐乎尔。"
        ], 
        "title": "感述效涪翁体 其一", 
        "type": "古风", 
        "yun": null
    }, 
    {
        "author": "陈作霖", 
        "era": "清", 
        "subtype": null, 
        "text": [
            "我今衰朽百无用，一枝老笔犹飞动。", 
            "建康嘉瑞颂赤乌，《太玄》终篇吐白凤。", 
            "尚忆嬉游科举场，后来声望重江乡。", 
            "他时人傥传遗稿，莫误虞山拂水庄。"
        ], 
        "title": "感述效涪翁体 其二", 
        "type": "古风", 
        "yun": null
    }, 
    {
        "author": "陈作芝", 
        "era": "清", 
        "subtype": null, 
        "text": [
            "昨宵急雪逐风斜。", 
            "玉树堆成顷刻花。", 
            "晓起侍儿声忽哗。", 
            "日烘他。", 
            "一半儿存留，一半儿化。"
        ], 
        "title": "一半儿令（见《金陵词钞》）", 
        "type": "词", 
        "yun": null
    }, 
    {
        "author": "陈作芝", 
        "era": "清", 
        "subtype": null, 
        "text": [
            "镇日莺娇燕懒。", 
            "春色二分谁管。", 
            "晓起倚栏杆，一树碧桃香满。", 
            "消遣。", 
            "消遣。", 
            "花气将人薰软。"
        ], 
        "title": "如梦令", 
        "type": "词", 
        "yun": null
    }, 
    {
        "author": "陈何", 
        "era": "清", 
        "subtype": null, 
        "text": [
            "一去已十载，九夏隔千山。", 
            "双珥依然在，如何不得环。"
        ], 
        "title": "子夜歌 其一", 
        "type": "乐府曲辞", 
        "yun": "删"
    }, 
    {
        "author": "陈何", 
        "era": "清", 
        "subtype": null, 
        "text": [
            "白露收荷叶，清明种藕枝。", 
            "君行方岁暮，那有见莲时。"
        ], 
        "title": "子夜歌 其二", 
        "type": "乐府曲辞", 
        "yun": "支"
    }, 
    {
        "author": "陈伯铭", 
        "era": "清", 
        "subtype": null, 
        "text": [
            "手不持瓶头不笠，行李一肩松下息。", 
            "既非竺道生，亦非鸠摩什。", 
            "细摹面目揣精神，十年以前旧相识。", 
            "忆我与君初见时，地棘天荆无所之。", 
            "万里乡园那得返，一家生死不可知。", 
            "君于此中悟真谛，人世须臾皆梦寐。", 
            "果然打破利名关，一出危城便披剃。", 
            "野鹤孤云自往来，到处名蓝商位置。", 
            "金山殿宇纵成空，至竟江南名胜地。", 
            "打包行脚尚嫌劳，欲结茅庵谋小憩。", 
            "绘成一幅卓锡图，洒脱悠然见真意。", 
            "愧我从军屡及瓜，江尘碌碌走天涯。", 
            "会当料理芒鞋兼竹杖，从君妙高塔顶看烟霞。"
        ], 
        "title": "题金山僧云峰卓锡图", 
        "type": "古风", 
        "yun": null
    }, 
    {
        "author": "陈丽芳", 
        "era": "清", 
        "subtype": "七言律诗", 
        "text": [
            "月凉如水浸窗纱，何处悲声起暮笳。", 
            "欲觅迢遥千里梦，可怜消瘦半庭花。", 
            "露零荒沼莲房冷，风紧遥空雁字斜。", 
            "漫道莼鲈滋味好，三吴归去已无家。"
        ], 
        "title": "秋夜感怀时羁旅桂林", 
        "type": "律诗", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "河流浩淼，去黏天无岸。", 
            "白草黄沙古曹县。", 
            "问居人、谁是僖负羁妻，谁惜我，十载蓬科未转。", 
            "一鞭官渡口，飒飒西风，落照昏鸦太零乱。", 
            "叹息旧繁华，往事还非，眢井畔、兔葵开遍。", 
            "访昔日东平故侯家，怅绣戟牙幢，一时都换。"
        ], 
        "title": "洞仙歌  途次曹县", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红船绿浪，雁翅排将遍。", 
            "早有香车俟春岸。", 
            "内家妆、谁要小凤帘垂，和弱柳，斗取腰身纤软。", 
            "麝裙飘碧磴，艳粉群群，尽倚晴峦谱幽怨。", 
            "脉脉祝空王，掷眼儿郎，愿岁岁、幡前长见。", 
            "又语悄风微怕莺知，早杏脸潮生，碎挼花瓣。"
        ], 
        "title": "洞仙歌  上巳后五日游吴门观音山", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银床滑簟，碧阴阴秋水。", 
            "昨夜簪头喜蛛缒。", 
            "算青溪、红板艳粉浓蛾，娘尤小，第一南朝殊丽。", 
            "江潮轻打桨，船近枞阳，恰恰乔公旧乡里。", 
            "匿笑语檀奴，斗帐樱桃，祝蜥蜴、早添怀里。", 
            "也不枉人间唤乘龙，看紫贝霞绡，海天无二。"
        ], 
        "title": "洞仙歌  龙理侯纳姬秦淮词以赠之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漫郎单舸，压半溪寒玉。", 
            "流向秦人洞边宿。", 
            "渐前村、竹外一两三枝，斜幂䍥，流水板桥茅屋。", 
            "忽然奇绝处，极望花枝，尽亚东风骋肌肉。", 
            "万树滴胭脂，下映平坡，都不许、蘼芜成绿。", 
            "也莫问花红种田人，只鸡犬桑麻，迥离尘俗。"
        ], 
        "title": "洞仙歌  题乔石林舍人桃源图小照", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "海山奇处，缀晶丸千颗。", 
            "老客炎乡尽还可。", 
            "恍瑶京、仙子绛縠中单，西风起，一笑回身欲堕。", 
            "前因图再访，为殢双栖，欲上烟樯未曾果。", 
            "弹指绣屏空，碧落离鸾，先已在、翠蓬山左。", 
            "拚不见今生荔枝香，怕见了添思，玉人梳裹。"
        ], 
        "title": "洞仙歌  證前生为阎牛叟赋  牛叟兑阁遗徽曰，予生于闽，故生平癖嗜，尤在枫亭荔枝。妻屡办装，助予入闽啖荔，以远道，逡巡未果也", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "中朝枢府，矗红墙翠瓦。", 
            "年少郎君况淹雅。", 
            "看今宵、井络不见天彭，刚一笑，已向人间下嫁。", 
            "铜舆声渐近，百盏晶笼，映得天街不曾夜。", 
            "尚有好心情，栏角沈吟，故意看、西山娇冶。", 
            "也不是萧疏爱看山，要选个遥峰，小眉边画。"
        ], 
        "title": "洞仙歌  催妆词为宋念功赋  念功彭氏婿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灯青凤胫，正参差齐点。", 
            "屈戍玲珑带愁掩。", 
            "恰濛濛、天水浸赤阑桥，人不寐，梦到空园偏魇。", 
            "笛声何处响，乍有还无，似在荷深那边槛。", 
            "隔水倍清苍，竹脆弦轻，更潭子、鸭头新染。", 
            "才摹得风前不多声，又撺入伊州，小秦王犯。"
        ], 
        "title": "洞仙歌  夏夜憺园隔水闻笛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春阴春雨，把碧天偷换。", 
            "赢得情思冻云懒。", 
            "料高楼、小市火树银花，都不见，有也无人寻玩。", 
            "狂朋应似我，手撚玉梅，低叹心头旧愁满。", 
            "早瞢腾孤睡，笑逐钿车，人影乱、拾得遗钗一半。", 
            "更灯灺鸡鸣梦回来，空斜压衾窝，孜孜细看。"
        ], 
        "title": "洞仙歌  戊申上元阴雨示桢百云臣青际", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "榴红乍吐，下有胎仙暗来去。", 
            "翛然映水梳翎，琴心对舞。", 
            "珠衣雪举，凝想水天深处。", 
            "蓬山洞府，曾记得清凉无暑。", 
            "一自谪尘凡，几遍伤羁旅。", 
            "幸逢水冽泉香，此身有主。", 
            "莺啼燕乳，啄破绮窗花午。", 
            "人间愁苦，轻别了、吹笙俦侣。"
        ], 
        "title": "黄鹤引  咏半茧园双鹤", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月儿圆也。", 
            "趁金风，舒皓彩，碧空斜挂。", 
            "浸著两溪玉浪，一城霜瓦。", 
            "水楼上，招红袖，许多妖冶。", 
            "閒话、都笑蟾孤兔寡。", 
            "桥头月下。", 
            "记当年，周子隐，曾将虎射。", 
            "千古灵旗飒飒，英姿堪画。", 
            "到而今，嗟满目，渔村蟹舍。", 
            "涛声、偏只共更声打。"
        ], 
        "title": "秋夜月  蛟桥望月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿水人家，有一树、垂垂红雪。", 
            "瘦影亚雕阑，啼尽春禽百舌。", 
            "玉娥睡醒，问何处、麝兰偷泄。", 
            "恰侍儿报道，枝上名花才结。", 
            "记得良人，曾经渍粉，去秋时节。", 
            "叹虽有好香，不比此香清绝。", 
            "那知花朵，一般芳冽。", 
            "爱清芬、莫对傍人轻说。"
        ], 
        "title": "蕙兰芳引  咏木瓜花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "溪店寺桥，映一带、铜峰蛾簇。", 
            "有黛叶离披，露萼烟条齐矗。", 
            "参差鹿柴，日给与、幽芬千斛。", 
            "似佳人绝代，零落今依草木。", 
            "数朵微含，一枝乍秀，淡淡如菊。", 
            "笑秾李夭桃，祇解寻常妆束。", 
            "无言一笑，嫣然空谷。", 
            "想采时、无数裙腰都绿。"
        ], 
        "title": "蕙兰芳引  咏兰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客里无憀，瞥见处、绣帘斜轴。", 
            "恰暮雨潇潇，低唱伤心人曲。", 
            "相逢却扇，板桥西、数枝春竹。", 
            "正笼中鹦鹉，叫醒一窝红玉。", 
            "携上吴装，一声欸乃，碧天如沐。", 
            "爱香藕花轻，偏打向船窗簌簌。", 
            "娇歌妙舞，明眸曼睩。", 
            "记昨宵、水色半城都绿。"
        ], 
        "title": "蕙兰芳引  洗钵池中有赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有影无声，小楼一夜堆琼稷。", 
            "撒盐萦絮，舞遍天涯六出。", 
            "最爱轻松纤软，雅称红闺客。", 
            "遮不住、空青帘翼。", 
            "春阴积。", 
            "怪此际、晓寒何重，围红兽、偎窗隙。", 
            "楼前莫管，一任腾腾瑟瑟。", 
            "且瀹鲍家香茗，雪水倾来白。", 
            "红日照、消入一池深碧。"
        ], 
        "title": "簇水  春雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "回忆当年，霜蹄刷尽幽并夜。", 
            "草头一点，猛气削驽骀凡马。", 
            "羸病谁欤牧养，羁靮从宽假。", 
            "摩背痒、秋阴墙罅。", 
            "血泪洒。", 
            "叹日暮、群乌啄肉，伏栈枥、成悲咤。", 
            "西风夜响，重叙起沙场话。", 
            "俛首沈吟烙印，蓦听僧钟打。", 
            "馀生也、托象王台下。"
        ], 
        "title": "簇水  见古寺放生马而叹之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "百幅晴漪，渔舟个个能轻妙。", 
            "几村红树，将郭外人家萦抱。", 
            "历历苇花明处，是水仙之庙。", 
            "正蘸上、一缕残照。", 
            "隔水峤。", 
            "喜几日、金风弄霁，做晚翠、十分峭。", 
            "蒲帆似鸟，翅竞向秋空矫。", 
            "姑待伍塘游倦，重与停吟棹。", 
            "茶铛沸、错认山园瀑。"
        ], 
        "title": "簇水  舟过梁溪不及泊舟遥望龙峰有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "烟中铠仗，影里弓刀，往来似织。", 
            "一片空明，夹纱水墨描蜹翼。", 
            "笑问何代兵争，更何朝方国。", 
            "滚遍街楼，有人喧笑帘隙。", 
            "些子光阴，恰一般、星驰飙激。", 
            "寸人豆马，依然幡幢戛击。", 
            "料想灰飞烛烬，战场方息。", 
            "顷刻收灯，红毬闷靠墙壁。"
        ], 
        "title": "华胥引  咏走马灯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峥泓寂历甚，杳霭有无间。", 
            "城南多古寺，得秋闲。", 
            "风廊石濑，竹筱更檀栾。", 
            "游鳞翻碧浪，雪鬣银鬐，此中大可投竿。", 
            "仗西风、寄语南山，窈窕好烟鬟。", 
            "如何偏不厌，老僧看。", 
            "南山覆我，君自喜尘寰。", 
            "倘肯经过密，秀黛三升，日应给与君餐。"
        ], 
        "title": "促拍满路花  秋日同南耕衣白鲁望弟偶憩城南放生池", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寒崖绿染，石窦低于甔。", 
            "极目总萧林，堆苍艳。", 
            "更梅花作海，绽香雪、飘千点。", 
            "幽人巾自垫。", 
            "趺坐苔阴，杳霭水明山店。", 
            "瑶翻碧滟，涧底泉澄湛。", 
            "童子泼茶光，连幽簟。", 
            "翠花瓷注茗，花沸乳、珠成绀。", 
            "风情何澹澹。", 
            "乍展吴绫，回味略如橄榄。"
        ], 
        "title": "鹤冲天  题邹生巽含小像 像坐万山梅花中一童子煮茶于侧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吾乡画渚，有个英雄处。", 
            "长想射蛟人，空吟句。", 
            "如君饶意气，偏不屑、尘埃住。", 
            "沿溪寻钓侣。", 
            "罾晒江村，一色压银欺苧。", 
            "君年未暮，讵逐鸱夷去。", 
            "宵半跃赪盘，沧波煮。", 
            "踞船头弄笛，快劈作、阑江雨。", 
            "凉飙添几许。", 
            "响入鲛宫，吹乱织绡机绪。"
        ], 
        "title": "鹤冲天  题钱葆馚莼䰻小像次原韵", 
        "type": "词", 
        "yun": null
    }, 
    {
        "author": "陈邦彦", 
        "era": "清", 
        "subtype": "七言律诗", 
        "text": [
            "粉白脂红斗艳香，冶游还逐少年场。", 
            "轻盈态度依杨柳，细腻风光上海棠。", 
            "好鸟有情当客语，狂蜂无赖为谁忙。", 
            "江南才子多间思，收拾繁华锦一囊。"
        ], 
        "title": "书杨大东厓赏花词后", 
        "type": "律诗", 
        "yun": "阳"
    }, 
    {
        "author": "陈迁鹤", 
        "era": "清", 
        "subtype": null, 
        "text": [
            "高人素有山水癖，抱树作堂依先构。", 
            "柯皮垂髯比龙虬，参天黛色射星宿。", 
            "南望平畴绿野开，炯炯芊芊水满隈。", 
            "大江绕郭四十里，人烟北辏越王台。", 
            "四时佳景一盼收，最喜春和及清秋。", 
            "明蟾曳练碧如画，东风吹拂翠光浮。", 
            "有时烟雨淡天半，流云飞喷入高楼。", 
            "亭宇玲珑分四面，气候温凉随节变。", 
            "恋巢好鸟不归山，名花别种丽葱茜。", 
            "过客闻知园林好，停车每爱踏芳草。", 
            "主人肴酒相为将，题咏缤纷粲霞藻。", 
            "顾谓善手写辋川，一幅嘉陵海内传。", 
            "携此东西复南北，方壶随侍左右侧。", 
            "名园未识景何如，请君披卷看翰墨。"
        ], 
        "title": "题榕庵", 
        "type": "古风", 
        "yun": null
    }, 
    {
        "author": "陈观永", 
        "era": "清", 
        "subtype": "五言律诗", 
        "text": [
            "开樽呼酒伴，为爱此亭幽。", 
            "风雨驱残暑，乾坤动早秋。", 
            "乡心分近远，雁影信沈浮。", 
            "更漏山城罢，清商引棹讴。"
        ], 
        "title": "立秋日同渔沁若水麓亭升岩池上小饮彻夜", 
        "type": "律诗", 
        "yun": "尤"
    }, 
    {
        "author": "陈观永", 
        "era": "清", 
        "subtype": "五言律诗", 
        "text": [
            "零露瀼瀼白，空囊草草归。", 
            "野花能自笑，秋叶未全稀。", 
            "云敛千山出，风高一雁飞。", 
            "且舒萧散意，觅酒叩村扉。"
        ], 
        "title": "白露日归途即目", 
        "type": "律诗", 
        "yun": "微"
    }, 
    {
        "author": "陈芝英", 
        "era": "清", 
        "subtype": null, 
        "text": [
            "僧诗禅月与杼山，居士高岑王孟李。", 
            "当时居士颇称诗，僧诗落落见者几。", 
            "宁公五十高才人，挥洒乌阑几百纸。", 
            "我一读之声琅琅，破除烦恼增欢喜。", 
            "有如河汉淡微云，亦如疏月梧桐洗。", 
            "我生为诗三十年，未知此事从何起。", 
            "君今已筑无缝塔，光明坚固无倾圮。", 
            "山头有石坡陀形，山下溪流成燕尾。", 
            "山中复有能诗人，不负溪流石齿齿。", 
            "人生不读宁公诗，读诗万卷皆徒耳。"
        ], 
        "title": "读宁上人诗倒用宋吕先生韵为赠", 
        "type": "古风", 
        "yun": null
    }, 
    {
        "author": "陈芝英", 
        "era": "清", 
        "subtype": null, 
        "text": [
            "毗山之高不一里，诸山拱揖称云耳。", 
            "登临自昔有遗文，元篇宋什芬牙齿。", 
            "我寻山翠入山门，门掩龙鳞并凤尾。", 
            "松耶竹耶个个奇，丹青台殿何曾圮。", 
            "中有老僧长醉眠，日高尚未披衣起。", 
            "饮我清泉三百钟，泉香冽冽尘襟洗。", 
            "示我新诗三百篇，筌蹄脱尽生禅喜。", 
            "左有琅函右有图，瑜糜光映澄心纸。", 
            "能诗能饮复能禅，齐贯而来今有几。", 
            "我今欲住此山中，为语仆夫戒行李。"
        ], 
        "title": "毗山次韵赠禅", 
        "type": "古风", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "软尘才踏京华路，谁似潘郎。", 
            "又历山塘。", 
            "消受江花七里香。", 
            "湖烟湖雨迷离处，不见金阊。", 
            "分付垂杨。", 
            "绾取船灯入睡乡。"
        ], 
        "title": "采桑子 寄题潘兰史山塘听雨图四阕 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "梦回真个销魂也，一叶舟飘。", 
            "寒怯珠跳。", 
            "徙倚篷窗听晚潮。", 
            "姑苏自古风流地，同是兰桡。", 
            "玉漏迢迢。", 
            "可有吴娘伴寂寥。"
        ], 
        "title": "采桑子 寄题潘兰史山塘听雨图四阕 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "相思再要图红豆，肠断天涯。", 
            "人在谁家。", 
            "一夜风横雨又斜。", 
            "情知前事都成梦，应记琵琶。", 
            "面掩桃花。", 
            "眼底分明隔馆娃。"
        ], 
        "title": "采桑子 寄题潘兰史山塘听雨图四阕 其三", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "羡君短簿名同重，好剪吴淞。", 
            "汗漫游踪。", 
            "飞到寒山半夜钟。", 
            "画中来写迦陵意，问讯征鸿。", 
            "何日归篷。", 
            "瘦了梅花又一冬。"
        ], 
        "title": "采桑子 寄题潘兰史山塘听雨图四阕 其四", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "回首西园，是昔日、我曾游处。", 
            "还记得、连床竟夕，有诗联句。", 
            "绿蚁一杯天欲雪，红葳四壁花如雨。", 
            "问东风、何事太猖狂，催春去。", 
            "茹科也，孙山赋。", 
            "棘闱也，伤迟暮。", 
            "共药王禅院，懒残煨芋。", 
            "十载难知良相业，再来易变徐君墓。", 
            "惹行人、谶说洗心泉，泉台路。"
        ], 
        "title": "满江红 哭萧琼山二阕 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "涕泪千行，为汝也、怆怀而语。", 
            "倘异日、再生尘世，莫为商贾。", 
            "百万朱提供债尽，诉天搔首天能恕。", 
            "愿当途、观过便知仁，怜伊处。", 
            "七旬母，应愁苦。", 
            "痴儿女，应悲楚。", 
            "想萧条身后，一寒如许。", 
            "自古英雄天纵去，怪他偏与残棋主。", 
            "问奸人、席卷又何心，增侬恼。"
        ], 
        "title": "满江红 哭萧琼山二阕 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "风花雪。", 
            "重来不见香城月。", 
            "香城月。", 
            "团圆有限，此生长缺。", 
            "彩云已化随蜂蝶。", 
            "秋波一转依然别。", 
            "依然别。", 
            "销魂渡口，谁家桃叶。"
        ], 
        "title": "忆秦娥", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "姑苏泛酒人归日。香梦还相忆。", 
            "一枝秾艳是芙蓉。才涉秋江来采去匆匆。", 
            "腰缠十万休夸也。风月原无价。", 
            "好花如旧隔横塘。不道年时城郭已沧桑。"
        ], 
        "title": "虞美人", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "解事离亭柳。", 
            "甚长条、系他小住，更酣杯酒。", 
            "踪迹天涯无定处，惟有须眉依旧。", 
            "问孰可、才华论斗。", 
            "诗思如潮愁如海，算宣城、骨比梅花瘦。", 
            "伯鸾也，知言否。", 
            "因缘好与君参透。", 
            "笑三人、前生秦七，前生黄九。", 
            "一寸相思双雪鬓，我又多情红豆。", 
            "莫负此、临歧清昼。", 
            "老去江关兰成笔，幻烟云、都付吴娘绣。", 
            "嘶骑矣，兹挥手。"
        ], 
        "title": "貂裘换酒 同抱香又农拍照，题送抱香之行", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "同病于今，休再问、故园春色。", 
            "有几度、鹤唳惊传，鹃啼呜咽。", 
            "绿到蘼芜归未得，青生荆棘何曾歇。", 
            "共怜伊、东望路漫漫，无区别。", 
            "尘土梦，谁安息。", 
            "汹涌事，如秋汐。", 
            "正凉风天末，杜陵怀白。", 
            "逐客三更梁上月，关心千里程门雪。", 
            "化寒螀、遍地作微吟，声悽切。"
        ], 
        "title": "满江红 答刘伯端原韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "展寒窗、几行细认，前朝书妙如许。", 
            "翁山元孝纵横笔，添个药亭仙侣。", 
            "吾与汝。", 
            "叹影事成尘，今日相怜处。", 
            "新愁似絮。", 
            "只断幅残编，晦明共对，斗室论风雨。", 
            "诗中趣。", 
            "绝好传神毫楮。", 
            "离忧半又词语。", 
            "人间轮转兴亡局，身世飘零无主。", 
            "弹指去。", 
            "想此后名流，更有谁千古。", 
            "当年邝露。", 
            "记绿绮藏来，死生同抱，一曲最心苦。"
        ], 
        "title": "摸鱼儿 家藏岭南三先生墨迹，感题其后", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "弟死师门臣死主。", 
            "变乱相从，陷阵摧锋去。", 
            "一幅禺珠愁日暮。", 
            "无人会得图中语。", 
            "弹指残棋今似古。", 
            "只少纲常，反道先生苦。", 
            "欲起忠魂来问汝。", 
            "滔滔天下何胜诉。"
        ], 
        "title": "明月生南浦 明顺德陈岩野先生邦彦遗像", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "遥知白发添如许。心事翁山与。", 
            "风潇雨晦匣中鸣。愿作剑童来此侍先生。", 
            "离忧古色衡湘句。压倒词场去。", 
            "爱瞻遗老铸金身。恰有杜鹃时节寄图人。"
        ], 
        "title": "虞美人 明顺德陈独漉先生恭尹遗像", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "琼台名字，其文章经济，妇孺皆识。", 
            "事业早承贤母训，移孝作忠王国。", 
            "位备三孤，峰连五老，福更能消得。", 
            "曲江同溯，岭南人物生色。", 
            "堪叹异代萧条，遗容尚在，保守谁家力。", 
            "磁碗玉簪牙笏好，手泽依然无失。", 
            "礼乐云亡，衣冠成古，不道如今日。", 
            "西山真学，后来留此矜式。"
        ], 
        "title": "大江东去 明琼山邱琼台先生浚遗像", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "先生刚者，乃乾坤正气，自来难得。", 
            "耻作声诗邻小道，文字鬼神能泣。", 
            "两策平黎，一棺待罪，风骨何奇特。", 
            "拜观遗像，须眉如见畴昔。", 
            "多谢御史张郎，伤心吊古，珍重贻颜色。", 
            "几辈高车连驷马，知否葛帏清极。", 
            "不是痴狂，直凭忠爱，千载论臣则。", 
            "奸雄瞻此，至今犹夺其魄。"
        ], 
        "title": "大江东去·明琼山海刚峰先生瑞遗像", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "伯鸾高谊，似翩翩浊世，六如唐子。", 
            "海雪人归无处认，剩有文章而已。", 
            "示我新词，爱他豪兴，绝妙泥金纸。", 
            "慨然投赠，保存三百年矣。", 
            "遥想历境燕齐，曳裾吴楚，遗迹岑蓝市。", 
            "天上玉麟羁不住，浩气争来锋底。", 
            "明季多才，若论风度，期近青莲李。", 
            "一琴何重，都成千古知己。"
        ], 
        "title": "大江东去·明南海邝湛若先生露书扇", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "斯人著作，正终身坎壈，乃能如此。", 
            "莫笑狂生难近也，世上真狂有几。", 
            "仰屋愁穷，长门赋值，豪赠当炉妓。", 
            "天生才调，千金散尽来耳。", 
            "想见昔日临池，屈香宋艳，名下无余子。", 
            "一此怀中投桂去，落落谁堪知己。", 
            "憎命文章，依人剑铗，不改心如水。", 
            "于今论定，公卿输与寒士。"
        ], 
        "title": "大江东去·番禺居少楠先生溥遗稿题词", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "鲤鸿迢递，有东西南北，一时贤者。", 
            "廿载交游期道义，富贵非吾知也。", 
            "雪立门高，诗敲榻短，香岛传佳话。", 
            "裒然成帙，琼琚谁比声价。", 
            "况兼纸上云烟，毫端月旦，字字关文化。", 
            "人自平权他敬让，礼学宣尼拜下。", 
            "折戟沉沙，灵犀点世，冥晦鬼神诧。", 
            "五羊屈指，海山同此风雅。"
        ], 
        "title": "大江东去·卅家尺素题词", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "东皇太恝，任匆匆花落，更随流水。", 
            "绝好韶光容易了，寂寞莺俦燕侣。", 
            "燕自呢喃，莺还踯躅，未忍抛侬去。", 
            "恍然如梦，梦中犹记词语。", 
            "尚有前度刘郎，重提往事，说向神仙住。", 
            "欲问人间何世也，却被尘缘相负。", 
            "依旧绯桃，不逢崔护，幻景无凭据。", 
            "漫伤迟暮，一春同此情绪。"
        ], 
        "title": "大江东去·伯端以词见示，原韵和之", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "紫云已杳，听千呼万唤，无情堪恼。", 
            "旧日欢娱俱泯灭，不管天荒地老。", 
            "十丈香尘，六街金粉，过眼何曾好。", 
            "繁华如此，从今悔恨偏早。", 
            "也算人去楼空，情根慧业，错种红心草。", 
            "惆怅堂前双燕子，几许衔泥重到。", 
            "鸟亦惊春，花能溅泪，落尽凭谁扫。", 
            "与君憔悴，为他心事绵渺。"
        ], 
        "title": "大江东去", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "欲上浮图第七层。", 
            "最无凭藉也能凭。", 
            "禅机参透不须嗔。", 
            "慧业证成身后果，丹心照彻佛前灯。", 
            "厌伊哀乐日侵寻。"
        ], 
        "title": "浣纱溪·自题立照，用伯端韵", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "破帽蹇驴逐锦鞍。", 
            "也如饥客眼长寒。", 
            "尘中谁识酒肠宽。", 
            "独立苍茫怜色相，空空难拾旧时欢。", 
            "菩提自在任人看。"
        ], 
        "title": "浣纱溪", 
        "type": "词", 
        "yun": "寒"
    }, 
    {
        "author": "陈步墀", 
        "era": "清", 
        "subtype": null, 
        "text": [
            "缕雪成肤云作髻。", 
            "摇曳腰支，倚向菱花里。", 
            "为妒惊鸿双影丽。", 
            "含情不道伊名字。", 
            "试唤回眸添妩媚。", 
            "又背檀郎，辜负金莲细。", 
            "好化荷珠来叶底。", 
            "圆翻面面俱如意。"
        ], 
        "title": "蝶恋花 题美人背镜图", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "红杏梢头花几许。", 
            "一夜东风，吹落苍苔去。", 
            "燕子衔归浑自语。", 
            "闷人又是潇潇雨。", 
            "十二楼高谁住处。", 
            "寒食青骢，记得来时路。", 
            "欲觅彩云同买醉。", 
            "恐伊惹起伤春泪。"
        ], 
        "title": "蝶恋花·和伯端韵", 
        "type": "词", 
        "yun": null
    }, 
    {
        "author": "陈至言", 
        "era": "清", 
        "subtype": null, 
        "text": [
            "白石何齿齿，清泉何浥浥！", 
            "中有穷巷人，风尘寡颜色。", 
            "驱马发大河，碎琴金台侧。", 
            "风尘肉眼多，慷慨竟何益。", 
            "羽以翠得称，玉以韫鲜识。", 
            "谁曰托微波，终使形骸隔。", 
            "姱修求匪亏，吾道在夷白。", 
            "任运可逍遥，何须计通塞。"
        ], 
        "title": "感怀 其一", 
        "type": "古风", 
        "yun": null
    }, 
    {
        "author": "陈至言", 
        "era": "清", 
        "subtype": null, 
        "text": [
            "美人城南隅，婉娈发清扬。", 
            "翳彼金玉姿，翠裾垂明珰。", 
            "容与耀殊质，芗泽助晨妆。", 
            "蛾眉众谣诼，罹忧处空房。", 
            "弃捐无是非，庭户鲜辉光。", 
            "众口如浮云，君心如曦阳。", 
            "凋枝抽荣条，春来自芬芳。", 
            "守素以俟时，毋为自摧伤。"
        ], 
        "title": "感怀 其二", 
        "type": "古风", 
        "yun": "阳"
    }, 
    {
        "author": "陈至言", 
        "era": "清", 
        "subtype": null, 
        "text": [
            "湖光如练山如拳，青天倒削波心莲。", 
            "何年飞下小蓬岛，驱山不用秦王鞭。", 
            "山前山后桃花路，不上湖船那能渡。", 
            "满船载得踏春人，荇带荷钱春欲暮。", 
            "茅庵谁结山之阿，青竹江篱古薜萝。", 
            "径穿曲磴飞红雨，门对平湖卷白波。", 
            "白波卷不开，红雨飞不定。", 
            "湖风忽起乱鸦啼，白云流水泻成镜。", 
            "座中韩生忽大叫，对花无酒花亦笑。", 
            "阿菱十二能操舟，隔湖买得射洪到。", 
            "射洪春酒醉百壶，壁上新诗值一扫。", 
            "慈山山人知不知，人生行乐须及时。"
        ], 
        "title": "春游同吴六应辰张四星陈金大以宾韩十三涣文暨家魏公兄登擪乌山兰若醉中慈上人索赋", 
        "type": "古风", 
        "yun": null
    }, 
    {
        "author": "陈祁", 
        "era": "清", 
        "subtype": "五言排律", 
        "text": [
            "月暗霜寒夜，空山彳亍行。", 
            "林深人迹少，石乱马蹄惊。", 
            "欲觅溪桥路，先寻涧水声。", 
            "到村来犬吠，问寺听钟鸣。", 
            "岩影四围黑，天光一线横。", 
            "遥镫时隐现，老树忽支撑。", 
            "剑气畴能识，棋心自不平。", 
            "仆夫嗟况瘁，谁喻此时情。"
        ], 
        "title": "山中夜行", 
        "type": "排律", 
        "yun": "庚"
    }, 
    {
        "author": "陈至言", 
        "era": "清", 
        "subtype": "五言律诗", 
        "text": [
            "哀角严城起，悲秋泪满衣。", 
            "如何游子恨，偏自送人归。", 
            "霜落孤鞍急，天高独雁飞。", 
            "赏心零落尽，朋旧日应稀。"
        ], 
        "title": "北平送友人南归", 
        "type": "律诗", 
        "yun": "微"
    }, 
    {
        "author": "陈至言", 
        "era": "清", 
        "subtype": "五言律诗", 
        "text": [
            "闻道胥江口，黄巾未解兵。", 
            "春沙晴洗马，烽火夜连营。", 
            "羽信惊帆影，乡心乱角声。", 
            "请缨系南越，无路痛书生。"
        ], 
        "title": "江上阻兵", 
        "type": "律诗", 
        "yun": "庚"
    }, 
    {
        "author": "陈至言", 
        "era": "清", 
        "subtype": "七言律诗", 
        "text": [
            "蜀魄何因冷不飞，空山一片影霏微。", 
            "那须带血依芳树，自可梳翎弄雪衣。", 
            "细雨春波愁素女，轻风明月泣湘妃。", 
            "江南寒食催花候，肠断无声莫唤归。"
        ], 
        "title": "白杜鹃花", 
        "type": "律诗", 
        "yun": "微"
    }, 
    {
        "author": "陈至言", 
        "era": "清", 
        "subtype": "七言律诗", 
        "text": [
            "几树瑶花小院东，分明素女傍帘栊。", 
            "冷垂串串玲珑雪，香送丝丝䍡Λ风。", 
            "稳称轻奁匀粉后，细添薄鬓洗妆中。", 
            "最怜千结朝来坼，十二阑干玉一丛。"
        ], 
        "title": "咏白丁香花", 
        "type": "律诗", 
        "yun": "东"
    }, 
    {
        "author": "陈作霖", 
        "era": "清", 
        "subtype": "七言绝句", 
        "text": [
            "风起鸳鸯湖上秋，临流欲渡苦无舟。", 
            "我来竟未逢烟雨，红出斜阳画里楼。"
        ], 
        "title": "鸳鸯湖边望烟雨楼", 
        "type": "绝句", 
        "yun": "尤"
    }, 
    {
        "author": "陈克家", 
        "era": "清", 
        "subtype": "七言绝句", 
        "text": [
            "射虎南山空没羽，钓鳌东海忆垂纶。", 
            "短檠听尽沙洲雨，今夜芦中却有人。"
        ], 
        "title": "江上夜泊", 
        "type": "绝句", 
        "yun": "真"
    }, 
    {
        "author": "陈克家", 
        "era": "清", 
        "subtype": "七言绝句", 
        "text": [
            "镜声吹落大荒东，门掩苍苔乱石中。", 
            "江海潮来人未觉，环山万树已秋风。"
        ], 
        "title": "海门庵", 
        "type": "绝句", 
        "yun": "东"
    }, 
    {
        "author": "陈克家", 
        "era": "清", 
        "subtype": "五言律诗", 
        "text": [
            "清寒方酒醒，虚馆若山深。", 
            "一寂捐诗病，千哀起道心。", 
            "暗蛩霜索响，枯树月移阴。", 
            "岁晚归船急，应怜独夜吟。"
        ], 
        "title": "夜坐寄稼轩", 
        "type": "律诗", 
        "yun": "侵"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "葛衣初解暑方残，夜罢温经辄倚栏。", 
            "松月已斜犹满户，海云自落不归山。", 
            "修翎本志樊笼外，冗土无功笔砚间。", 
            "览镜久知非食肉，独怜尘土尚朱颜。"
        ], 
        "title": "秋夜和方植之丈", 
        "type": "律诗", 
        "yun": null
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "泪尽冬青树上枝，田歌义等采薇词。", 
            "老为北客心犹壮，隐异南阳事可师。", 
            "结屋不愁无隙地，荷锄谁分枉清时。", 
            "逸民旷发儒林藻，汗简长留百代思。"
        ], 
        "title": "章丘怀顾亭林先生", 
        "type": "律诗", 
        "yun": "支"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "神仙富贵寻常事，独爱人间汗漫游。", 
            "明月青天思太古，画栏碧海倚新秋。", 
            "八荒无复藩篱限，一世真悲生死流。", 
            "他日梦中向空阔，笑横长笛弄扁舟。"
        ], 
        "title": "再题蓬莱阁", 
        "type": "律诗", 
        "yun": "尤"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "遗草烧残事可怜，谁令尸谏昧当年。", 
            "欲凭一疏除群蔽，空抱孤忠入九泉。", 
            "神室有灵惊白昼，史家何据纪青编。", 
            "广平不独风微叹，从古生儿几象贤。"
        ], 
        "title": "记事", 
        "type": "律诗", 
        "yun": "先"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "清明已过树森森，笠泽分流路惯寻。", 
            "人语橹声诸港晓，水痕云气一湖阴。", 
            "田园物外真幽绝，乡井书中感易深。", 
            "安得一春常买酒，柳天横棹对鸣琴。"
        ], 
        "title": "题分湖柳氏草堂", 
        "type": "律诗", 
        "yun": "侵"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "天末旌旗气独森，翻令骄虏耻为禽。", 
            "交章附和时流议，一斥徘徊圣主心。", 
            "几见捷书传驿上，共忘烽火照江深。", 
            "陈汤功罪凭谁讼，曾有军民涕满襟。"
        ], 
        "title": "闻石甫先生蒙恩赦复官四川奉寄 其一", 
        "type": "律诗", 
        "yun": "侵"
    }, 
    {
        "author": "陈克家", 
        "era": "清", 
        "subtype": "七言律诗", 
        "text": [
            "绾绶重为万里行，主恩谁重复谁轻。", 
            "蜀门远上青天窄，海岛归来白发盈。", 
            "直道果难谐世俗，左官犹足见平生。", 
            "无因一送杨临贺，西望长江落日明。"
        ], 
        "title": "闻石甫先生蒙恩赦复官四川奉寄 其二", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小市门东，板桥巷北，暗中瞥见芳姿。", 
            "明眸腻脸，夜静漾帘衣。", 
            "碧柳映、几层衫子，红蕖露、一辆鞋儿。", 
            "斜靠著、江梅一树，刚到半开时。", 
            "铜驼街又敞，奈珠屏似水，此恨谁知。", 
            "弄春纤、香橙代解，回秋水、罗帕亲携。", 
            "归去也，一钩春月水仙祠。"
        ], 
        "title": "步月  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当日事，记陌上青丝，垂垂踠地。", 
            "拖烟蘸雨，已解藏鸦未。", 
            "真珠帘额香毬坠，做尽轻狂意。", 
            "影濛濛、红日三竿，白花十里。", 
            "水驿飘零子。", 
            "谢青眼相看，绾人征骑。", 
            "露叶如啼，直得消魂死。", 
            "如今渐长黄金穗，不在长街里。", 
            "羡画楼有主，舞腰同倚。"
        ], 
        "title": "玉人歌  杨枝今岁二十为于齐纨上作小词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "弄丝杨。", 
            "重过废馆，闲池顿起思量。", 
            "正髣髴纸鸢旧处，依稀竹马儿时，巡檐绕墙。", 
            "当年无限风光。", 
            "月照千山裙幄，莺啼一院糟床。", 
            "渐舞榭成坟，歌台作寺，松雏已老，梅妻都嫁，祇剩乱涧，闲腾鼯鼬，矮坡斜下牛羊。", 
            "太苍茫、疏林一抔夕阳。"
        ], 
        "title": "八六子  枫隐寺感旧", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿纱窗底幽姿喷，亸白花盈寸。", 
            "玉娥小剪明罗晕，递顾渚佳信。", 
            "檀心暗蹙，悄向胆瓶安顿。", 
            "最喜妆楼小撚，偏解春困。", 
            "茶娘家与春山近，雨过香成阵。", 
            "不知名处花尤俊，好傍人蝉鬓。", 
            "懊恼滇茶，长把红芳相混。", 
            "谁似伊行素雅，并没脂粉。"
        ], 
        "title": "劝金船  茶花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闷欲凭虚，狂思拔宅，人间何窄。", 
            "朵朵奇云，殷红荡深黑。", 
            "溪西故隐，三万顷、湖天一色。", 
            "犹忆。", 
            "菱角莲须，满塘西舍北。", 
            "萧萧陂泽，旧日渔船，桥边甚人摘。", 
            "年来闹市，永隔水云国。", 
            "安得阳乌敛绛，早唤夜蟾堆碧。", 
            "更试攀华顶，剪取古尧时雪。"
        ], 
        "title": "惜红衣  苦热兼怀村居水木之胜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春愁天样，将红豆词吟，愁归天上。", 
            "红板桥西帘飏，最关情处，绿窗有人争唱。", 
            "吟红叫紫，尽舞絮、沾泥无恙。", 
            "梅放。", 
            "把一樽、檐际相赏。", 
            "南朝许多烟景，被啼莺、梳乾柳浪。", 
            "千古兴亡，只抵斜阳片晌。", 
            "且趁疏狂，朝眠碧嶂，暮敲乌榜。", 
            "闲骋望，一生著屐几两。"
        ], 
        "title": "石湖仙  题放庵上人红豆词卷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "尽日香闺悄，才縆额东风料峭。", 
            "可惜红芳，如此匆匆过了。", 
            "做暝遥天浑似墨，妆阴野水愁难晓。", 
            "独对菱花，横波淼淼。", 
            "惆怅更谁知道。", 
            "漫消受、绿篝烟袅。", 
            "何日剪破层阴，依然春好。", 
            "料得藁砧愁远泊，也无灯火来相照。", 
            "怪底今宵，黄昏偏早。"
        ], 
        "title": "鱼游春水  春阴闺思", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "韦曲光颓澹，有半亩金塘潋滟。", 
            "一般红鲤，衬著绿波摇飐。", 
            "色分凤阙丹初滴，光映银墙红欲淡。", 
            "芳饵轻投，縠纹微蘸。", 
            "尚隔金沟紫缆。", 
            "难望见、宫娥阿监。", 
            "输他百子池中，天香亲染。", 
            "废馆何来箫鼓到，空潭只被菰蒲糁。", 
            "独对西风，几番伤感。"
        ], 
        "title": "鱼游春水  秋日过金鱼池", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君家春矶嘴，一点炊烟芦荻里。", 
            "渚花飞处，绿到河边楼子。", 
            "细雨卖鱼声掠村，斜日焙茗人归市。", 
            "㗳尔捶琴，兀然隐几。", 
            "报道今朝闲未。", 
            "好向晴川弄芳芷。", 
            "况来高士羊裘，名僧麈尾。", 
            "那知有约长孤负，自分无缘供驱使。", 
            "茫茫此愁，略如溪水。"
        ], 
        "title": "鱼游春水  万红友书来，云适金沙，周东会暨叙彝上人在舍，可过郭外，同看水色。余以他事未赴，作此柬之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "飞红盈盈起，跌下铜沟深半指。", 
            "一湖茜乳，染就鲤鱼猩尾。", 
            "浅贮空明翡翠瓶，小唼瀺灂桃花水。", 
            "蹙锦裁斑，将霞漾绮。", 
            "妆阁临流徙倚。", 
            "笑语纷纷垂杨涘。", 
            "来往破藻穿蘋，披兰拂芷。", 
            "似分醉靥素鳞上，误唾红绒银塘里。", 
            "微风差差，绿波瀰瀰。"
        ], 
        "title": "鱼游春水  咏金鱼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "兰啼未醒，梅妆易困，愁褰帘幕。", 
            "曾记年时，春向玉钗头落。", 
            "浅斟低谑，正斜凭、香肩瘦削。", 
            "红篝暖，任他小院，猧儿吠恶。", 
            "今岁雨梳风掠。", 
            "更寒胶钿盒，尘封筝索。", 
            "欲坏上元，胜里春人早觉。", 
            "脂慵粉弱。", 
            "此意倩、东皇怜著。", 
            "笺恳托。", 
            "须把层阴浣却。"
        ], 
        "title": "雪狮儿  新正五日雨窗柬云臣用程正伯韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "莺窥燕垒，蝶上犀钉。", 
            "绡帐萦香雪，夜珠和泪尚荧荧。", 
            "梳洗谁忺，懒扶残梦倚围屏。", 
            "依稀记得，宵来微雨，曾撼金铃。", 
            "绿水全昏，红闺半掩，春困难醒。", 
            "风弄处、釭花半朵，小似晨星。", 
            "理梦窗前，生憎鹦鹉隔帘听。", 
            "画楼深巷，卖花声到，才响还停。"
        ], 
        "title": "愁春未醒  春晓", 
        "type": "词", 
        "yun": "青"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "落灯风定，舞絮天成。", 
            "听沙沙杂杂，檐声滴乱酒床声。", 
            "闻说南山，小队轻裘竞射生。", 
            "吾侪无事，且扶老懒，共博春酲。", 
            "起望尊前，林皋顿皓，轩槛将盈。", 
            "恰萧然、四垂阴重，六出花轻。", 
            "多少征人，琵琶风雪醉龙庭。", 
            "问他何似，疏狂老子，诗酒埋名。"
        ], 
        "title": "愁春未醒  元夕后三日饮曹荩臣宅适遇微雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蝶魂欲栩，莺哢犹含。", 
            "尚是浅春候，未容红紫十分酣。", 
            "却喜君家，玉娥笑倚两三三。", 
            "判携侧帽，径乘短屐，来过街南。", 
            "满院横斜，一池清浅，正压雕檐。", 
            "尽消受、一生花癖，半世吟馋。", 
            "祇惜溪干，画桡斜阁面烟岚。", 
            "花知欲别，暗弹粉泪，故泥征衫。"
        ], 
        "title": "愁春未醒  竹逸招同云臣、南耕雨中看梅，余舟中既作离亭燕一词纪事，归见云臣、南耕、竹逸词，复次韵一首", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "攀来尚隔，望处偏清。", 
            "算开到此花，阑珊春已在长亭。", 
            "滴粉搓酥，小红墙角倍分明。", 
            "年年此际，笼归马上，递遍春城。", 
            "昨岁看花，有人秃袖，擘阮挨筝。", 
            "怅新来、梁间燕去，往事星星。", 
            "只有邻花，依依不作路旁情。", 
            "夜深难睡，缤纷花影，筛满空庭。"
        ], 
        "title": "愁春未醒  墙外丁香花盛开感赋索京少蕺山和", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "烘桃染杏，春到愁、思量处。", 
            "弱蕙试新荑，嫩蝶翻绵羽。", 
            "林际莺才满，梁畔燕将乳。", 
            "飏歌旗，喧戏鼓。", 
            "三三两两，挑荠谁家女。", 
            "鸭头搓足，匀遍了、城南浦。", 
            "半引前溪影，碧上垂杨缕。", 
            "半取烟汀色，绿蘸盈樽醑。", 
            "斟一斗，思千古。", 
            "兰亭洛水，淼淼波流去。"
        ], 
        "title": "谢池春慢  乙卯三月三日作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨滴梅梢，雪消蕙叶，入春难得今宵暇。", 
            "倩他银甲凄清，铁拨纵横，声声迸碎鸳鸯瓦。", 
            "依稀长乐夜乌啼，分明湓浦邻船话。", 
            "腕下。", 
            "多少孤城战马。", 
            "一时都作哀湍泻。", 
            "今日黑闼营空，尉迟杯冷，落叶浮清灞。", 
            "百年青史不胜愁，两行银烛空如画。"
        ], 
        "title": "鹊踏花翻  春夜听客弹琵琶作隋唐评话", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柔浪如酥，遥峰欲笑，樯乌阵阵迎人话。", 
            "说道今日花朝，此去包山，歌台砌满苔钱罅。", 
            "玉箫金管劝东风，嫣红艳紫须迟卸。", 
            "频讶。", 
            "往事酒边灯下。", 
            "铜扉记隔秋千榭。", 
            "每到丁字帘前，群芳生日，昵语何曾罢。", 
            "如今好个奈何天，一船花月春江夜。"
        ], 
        "title": "鹊踏花翻  花朝行玉峰道中用蝶庵词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十上燉煌，三过代郡，翩翩绣袷黄金勒。", 
            "曾在仆射营门，塞女如花，偷谱李谟银雁笛。", 
            "长城夜月一轮孤，沙场战马千群黑。", 
            "今日。", 
            "鬓点霜花谁识。", 
            "故国何年归始得。", 
            "几遍闲寻旧曲，才当入破，又犯龟兹急。", 
            "合阳城外遇乡人，一声红豆春衫湿。"
        ], 
        "title": "鹊踏花翻  健儿吹笛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春夜红蕤枕，怪宾鸿月底，哀鸣如昨。", 
            "惹青衫泪甚时乾，引红闺睡何曾著。", 
            "记得当初，楚天烟水，碧湘楼阁。", 
            "搀玉轸，和金徽，自分西风冷落。", 
            "一霎年光，又逢春社，万里乡心作。", 
            "忆淼淼萧关，茫茫沙漠。", 
            "故园归欤行乐。", 
            "花柳江南，尽让他、莺啼燕掠。"
        ], 
        "title": "宣清  春夜闻雁", 
        "type": "词", 
        "yun": "药"
    }, 
    {
        "author": "陈步墀", 
        "era": "清", 
        "subtype": null, 
        "text": [
            "红楼近水环三面。风光未许寻常见。", 
            "几度绣帘垂。春深燕子知。", 
            "阑干何屈曲。倚上人如玉。", 
            "翠色接眉弯。隔江无数山。"
        ], 
        "title": "菩萨蛮 答伯端香江春日杂咏四阕 其一", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "游人尽说公园好。白头才子游人笑。", 
            "三月踏青时。穿花引蝶儿。", 
            "衣香和影瘦。坐到黄昏候。", 
            "不忍放春回。啼痕怜著伊。"
        ], 
        "title": "菩萨蛮 答伯端香江春日杂咏四阕 其二", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "杨花朝落愉园径。秋千暮上墙头影。", 
            "门外逐香车。鞭丝夕照斜。", 
            "当时觞咏地。往事休提起。", 
            "风月自年年。诉春春可怜。"
        ], 
        "title": "菩萨蛮 答伯端香江春日杂咏四阕 其三", 
        "type": "词", 
        "yun": null
    }, 
    {
        "author": "陈步墀", 
        "era": "清", 
        "subtype": null, 
        "text": [
            "石塘塘水如油绿。鸳鸯好梦还双宿。", 
            "有梦莫惊醒。凭他好处行。", 
            "放歌宜纵酒。十里灯如昼。", 
            "珍重语刘郎。春归思故乡。"
        ], 
        "title": "菩萨蛮 答伯端香江春日杂咏四阕 其四", 
        "type": "词", 
        "yun": null
    }, 
    {
        "author": "陈百川", 
        "era": "清", 
        "subtype": "七言绝句", 
        "text": [
            "照雨摇风独下帷，碧纱长护碧琉璃。", 
            "禁烟不到鸡窗火，分与邻家晓乞时。"
        ], 
        "title": "读书灯", 
        "type": "绝句", 
        "yun": "支"
    }, 
    {
        "author": "陈百川", 
        "era": "清", 
        "subtype": "七言绝句", 
        "text": [
            "小庭翻作老巢栖，肥饱关心细品题。", 
            "一样清高林处士，权当弱息付梅妻。"
        ], 
        "title": "养鹤", 
        "type": "绝句", 
        "yun": "齐"
    }, 
    {
        "author": "陈汝缵", 
        "era": "清", 
        "subtype": "五言律诗", 
        "text": [
            "雁门春霭路，烟雨几重山。", 
            "马迹遥程滑，樵歌冷韵间。", 
            "岚浮横瀑影，径曲绣苔斑。", 
            "转折深林外，村庐湿翠环。"
        ], 
        "title": "雁门烟雨", 
        "type": "律诗", 
        "yun": "删"
    }, 
    {
        "author": "陈汝咸", 
        "era": "清", 
        "subtype": "七言律诗", 
        "text": [
            "朦胧斜月曙星残，药饵和丸当早餐。", 
            "晓色渐分人影乱，风声未到客衣寒。", 
            "虺兀贵疲马愁霜滑，彴略溪桥怯路难。", 
            "何日故园茅舍稳，闭门高卧日三竿。"
        ], 
        "title": "晓渡沂水", 
        "type": "律诗", 
        "yun": "寒"
    }, 
    {
        "author": "陈此", 
        "era": "清", 
        "subtype": "七言绝句", 
        "text": [
            "抗师金厦冀回天，失色砖城岂偶然。", 
            "千载未赊忠愤气，鲸波终夜吼肥前。"
        ], 
        "title": "平户村怀郑延平", 
        "type": "绝句", 
        "yun": "先"
    }, 
    {
        "author": "陈权巽", 
        "era": "清", 
        "subtype": null, 
        "text": [
            "西风急天汉，挟雨到帘栊。", 
            "诗意满梧叶，秋声老草虫。", 
            "有人伤酒醒，无计破愁工。", 
            "揽起纱幮碧，呼僮护林丛。"
        ], 
        "title": "秋雨", 
        "type": "古风", 
        "yun": "东"
    }, 
    {
        "author": "陈权巽", 
        "era": "清", 
        "subtype": null, 
        "text": [
            "运穷江左天源涸，六陵风雨日萧索。", 
            "玉雁珠凫飞满天，孤琴破土久无著。", 
            "燕中流落转吴中，无人宝此三尺桐。", 
            "吴君雅有古琴癖，摩挲拂拭生英风。", 
            "抹眵檐前细审视，署名隐见叠山氏。", 
            "铭辞十六自成文，东山之桐西山梓。", 
            "快哉神物欣收藏，题诗徵事徒茫茫。", 
            "清风亮节照白日，何劳秃管重低昂。", 
            "不如高置百壶酒，招邀壮士一濡首。", 
            "酒酣耳热剑欲鸣，便取遗琴试挥手。", 
            "一弹再鼓悲风生，骈驰杂糅神魂惊。", 
            "崖山怒涛忽千尺，何人恸哭西台声。", 
            "凄凄切切欲愁绝，绝似兰亭水呜咽。", 
            "朱鸟归来陵谷变，万里游魂肝胆裂。", 
            "浮云柳絮随飞扬，徘徊顾慕哀以长。", 
            "仿佛建阳东向日，悯忠寺里夜徬徨。", 
            "请君推手勿终曲，座上有人泪盈掬。", 
            "烟沈月落冬青寒，杜鹃啼断春山绿。", 
            "玉带生，竹如意，灵物由来不终閟。", 
            "松间石上遇知音，从此长留在天地。"
        ], 
        "title": "谢叠山遗琴诗为新安吴素江明经赋", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "亦食糠覈耳，只屠门大嚼，差强人意。", 
            "笑当年哇说于陵，问何人嗜同刘毅。", 
            "东郭长贫，左车渐脱，仰天直视。", 
            "秋社日，恰分将，红掌鹅群净美。", 
            "据案爬搔，临餐跳跃，餔歠真佳计。", 
            "似海客刳龙，壮夫斫彘，飘飘淩云之气。", 
            "放箸盘空，借君家、笼中闲戏。"
        ], 
        "title": "宣清  或以鹅炙啖我饱而填词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旧家门，闲院落，有个人儿在。", 
            "最伶俜，偏鬌，浓蛾秀鬋无赖。", 
            "轻红架底，青粉墙边，一树睡香开。", 
            "玉鸦叉，打来斜戴。", 
            "晚风大，低飏茜花裙带，小做恹恹态。", 
            "疑有恨，不胜娇，和烟早簇上眉黛。", 
            "一丸凉玉，挂向帘钩，逋发未全撩，记得濒行，送人栏外。"
        ], 
        "title": "薄媚摘遍  偶感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秦淮水阁微茫景，回船使酒如昨。", 
            "笛床茗椀，烟帆雨幔，麝盟粉约。", 
            "江涛喷薄。", 
            "短咏长吟间作。", 
            "戏呼余、长鬣者，烛下恣嘲谑。", 
            "重过酒垆，纵歌谱犹存，翠凋珠铄。", 
            "玉京伴侣，似人间、也愁离索。", 
            "促返蓬山，果然去、骖鸾跨鹤。", 
            "砑香笺，漫写沈吟怎睡著。"
        ], 
        "title": "凄凉犯  哭云间友人金蓬山和钱莼䰻韵", 
        "type": "词", 
        "yun": "药"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一星星火红犹在，更阑空馆才觉。", 
            "甚地勾栏，那条京瓦，喑呜腷脯。", 
            "墙根市角。", 
            "风递到、一城郭索。", 
            "终不然、啼蛄吊月，或是夜丝络。", 
            "此际无衣子，冷巷闲坊，睡何曾著。", 
            "敲时和梦，似徐抛、零星珠雹。", 
            "陡触霜威，愁杀是、此身寒薄。", 
            "砉崩腾，柝声四起山月落。"
        ], 
        "title": "凄凉犯  寒柝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雕霜捏粉，作西域、万里狻猊，攫拿爪踞。", 
            "侧脑平芜，猛气骁腾何怒。", 
            "奔犀骇虎。", 
            "更何论、田间狡兔。", 
            "似鲍老、装成假面，筵前决赌。", 
            "道上儿童戏汝。", 
            "算冰澌雪尽，愁伊无据。", 
            "恰遇狮王，微笑掷花而语。", 
            "明驼洛下，费几许、铜山才铸。", 
            "今何处。", 
            "一样荒烟细雨。"
        ], 
        "title": "雪狮儿  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "大句胪唱，问几日、林邑船来，九宾列俎。", 
            "异兽来庭，不羡雕题碧砮。", 
            "轩然爪距。", 
            "色洒上铜盘仙露。", 
            "綵仗内、闹装蛮带，形模似否。", 
            "却笑偏陬蕞土。", 
            "记孙郎旧日，小名同汝。", 
            "蠢尔黄奴，讵识真龙有主。", 
            "铜绦难掣，轵道上、降王婴组。", 
            "尧阶舞。", 
            "赭幄曈昽日午。"
        ], 
        "title": "雪狮儿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "落灯风定，粉墙东、梅英一点红小。", 
            "景物融和，爱春光恁好。", 
            "鹦哥哢巧。", 
            "唤帘内、浣花须早。", 
            "况有阶前，东风露井，一泓清晓。", 
            "行来碎珠自舀。", 
            "倚银床百尺，轻漾素绠，却讶琅然，触铜瓶声悄。", 
            "多年玉导。", 
            "看依旧、凤蟠龙扰。", 
            "手抚遗钗，裙扶花影，归房微笑。"
        ], 
        "title": "辘轳金井  咏闺人汲水浣花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜀肆先生，汉家夫子，新谒帝承明殿。", 
            "最喜金闺，璧人联辔，吴郡顾荣挥扇。", 
            "更惊闻，三株树，钱起湘灵怨。", 
            "人传遍。", 
            "思往日、江东婉娈，红烛下、挟瑟鸣筝公宴。", 
            "讵料凤凰池，三子者，一时妙选。", 
            "十里朱帘，争看煞、黑头王椽。", 
            "只淩云一赋，杨意何时方荐。"
        ], 
        "title": "法曲献仙音  寄严览民钱宝汾顾华峰三舍人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "赤兔无成，乌骓不逝，屈作小楼檐马。", 
            "碎佩琮琤，丛铃戛咭，依稀客窗閒话。", 
            "更鸟雀，时相触，霜欺兼雨打。", 
            "几悲咤。", 
            "想多年、战场猛气，矜蹴踏、万马一时都哑。", 
            "流落到而今，踠霜蹄、寄人篱下。", 
            "潦倒馀生，尽闲身、蛛丝同挂。", 
            "又西风唤起，仍旧酸嘶中夜。"
        ], 
        "title": "法曲献仙音  咏铁马同云臣赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "出郭秋光好，黄叶飒沓霜空。", 
            "筱径织，石泉通。", 
            "漱碎玉淙淙。", 
            "三生堂后名僧至，乘兴杖笠过从。", 
            "拟问取，寺门松。", 
            "可仍旧如龙。", 
            "桥东。", 
            "谁延伫，虎溪三笑，逢相识、庐山远公。", 
            "说晓起、秋山有信，趣昨夜、出岫闲云，仍返山中。", 
            "姑留软语，饱看禅窗，瘦槲枯枫。"
        ], 
        "title": "塞翁吟  秋日过竹枝庵访灵机上人不遇与寒松上人茗谈", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春困初浓，春愁难妥，又是花朝。", 
            "虾须半轴，蛾绿不曾描。", 
            "记得去年玉勒，相逢在、丝雨长桥。", 
            "秋千社，绣旗不定，画鼓频敲。", 
            "流水渌迢迢。", 
            "人不见、妆成知为谁娇。", 
            "秾春病酒，双脸印红潮。", 
            "欲借鸳机论恨，回文字、带泪斜挑。", 
            "肠断也，百花生日，只是无聊。"
        ], 
        "title": "东风齐著力  花朝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿水湾头，青山叠处，有个人家。", 
            "藤梢橘刺，秃干矗槎枒。", 
            "烂熳田庄风味，篱穿笋、砌吐鲜花。", 
            "谁相饷，隔墙浊酒，过雨新茶。", 
            "溪口路三叉。", 
            "门半掩、小桥流水栖鸦。", 
            "芋区鸡栅，零乱向风斜。", 
            "处处村箫社鼓，丛祠畔、丝管咿哑。", 
            "君休去，鲚鱼大上，园韭才芽。"
        ], 
        "title": "东风齐著力  田家", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁家佛助，想一缕裙花，做成红雨。", 
            "青草如烟，渌水如罗，被阵阵东风，吹向晴空舞。", 
            "又傍平芜来去。", 
            "桃花门巷，菜花天气，轻狂无数。", 
            "娇嫭。", 
            "留他不住。", 
            "更砌畔濛濛，墙头栩栩。", 
            "飘零荡漾，一春梦里曾如许。", 
            "料伊也为多情误。", 
            "只愁扑蝶园中，痴憨儿女。"
        ], 
        "title": "绛都春  咏蛱蝶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "咄汝青衫，奚不去、白杨荒漠。", 
            "叹是处、病兰不笑，瘦琴空削。", 
            "邺酒红来心久死，越娘紫去怀长恶。", 
            "猛耳酣、追忆玉笺河，惊流落。", 
            "东箫屐，西纨芍。", 
            "北金谷，南铜雀。", 
            "只词流骚艳，供伊谈噱。", 
            "百不怜人游猎赋，一生误我灵光作。", 
            "向要离、冢上以呼余，余曰诺。"
        ], 
        "title": "满江红 怅怅词五首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "日夕此间，以眼泪、洗胭脂面。", 
            "谁复惜、松螺脚短，不堪君荐。", 
            "几帙骂人鹦鹉著，半床诅世芙蓉撰。", 
            "笑嵚崎、侠骨缚青衫，奚其便。", 
            "曷不向，青河战。", 
            "曷不向，青楼宴。", 
            "问何为潦倒、青藜笔砚。", 
            "老大怕逢裘马辈，颠狂合入烟花院。", 
            "誓从今、傅粉上须眉，簪歌钏。"
        ], 
        "title": "满江红 怅怅词五首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "腰綵唇朱，浑妆就、腐儒花靥。", 
            "堪喷饭、骚肠赋骨，也来帖括。", 
            "儿辈不关诗酒事，乃公偶堕文章劫。", 
            "看他年、百队罽如霞，夔州猎。", 
            "缃千卷，浇元蝶。", 
            "螺千缚，漂丹蜐。", 
            "也扶风歌弹，陈留花镊。", 
            "栀子街前捎粉盗，凤凰桥下薰香侠。", 
            "更偏军、夜绕甑山城，师常捷。"
        ], 
        "title": "满江红 怅怅词五首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一亩书斋，白杨树、今番满矣。", 
            "想十载、墨池滋味，不过如此。", 
            "芍药风流可赐绯，丁香年少宜衣紫。", 
            "问奚为、蹀躞鹔鹴桥，无聊子。", 
            "箫欲哭，红冰玺。", 
            "琴欲笑，元霜蕊。", 
            "叹骚茵墨宝，命侪歌婢。", 
            "砚缔半车兰叶鬼，诗斟一斛茶花髓。", 
            "也红颜、绝代可怜人，因谁死。"
        ], 
        "title": "满江红 怅怅词五首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白柳黄羊，宛绘出、伤心片幅。", 
            "酸切处、短霜供爨，古烟供读。", 
            "觞弄于君何必怒，飘浮似我原堪哭。", 
            "听黄陵、矶畔夜深船，凄凉曲。", 
            "梨园内，丝憎肉。", 
            "田园内，花欺粟。", 
            "更枲麻谤锦，薋葹谗菊。", 
            "百队钱刀争作横，一身风雅单为仆。", 
            "倚酒悲、乱击紫珊瑚，鸣如筑。"
        ], 
        "title": "满江红 怅怅词五首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪洒彤墀，看帝里、风光不恶。", 
            "恰喜是、银装绛灌，琼雕卫霍。", 
            "粉椽班中年尚少，玉儿宫里腰初约。", 
            "更太平、天子坐当中，帘垂著。", 
            "御沟畔，争寒雀。", 
            "宝鼎外，山呼却。", 
            "喜臣心似雪，朕之良药。", 
            "瑟瑟六花笼翠幄，泠泠万点敲金钥。", 
            "向鹓行、谁擅郢中才，从头索。"
        ], 
        "title": "满江红 咏雪叠韵八首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "连日微阴，梅花外、数声姑恶。", 
            "憔悴是、净持小女，儿家姓霍。", 
            "春梦昼寒偏易醒，鬓丝指冷应难约。", 
            "思沈沈、独自抱银筝，人猜著。", 
            "钗梁燕，鞋帮雀。", 
            "簪处颤，移来却。", 
            "看糁平鸳瓦，铺明红药。", 
            "沾湿怕污郎白马，玲珑不辨奴青钥。", 
            "问何时、乾鹊噪香奁，从天索。"
        ], 
        "title": "满江红 咏雪叠韵八首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万里茫茫，穹庐畔、风狂雪恶。", 
            "叹当日、汉家苏武，功高卫霍。", 
            "迢递南天鸿雁信，凄凉北海羝羊约。", 
            "纵饥来、朔雪亦堪吞，无衣著。", 
            "传书犬，衔环雀。", 
            "忠孝事，难忘却。", 
            "看诗誇同泽，史讥尝药。", 
            "梦到龙楼飘瑞雪，六宫夜宴黄金钥。", 
            "正醒时、芦笛起边愁，风萧瑟。"
        ], 
        "title": "满江红 咏雪叠韵八首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六出花飞，侧耳听、金铃犬恶。", 
            "正滕六、撒盐飞絮，瀰漫挥霍。", 
            "縆罢额黄帘四捲，妆成蛾绿钩双约。", 
            "任楼头，倚遍玉阑干，难安著。", 
            "歌竹子，弹翎雀。", 
            "旧时曲，都抛却。", 
            "悔姮娥清冷，多因偷药。", 
            "烧尽深闺红兽炭，阖残别院文鳞钥。", 
            "只雪沙、淅沥打空阶，秋千索。"
        ], 
        "title": "满江红 咏雪叠韵八首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四世三公，袁高士、人身不恶。", 
            "也不羡、东朝田窦，西京金霍。", 
            "大雪不知秦与汉，平生讵习从衡约。", 
            "笑本初、公路亦家驹，争残著。", 
            "穿花蝶，衔梅雀。", 
            "土锉冷，高轩却。", 
            "纵蒲轮束帛，误人之药。", 
            "暖足那须东阁被，安心自守空山钥。", 
            "任门前、白尽汉江山，休相索。"
        ], 
        "title": "满江红 咏雪叠韵八首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "大猎城南，此年少、王家镇恶。", 
            "何况是、姿容比玠，从奴胜霍。", 
            "带雪能骑千里马，杀人不受三章约。", 
            "正射雕、时候暮云平，弓弦著。", 
            "能逐兔，能探雀。", 
            "挥杯饮，休辞却。", 
            "向诸君笑语，此非鸩药。", 
            "旦日醉从屠狗博，昨宵怒夺城门钥。", 
            "看踠骝、玉色雪中驰，难追索。"
        ], 
        "title": "满江红 咏雪叠韵八首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "举举师师，正春病、心情小恶。", 
            "蚤则是、雪飞宝篆，寒生锦霍。", 
            "无力浑如侬样性，难凭恰似郎边约。", 
            "倚银篝、小语骂轻狂，偏偎著。", 
            "萦帘蒜，腾钗雀。", 
            "斜复整，行还却。", 
            "好捣残玉杵，和他面药。", 
            "睡眼初瞤惊六出，曲中小响仓琅钥。", 
            "又平康、狎客唤银瓶，褰帘索。"
        ], 
        "title": "满江红 咏雪叠韵八首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "大雪江天，笑万里、北风作恶。", 
            "拚只向、屠门大嚼，磨刀霍霍。", 
            "季布田中亡命客，卢家堂后消魂约。", 
            "正雪深、兀坐酒楼中，思量著。", 
            "车中妇，山头雀。", 
            "恨不了，愁难却。", 
            "总无如一醉，胜他行药。", 
            "小妇且擎红玉椀，金吾漫锁春城钥。", 
            "拍糟床、极爱酒家郎，频呼索。"
        ], 
        "title": "满江红 咏雪叠韵八首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铁笛钿筝，还记得、白头陈九。", 
            "曾消受、妓堂丝管，毬场花酒。", 
            "籍福无双丞相客，善才第一琵琶手。", 
            "叹今朝、寒食草青青，人何有。", 
            "弱息在，佳儿又。", 
            "玉山皎，琼枝秀。", 
            "喜门风不坠，家声依旧。", 
            "生子何须李亚子，少年当学王昙首。", 
            "对君家、两世湿青衫，吾衰丑。"
        ], 
        "title": "满江红  陈郎以扇索书为赋一阕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "百顷风潭，镇日展、风漪八尺。", 
            "向此处、未妨饮啖，且须琴弈。", 
            "篱笋细腌红缕豉，吴盐小下银丝鲫。", 
            "待体中、脱复有佳时，哦周易。", 
            "北垞外，寒云白。", 
            "西崦畔，苍烟积。", 
            "更水凫将子，纵横飞拍。", 
            "老子难抛白玉麈，少年喜拓黄金戟。", 
            "总风情、输与牧牛儿，斜阳笛。"
        ], 
        "title": "满江红 江村夏咏十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "野水濛濛，掩映处、烟扉三两。", 
            "羡门外、黄云䆉稏，麦场如掌。", 
            "叱叱村头驱犊返，瀰瀰江口叉鱼往。", 
            "喜田园、四月不曾闲，人劳攘。", 
            "嫩晴后，桑阴敞。", 
            "老屋下，田歌漾。", 
            "更芋区新灌，鹅群初放。", 
            "婆饼焦啼秧马活，社公雨过缫车响。", 
            "笑吴侬、原住五湖边，曾呼长。"
        ], 
        "title": "满江红 江村夏咏十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "略彴东头，有蟹舍、斜连荻市。", 
            "追凉处、田夫说饼，风情靡靡。", 
            "馎饦溜匙姜韭滑，餦餭胶口椒橙美。", 
            "更传闻、樱笋贱如泥，今年里。", 
            "叉手舞，揎拳起。", 
            "缸面酒，长腰米。", 
            "想大官厨味，不过如此。", 
            "老我田园河射角，笑他宦仕车生耳。", 
            "滆湖风，刚趁此时来，欣然喜。"
        ], 
        "title": "满江红 江村夏咏十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧浪初圆，凭水阁、脱巾独立。", 
            "谁作伴、数竿篱竹，一瓯茗汁。", 
            "似有声来茶硙转，断无人处村舂急。", 
            "正日长、拨闷枕书眠，斜川集。", 
            "槿花上，珠堪吸。", 
            "豆花底，凉堪裛。", 
            "看瀰茫一派，雨蓑烟笠。", 
            "抟黍鸟啼勤又懒，鲥鱼风起吹还涩。", 
            "恰冲泥、邻叟垫巾来，芒鞋湿。"
        ], 
        "title": "满江红 江村夏咏十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨欲成时，听村北、村南鹎鵊。", 
            "行乐处、崖门藤束，溪腰树夹。", 
            "水剪越罗吴縠样，山临范缓倪迂法。", 
            "任科头、箕踞受松风，新凉霎。", 
            "何必学，呼名鸭。", 
            "且自荷，随身锸。", 
            "尽一邱一壑，此生宁乏。", 
            "云起怒排临阵马，涧鸣冷试搊筝甲。", 
            "更归来、滴滴玉蛆声，糟床压。"
        ], 
        "title": "满江红 江村夏咏十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丁字畦边，见一带、阴阴夏木。", 
            "扶疏甚、钓丝斜漾，菱丝大熟。", 
            "莺暖鮰鱼新上市，草香蚕子齐登簇。", 
            "喜炊烟、一缕袅江边，燃湘竹。", 
            "茭鸡唱，溪流足。", 
            "姑恶叫，山光绿。", 
            "听樵歌正断，渔歌又续。", 
            "泥滑妇愁微雨馌，村深儿趁朝凉读。", 
            "更柳塘、吹起牛风，波如縠。"
        ], 
        "title": "满江红 江村夏咏十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "罨画铜官，都缭绕、吾庐左右。", 
            "论生计、蹲鸱一顷，菰蒲百亩。", 
            "矮屋村扉多蘸水，澄潭钓艇斜依柳。", 
            "恰月明、渔网截江来，歌铜斗。", 
            "烟渐敛，笼鸦舅。", 
            "雨又作，鸣鸠妇。", 
            "正湖风侧帽，林花堕酒。", 
            "戏就摊钱淮估语，闷思斫鲙吴娘手。", 
            "待明朝、重榨瓮头齑，呼溪友。"
        ], 
        "title": "满江红 江村夏咏十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "泽国人家，门以外，水田渺渺。", 
            "无过是、明潭浅濑，烟蒲风筱。", 
            "雪浪江帆喧昼夜，鸡头菱角知多少。", 
            "泊数行、笭箵忒玲珑，渔蛮绕。", 
            "新暑退，芦塘窅。", 
            "残月映，溪堂皎。", 
            "且榜他碧石，沽来清醥。", 
            "一雨平湖凉思满，数声林笛离情悄。", 
            "正水云、空阔晚冥冥，沙鸥矫。"
        ], 
        "title": "满江红 江村夏咏十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天水空濛，芦花内、茆庵一个。", 
            "长夏里、溪干乘兴，短篷掀簸。", 
            "十里烟波鸥世界，半盂茗汁僧功课。", 
            "更寺门、竹翠剧怜人，如何唾。", 
            "洗钵罢，苔阴坐。", 
            "捶琴歇，花关卧。", 
            "爱栗留声脆，枇杷叶大。", 
            "便住随师听浴鼓，再来何日开烟柁。", 
            "约搓橙、剖橘好时光，还重过。"
        ], 
        "title": "满江红 江村夏咏十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三伏炎熇，吴牛喘、老颠欲裂。", 
            "讵便少、池荷半亩，山松百尺。", 
            "赤日红尘那可耐，哀梨并剪无从觅。", 
            "且临风、快读剑南诗，倾一石。", 
            "堂堂处，装何急。", 
            "咄咄处，人都逼。", 
            "算功名马槊，关山梁益。", 
            "绿鬓双螯寒夜擘，白头猛虎霜天射。", 
            "渐卷终、不觉海风生，冰车砉。"
        ], 
        "title": "满江红 江村夏咏十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六幅蒲帆，掠江下、玻璃绿涨。", 
            "中流处、举杯遥贺，焦先无恙。", 
            "一片乡愁残垒下，五更僧语空舲上。", 
            "喜网来、白小不论钱，渔蛮饷。", 
            "看蟹舍，沙头漾。", 
            "听铜斗，船头唱。", 
            "喝岷江有水，速成醇酿。", 
            "估客使船都似马，吴儿踏浪何须杖。", 
            "剪烛花、醉眼看鱼龙，离奇状。"
        ], 
        "title": "满江红  岁暮渡江用宋荔裳观察曹顾庵太史王西樵考功倡和原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此地孙刘，想万马、川腾谷涨。", 
            "公到日、雄关铁索，东流无恙。", 
            "上党地为天下脊，使君文在先秦上。", 
            "更纵横、羽檄气偏豪，筹兵饷。", 
            "天上月，波心漾。", 
            "隔江笛，楼头唱。", 
            "叹江山如此，可消官酿。", 
            "侧帽高张临水宴，掀髯勇策登山杖。", 
            "踞寒崖、拂藓剔残碑，猿猱状。"
        ], 
        "title": "满江红  舟次润城谒程昆崙别驾仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隋帝宫门，杨柳岸、春浓花涨。", 
            "曾密报、杜家书记，平安无恙。", 
            "相赏每多松石意，此情原在钱刀上。", 
            "记红桥、风月六年游，皆君饷。", 
            "瓜果宴，离旌漾。", 
            "禅智寺，骊歌唱。", 
            "任吴霜鬓里，渐为君酿。", 
            "漫说休文围带减，吾年四十还须杖。", 
            "夜阑时、梦汝帽檐斜，论诗状。"
        ], 
        "title": "满江红  怀阮亭叠前韵", 
        "type": "词", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "园居多暇，好写无声。", 
            "以画易诗，绸缪閒情。", 
            "漂流异邑，境界褊狭。", 
            "搦管寥寂，形茹神乏。", 
            "畴昔閒暇，曲折寻欢。", 
            "而今负累，随寓难安。", 
            "间关卖画，是亦一策。", 
            "笔格聊刊，芜言谨白。"
        ], 
        "title": "画格赘言", 
        "type": "四言诗", 
        "yun": null
    }, 
    {
        "author": "陈廷藩", 
        "era": "清", 
        "subtype": "五言律诗", 
        "text": [
            "茅舍认君家，清溪漾浅沙。", 
            "路谙前度马，两溅晚来花。", 
            "煮茗催明月，瞻云断綵霞。", 
            "主人无限兴，壶矢任交加。"
        ], 
        "title": "罗山访友人值雨后留饮", 
        "type": "律诗", 
        "yun": "麻"
    }, 
    {
        "author": "陈廷藩", 
        "era": "清", 
        "subtype": "五言律诗", 
        "text": [
            "古寺白云里，寒蝉满树吟。", 
            "溪回初渡月，花落忽惊禽。", 
            "棋局延清夜，琴张寄素心。", 
            "欲归山雨重，樽酒且勤斟。"
        ], 
        "title": "游竹溪寺", 
        "type": "律诗", 
        "yun": "侵"
    }, 
    {
        "author": "陈廷黻", 
        "era": "清", 
        "subtype": null, 
        "text": [
            "飞盖出重闉，咫尺城南园。", 
            "丹甍隐林薄，高馆抗层峦。", 
            "藤架环曲栌，槿篱缭疏垣。", 
            "开芳异金谷，野花何烂漫。", 
            "蹑梯缘石磴，旷焉俯平原。", 
            "浮云敛野色，天地为之宽。", 
            "置身百尺上，凭风修羽翰。"
        ], 
        "title": "李问樵明府招同陶子方前辈孔培生太守暨杨心裁姚仲容两大令饮城南曹氏园 其一", 
        "type": "古风", 
        "yun": null
    }, 
    {
        "author": "陈廷黻", 
        "era": "清", 
        "subtype": null, 
        "text": [
            "边城五六月，炎威殊未逼。", 
            "微雨从东来，云气黑如墨。", 
            "皋兰与五泉，对面失山色。", 
            "吾与二三子，游宦共一域。", 
            "于君虽新知，乃如旧相识。", 
            "今日良宴会，欢乐讵有极。", 
            "安知转瞬间，分辙不南北。", 
            "杲杲方出日，其雨自难测。", 
            "聚处即有常，百年亦顷刻。", 
            "相期千载后，乃时各努力。"
        ], 
        "title": "李问樵明府招同陶子方前辈孔培生太守暨杨心裁姚仲容两大令饮城南曹氏园 其三", 
        "type": "古风", 
        "yun": "职"
    }, 
    {
        "author": "陈廷璧", 
        "era": "清", 
        "subtype": "五言排律", 
        "text": [
            "赤嵌城临水，千年照夕阳。", 
            "馀辉流海国，斜影上台隍。", 
            "环顾皆昭烛，遥瞻似渺茫。", 
            "归帆依岛屿，短笛起沧浪。", 
            "到处丹霞丽，无边紫气扬。", 
            "东宁饶胜景，览古仰清光。"
        ], 
        "title": "赤嵌夕照（此诗收于陈廷瑜《选赠和斋诗集》）得阳字五言六韵", 
        "type": "排律", 
        "yun": "阳"
    }, 
    {
        "author": "陈廷璧", 
        "era": "清", 
        "subtype": "五言律诗", 
        "text": [
            "膏雨油然洒，名山淑景新。", 
            "浮青凌碧落，含翠媚芳春。", 
            "岫霭云根湿，天和巘影真。", 
            "锦屏怜竹后，万卉净无尘。"
        ], 
        "title": "凤岫春雨", 
        "type": "律诗", 
        "yun": "真"
    }, 
    {
        "author": "陈廷璧", 
        "era": "清", 
        "subtype": "七言律诗", 
        "text": [
            "共许寻幽到鲫潭，茫然一带注东南。", 
            "湖光不断清如拭，野色全收绿正酣。", 
            "鸥鹭忘机閒出没，菰蒲随意长差参。", 
            "台阳好景真成画，几度骚人取次探。"
        ], 
        "title": "鲫鱼潭", 
        "type": "律诗", 
        "yun": "覃"
    }, 
    {
        "author": "陈廷璧", 
        "era": "清", 
        "subtype": "七言律诗", 
        "text": [
            "金阙松间映碧溪，石阶层累绿园西。", 
            "丝桐响动珠林地，竹树声喧宝殿鸡。", 
            "匏酒薰蒸欢客对，土山秀拔望云齐。", 
            "革皮画鼓空中震，木落烟销宿鸟啼。"
        ], 
        "title": "竹溪寺", 
        "type": "律诗", 
        "yun": "齐"
    }, 
    {
        "author": "陈廷瑜", 
        "era": "清", 
        "subtype": "五言排律", 
        "text": [
            "鹿耳潮来急，天门此要津。", 
            "奇观开万古，好景在三春。", 
            "日暖涛翻雪，风和浪跃鳞。", 
            "茫茫穿港口，滚滚拥江滨。", 
            "水鸟随波至，渔舟向岸臻。", 
            "登楼时一眺，远望正宜人。"
        ], 
        "title": "鹿耳春潮（此诗收于陈廷瑜《选赠和斋诗集》，又载林文龙《台湾诗录拾遗》）得春字五言六韵", 
        "type": "排律", 
        "yun": "真"
    }, 
    {
        "author": "陈廷瑚", 
        "era": "清", 
        "subtype": "五言排律", 
        "text": [
            "鹿耳门双列，浮光耐远观。", 
            "茫茫迷绝岛，淼淼涌层澜。", 
            "巨浪风中起，扁舟水上安。", 
            "涵天连一色，隔岸叠千峦。", 
            "遣兴聊潜听，临流自得欢。", 
            "蓬瀛当不远，槎泛对漫漫。"
        ], 
        "title": "鹿耳观澜得澜字五言六韵", 
        "type": "排律", 
        "yun": "寒"
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "岳湖洋洋，我武洸洸。", 
            "谓南有藩，无敢撼我疆。", 
            "岳湖滔滔，我武嚣嚣。", 
            "谓南有藩，无敢阚我郊。", 
            "我疆大矣，我圉溢矣！", 
            "芽蘖其间，竦棘合猬。", 
            "昔我南藩，化为异类。", 
            "帝如两大，以覆以载。", 
            "推食以食，解衣以衣。", 
            "迁之善地，勿剪勿拔。", 
            "彼惟狂昏，狡焉生心。", 
            "肆为诛首，启戎于南。", 
            "如螗奋臂，如蚋决眦。", 
            "首仰臆张，如豕斯鸷。", 
            "惟帝咨嗟，惠威是崇。", 
            "薄往禽之，孰佐予功？", 
            "予矜下民，救此一方，取其残凶。", 
            "是类是造，祃于临冲。", 
            "楛矢敦音雕弓，我弓我矢，靡旌摩垒。", 
            "兵无遗镞，耕无失耜。", 
            "天堑茫茫，限此江水。", 
            "既断其趾，且斩其頍。", 
            "盗负险阻，距趯跃踉。", 
            "翾飞饥啸，羽翅以张。", 
            "候在太白，占于天狼。", 
            "我泾我陇，是震是惊。", 
            "维彼闽粤，波荡海垠。", 
            "帝屡下顾，哀此垫昏。", 
            "盗往连结，倚以父母。", 
            "乃饵乃诱，乃为盗守。", 
            "帝援天予，铩羽截鳞。", 
            "岭海革面，蒙羞来臣。", 
            "禽暴于威，柔矶于恩。", 
            "盗失厥助，飞魄殒命。", 
            "老雄野死，枭雏栖栖。", 
            "巢湖饮海，倾摇于波。", 
            "尔居臲臲，我步逶迟。", 
            "大袒高骧，贼焉遁逃。", 
            "洞庭汤汤，岳阳峨峨。", 
            "载驱载驰，爰拔厥家。", 
            "惟人归德，惟帝之谟。", 
            "穷经窟宅，是剪是屠。", 
            "我武燀耀，式廓鬼区。", 
            "百蛮万国，傒我来苏。"
        ], 
        "title": "平滇雅三篇 其一 岳湖逐寇", 
        "type": "四言诗", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "师渝于江，于湘之东。", 
            "师如雷冯震，衡岳以攻。", 
            "一夫为逆，多方则病。", 
            "播虐抗有德，我人斯奋，卒归厥命。", 
            "归命伊何，衡人之灾，衡盗所家。", 
            "追奔逐北，犀甲雕戈。", 
            "虎旂龙节，天威所加。", 
            "帝臣如虎，帝师貙武。", 
            "烈烈旓旌，渊渊金鼓。", 
            "嶷嶷绥章，啴啴戎路，莫我敢拒。", 
            "右刈武陵，左扫星沙。", 
            "磨崖岣嵝，我功孔嘉。", 
            "戎马晨服，候烽夕遮。", 
            "剿绝恶本，敢遗萌芽。", 
            "其恃枫木，其恃辰龙。", 
            "震之拔之，自西自东。", 
            "陟岭逾徼，于山于川。", 
            "远招迩归，囚豪解颜。", 
            "东西合师，进次于沅。", 
            "孽童日蹙，怙凶忍顽。", 
            "左捣其虚，右攻其坚。", 
            "载辟载韨，会于中权。", 
            "既克于沅，沅人。", 
            "如日之升，如霖遇晞。", 
            "以肉其枯，以勍其羸。", 
            "式歌且舞，以乐我师。", 
            "南讫罗施，来迎壶浆。", 
            "鸣鞞铜鼓，洗兵盘江。", 
            "彼寇舆尸，昼匿宵奔。", 
            "滇人荒荼，待我于门。", 
            "凡此滇功，惟天子乃成。", 
            "古者推毂，梱外以行。", 
            "今者决胜，一秉庙廷。", 
            "孰是遗孽，而廑睿明。", 
            "师徒浑浑，渐集于滇，惟天威式监。", 
            "官臣恪守，乃获其丑。", 
            "保大定功，流声焉穷。"
        ], 
        "title": "平滇雅三篇 其二 湘东", 
        "type": "四言诗", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "滇池汹汹，帝乃平之。", 
            "匪彼元戎，惟帝之功。", 
            "高居北极，洞视下方。", 
            "惟仁智勇，克靖万邦。", 
            "帝命臣塔，汝从西粤，急捣其窟。", 
            "塔拜受命，衔枚束刃。", 
            "环滇其来，龙骇鹏鶱。", 
            "军声轰然，如坠自天。", 
            "帝命臣里，汝往巴蜀，横剪侧入。", 
            "里拜受命，量沙追蓐。", 
            "有疾其驱，无暴我邦。", 
            "踣栅跐垒，言壁其东。", 
            "帝命臣泰，汝从黔趋。", 
            "惟此蝥贼，数载旷诛。", 
            "汝将士用命，贼其敢逋？", 
            "泰拜受命，于皇之训。", 
            "我旐我旗，于苗于蛮。", 
            "度幕轻留，弥险蔽关。", 
            "夺其阻隘，掀其篱藩。", 
            "兽穷负嵎，我师固以完。", 
            "帝命我师，势为犄角。", 
            "麾城摲邑，万里手握。", 
            "维彼鷇麛，敢抗乔岳。", 
            "维彼萌蘖，敢傲霜雹。", 
            "彼蘖繁矣，于焉蟠根。", 
            "雨露既濡，忘帝力之勤。", 
            "圣人神武，施设芟荑。", 
            "斮彼枭骜，张我熊螭。", 
            "傃镡批亢，下甲陷坚。", 
            "箕张翼舒，合围于原。", 
            "兽穷于阱，人或兽哀。", 
            "快彼凶丑，覆卵毁胎。", 
            "帝曰吁嗟，劳我人师。", 
            "日费百万，大农不支。", 
            "滇人望拯，如哺疗饥。", 
            "载砺载攻，天策攸宜。", 
            "孟冬月杪，师薄于城。", 
            "降蟠夕竖，逆骇纵横。", 
            "林野涂脑，邮驿递颅。", 
            "滇人歌舞，于屋于衢。", 
            "夜半捷来，天心恻楚。", 
            "闵怜下民，罹此荼苦。", 
            "我将我师，于野暴露。", 
            "布惠酬功，急疾如火。", 
            "于庙于郊，其仪孔炽。", 
            "华俎腯牲，永言昭事。", 
            "都人士女，白叟黄童。", 
            "叹呀嘻笑，祝我圣躬。", 
            "帝曰归来，予开明堂。", 
            "制礼兴乐，登贤拔良。", 
            "孩养无告，施厚仁滂。", 
            "熙我庶绩，纲举目张。", 
            "永万斯年，率由不忘。"
        ], 
        "title": "平滇雅三篇 其三 滇池", 
        "type": "四言诗", 
        "yun": null
    }, 
    {
        "author": "陈廷弼", 
        "era": "清", 
        "subtype": null, 
        "text": [
            "羚羊之峡何巃嵷，根盘厚地凌高穹。", 
            "不知谁奋巨灵手，擘成万朵青芙蓉。", 
            "丹峰回合翠岩错，暧然日月悬洪濛。", 
            "中穿一道束江水，左旋右折开重重。", 
            "牂牁西下万余里，涛风沫雪驰游龙。", 
            "惊波乍抑急湍驶，沙崩石触声沨沨。", 
            "拿舟入谷若行尽，阴深疑与焦源通。", 
            "山回棹转更幽绝，置身恍在潜虬宫。", 
            "豁然长啸空谷应，音流哀壑生天风。", 
            "啾啾山鬼叫崖馆，峡猿相答幽篁丛。", 
            "文鱼腾跃老蛟起，横吹灵雨迷青枫。", 
            "客行过此迥凄沮，腰篙背笮行倥偬。", 
            "我将返楫问炎海，浩乎一赴归墟中。"
        ], 
        "title": "羚羊峡歌", 
        "type": "古风", 
        "yun": null
    }, 
    {
        "author": "陈廷桂", 
        "era": "清", 
        "subtype": null, 
        "text": [
            "世间旧物不多在，泰山秦松孔林楷。", 
            "霜皮铁骨人不如，曾见黄尘起东海。", 
            "郧阳八柏栽者谁，一一黛色青铜姿。", 
            "支离偃蹇屹相向，苍然五老森须眉。", 
            "使署庭前两株立，太阴沈沈白日匿。", 
            "饥鹰侧翅不敢窥，逡巡却恐蛟龙得。", 
            "我披绣衣岁一来，造次不踏阶前苔。", 
            "八窗昼闭坐昏翳，虑惊幽暗精灵猜。", 
            "崇正年间乱离久，黑山铜马纵横走。", 
            "城中瓦屋烧作灰，遗黎都成丧家狗。", 
            "此柏僵立烽火中，似有神鬼呵虚空。", 
            "苍髯古貌阅人代，至今夭矫排天风。", 
            "人生有生复有化，已见三株飒崩谢。", 
            "天精下追雷斧喧，此老摧颓忽霜夜。", 
            "丑形怪状今已无，耳畔仿佛闻嗟吁。", 
            "毕宏韦偃不可见，恨不早写苍龙图。"
        ], 
        "title": "郧阳使署古柏为风雨所拔叹", 
        "type": "古风", 
        "yun": null
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "为避尘埃到海滨，海中依旧有黄尘。", 
            "风波满眼才登岸，又被惊沙乱打人。"
        ], 
        "title": "澎湖杂咏 其一", 
        "type": "绝句", 
        "yun": "真"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "阴云忽起飓风去，雪岭银峰顷刻成。", 
            "不独船中人胆落，山头閒看也心惊。"
        ], 
        "title": "澎湖杂咏 其二", 
        "type": "绝句", 
        "yun": "庚"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "偃草吹花臭味同，从来未识鲤鱼风。", 
            "炉烟忽变薰莸气，疑是龙涎落鼎中。"
        ], 
        "title": "澎湖杂咏 其三", 
        "type": "绝句", 
        "yun": "东"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "润下因何自上来，空中真有撒盐才。", 
            "庖人若解为霖味，清水调羹只用梅。"
        ], 
        "title": "澎湖杂咏 其四", 
        "type": "绝句", 
        "yun": "灰"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "晓起惟闻雀斗争，夜来还有白鸠鸣。", 
            "寻常凡鸟都如凤，到老何曾听一声。"
        ], 
        "title": "澎湖杂咏 其五", 
        "type": "绝句", 
        "yun": "庚"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "重驿难通异地宾，舆台陪隶是比邻。", 
            "不逢徐福求仙至，那有乘桴访戴人。"
        ], 
        "title": "澎湖杂咏 其六", 
        "type": "绝句", 
        "yun": "真"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "岛屿平铺几点沙，人从鳌背立生涯。", 
            "烟波万顷天连水，得见青山才是家。"
        ], 
        "title": "澎湖杂咏 其七", 
        "type": "绝句", 
        "yun": "麻"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "终古无人见郁葱，不材榕树亦惊风。", 
            "只除铁网中间觅，倒有珊瑚七尺红。"
        ], 
        "title": "澎湖杂咏 其八", 
        "type": "绝句", 
        "yun": "东"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "莎草蘼芜见亦难，休论秋菊与春兰。", 
            "前身折尽看花福，应是河阳旧宰官。"
        ], 
        "title": "澎湖杂咏 其九", 
        "type": "绝句", 
        "yun": "寒"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "天生甘薯海中餐，细切银丝日炙乾。", 
            "万廪千箱居积满，不劳引领望台湾。"
        ], 
        "title": "澎湖杂咏 其十", 
        "type": "绝句", 
        "yun": null
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "待雨凭天插地瓜，不知秧稻可开花。", 
            "若非戍米源源济，万灶几无粒食家。"
        ], 
        "title": "澎湖杂咏 其十一", 
        "type": "绝句", 
        "yun": "麻"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "浪激沙团万窍穿，犬牙相错胜花砖。", 
            "从兹版筑成无用，百堵皆兴不费钱。"
        ], 
        "title": "澎湖杂咏 其十二", 
        "type": "绝句", 
        "yun": "先"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "及肩墙已费经营，百堞雄关岂易成。", 
            "直把澎湖当蓬岛，神仙居处本无城。"
        ], 
        "title": "澎湖杂咏 其十三", 
        "type": "绝句", 
        "yun": "庚"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "裙布终身既富饶，翻嫌罗绮太轻飘。", 
            "桑麻机杼浑多事，自有鲛人会织绡。"
        ], 
        "title": "澎湖杂咏 其十四", 
        "type": "绝句", 
        "yun": "萧"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "近水生涯海当田，吐馀螺壳尚论钱。", 
            "烧成不独涂墙好，还与舟人补漏船。"
        ], 
        "title": "澎湖杂咏 其十五", 
        "type": "绝句", 
        "yun": "先"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "一束生刍未肯烧，只缘黄犊腹犹枵。", 
            "更从牛后传薪火，曝向斜阳胜采樵。"
        ], 
        "title": "澎湖杂咏 其十六", 
        "type": "绝句", 
        "yun": "萧"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "海阔常多拔木风，工师故作小房栊。", 
            "自家门户低头惯，行到高堂尚曲躬。"
        ], 
        "title": "澎湖杂咏 其十七", 
        "type": "绝句", 
        "yun": "东"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "拾遗全赖海扬波，捕水耕山得几何。", 
            "但祝丰年生意好，不争澳口破船多。"
        ], 
        "title": "澎湖杂咏 其十八", 
        "type": "绝句", 
        "yun": "歌"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "钲鼓喧哗闹九衢，一条草簟当氍毹。", 
            "舳舻亦到江南地，曾听钧天广乐无。"
        ], 
        "title": "澎湖杂咏 其十九", 
        "type": "绝句", 
        "yun": "虞"
    }, 
    {
        "author": "陈廷宪", 
        "era": "清", 
        "subtype": "七言绝句", 
        "text": [
            "鸡林尚识香山句，沧海宁无子建才。", 
            "岂是天公留混沌，不教人带锦囊来。"
        ], 
        "title": "澎湖杂咏 其二十", 
        "type": "绝句", 
        "yun": "灰"
    }, 
    {
        "author": "陈廷宪", 
        "era": "清", 
        "subtype": "七言律诗", 
        "text": [
            "三五平分九十秋，良宵得月倍清幽。", 
            "风飘丹桂从天落，潮带冰轮入港流。", 
            "锦里先生来海峤，绛纱弟子住瀛洲。", 
            "光阴荏苒真堪惜，老矣吾还秉烛游。"
        ], 
        "title": "中秋玩月", 
        "type": "律诗", 
        "yun": "尤"
    }, 
    {
        "author": "陈廷桂", 
        "era": "清", 
        "subtype": "七言绝句", 
        "text": [
            "山寺昏钟隔水清，溪烟渐暝阖闾城。", 
            "吴波不动酒船出，终夜月明闻橹声。"
        ], 
        "title": "枫桥泊舟", 
        "type": "绝句", 
        "yun": "庚"
    }, 
    {
        "author": "陈廷桂", 
        "era": "清", 
        "subtype": "七言绝句", 
        "text": [
            "岘首云岚汉渚烟，江城景物果堪传。", 
            "眼中不见襄阳老，钓得槎头一惘然。"
        ], 
        "title": "怀孟莼庵", 
        "type": "绝句", 
        "yun": "先"
    }, 
    {
        "author": "陈廷桂", 
        "era": "清", 
        "subtype": "五言律诗", 
        "text": [
            "六国无奇士，先生世所倾。", 
            "雄谈却秦帝，飞矢下聊城。", 
            "玉貌千秋重，金章一笑轻。", 
            "祇今东海水，浩浩有余清。"
        ], 
        "title": "聊城怀鲁仲连", 
        "type": "律诗", 
        "yun": "庚"
    }, 
    {
        "author": "陈廷桂", 
        "era": "清", 
        "subtype": "七言律诗", 
        "text": [
            "相公邸第碧湖滨，千亩红莲间白蘋。", 
            "一代匠门韩吏部，十年纶阁汉平津。", 
            "余风蛮布留高唱，遗憾泉台见故人。", 
            "终古湘江烟草绿，子规啼断楚乡春。"
        ], 
        "title": "访李西涯故宅", 
        "type": "律诗", 
        "yun": "真"
    }, 
    {
        "author": "陈廷桂", 
        "era": "清", 
        "subtype": "七言律诗", 
        "text": [
            "雨后新凉下碧梧，乡心一夕雁南徂。", 
            "寒蛩白露秋深浅，破屋青镫梦有无。", 
            "花萼楼空衾枕寂，竹林人去酒樽孤。", 
            "买山钱向何人贷，十载春明祇故吾。"
        ], 
        "title": "秋夜有怀", 
        "type": "律诗", 
        "yun": "虞"
    }, 
    {
        "author": "陈廷弼", 
        "era": "清", 
        "subtype": "七言律诗", 
        "text": [
            "长安共被一镫凉，忽漫行踪各渺茫。", 
            "书到方知留夏口，冬来犹未到郧阳。", 
            "分携南朔云千里，飘泊江湖泪几行。", 
            "无限离愁谁共语，渚烟汀火隔潇湘。"
        ], 
        "title": "寄怀六兄汉阳", 
        "type": "律诗", 
        "yun": "阳"
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "昔者与孙吴，玩月城西亭。", 
            "萧萧天风来，万里摇青冥。", 
            "寒空荡圜魄，惊鸟群悲鸣。", 
            "明镫曜曲房，渌酒凄以清。", 
            "短歌易慷慨，良时伤我情。", 
            "奄忽浮云驰，踯躅东南征。", 
            "光景不可驻，奔落如流星。", 
            "二子渺江湖，芳颜坐凋零。", 
            "四海何寂寥，独处思平生。", 
            "惟我与君子，绸缪结至精。", 
            "遥夜命俦匹，羽觞罗中庭。", 
            "清浅河汉流，金波正泠泠。", 
            "濡翰发妙制，朱弦激新声。", 
            "今日不为乐，别后徒屏营。"
        ], 
        "title": "十五夜北山见过有怀孙吴二子", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "日隐原上村，秋阴起桑柘。", 
            "杳杳随烟钟，悠悠远峰下。", 
            "境空放梵长，天迥飞云泻。", 
            "松门晚色静，碧草净可藉。", 
            "风吹篱边花，寒香正盈把。", 
            "薄游涉清旷，所历向潇洒。", 
            "乐幽抵嗜芰，味道如啖蔗。", 
            "至人患有身，矧复簪缨假。", 
            "息心同冥寥，聊此絷吾马。"
        ], 
        "title": "龙泉寺下院", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "寒夜凛客心，鸡鸣车毂动。", 
            "节往如逝湍，光景一玩弄。", 
            "颇爱幽窗梅，著花破严冻。", 
            "天公怜寂寞，物能竞喧閧。", 
            "飞霜点衣裘，风埃暗驺从。", 
            "我生樗散徒，不材因自纵。", 
            "山泽赏四友，竹经从二仲。", 
            "息景偃东冈，获享水石贡。", 
            "冷梅坼冰雪，析析柯屡重。", 
            "卧压短檐日，疏影杂禽哢。", 
            "有时但孤吟，祇供樵厮讽。", 
            "默想苦寒夜，戚若念前痛。", 
            "光宠谢少俊，鞍马事上雍。", 
            "未招罗浮魂，骤牵春明梦。", 
            "何当十年计，绕屋手溉种。", 
            "春风吹白日，羲驭不得鞚。", 
            "别后绮窗前，何人镫火共。", 
            "枝间挂桐花，池上蹲老凤。", 
            "遥忆黄叶山，谁扫青螺洞。", 
            "待我花下归，白酒酿百瓮。"
        ], 
        "title": "梅花用坡公次李公择韵", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "半林乔木樊川村，数株梅花牵梦魂。", 
            "媌娥靡曼不挂眼，夭桃野杏为狂昏。", 
            "一廛未安扬子宅，五亩欲老香山园。", 
            "玉妃鬖髿露身手，暗香冷艳来相温。", 
            "有时先生春睡美，绮窗唤起惊朝暾。", 
            "经寒故尝却罗幔，避风勤与关柴门。", 
            "翻笑孤山林处士，拥衾对花花无言。", 
            "只今人去花寂寞，谁怜落月闲清尊。"
        ], 
        "title": "忆樊川梅花用东坡松风亭梅花韵", 
        "type": "古风", 
        "yun": "元"
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "吾闻潇湘洞庭烟尘中，沧洲不合容渔翁。", 
            "今之画图尚复尔，孤舟渺渺寒林东。", 
            "远峰青冥水云白，秋树苍莽枫叶赤。", 
            "草木曾无战伐愁，溪山欲老菰芦客。", 
            "李生雅好江海奇，张帆鼓楫游何时。", 
            "且当结束事鞍马，与子射猎南山陲。"
        ], 
        "title": "书湘北秋水渔父图", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "春残龙尾横斜道，羸骖退食随年少。", 
            "文书丛里过东风，欲写幽怀何处好。", 
            "天晴古陂南城南，城阴水碧金沙潭。", 
            "是日宿雨林景澹，微波流影青于蓝。", 
            "寺前野亭向冥寞，狂飙吹尘暗廖廓。", 
            "杂花红蕊寒且禁，幸不逢花怅零落。", 
            "亭中袅窕西楼开，远烟空翠山光来。", 
            "渼陂波涛琉璃色，汉江春酒蒲桃醅。", 
            "直须对此衔金杯，捶琴击筑心徒哀。", 
            "苍茫万事渺如昨，几度落日轩辕台。", 
            "凤兮栖栖不得意，东山绣斧流言忌。", 
            "古来贤圣亦复尔，醉舞高歌吾老矣。", 
            "回头笑谢新少年，一生羞为时人怜。"
        ], 
        "title": "城南黑龙潭寺西楼对酒歌", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "驱车巷南来巷东，寺西老树斜阳红。", 
            "黄叶到门落可数，秋色入眼庭华浓。", 
            "故人怜我心迹同，开颜握手霜天空。", 
            "论文细欲霏玉屑，说剑壮可生雄风。", 
            "竟须潇洒微官外，休论艰难万事中。", 
            "感君义气相裴回，古来贤达甘尘埃。", 
            "萧萧易水风增哀，蔓草已没黄金台。", 
            "男儿在时得钱勤，买醉，不见古人白骨缠苍苔。"
        ], 
        "title": "晚过杨编修尔茂", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "沁川先生尝乐饥，一生高视世不羁。", 
            "西崖古道蓬蒿齐，小亭昼闭春阴移。", 
            "我时徒步往见之，颜色渥丹霜鬓滋。", 
            "年近九十心胆奇，大书洒墨光淋漓。", 
            "短札细字如毫丝，方瞳炯如岩电垂。", 
            "仙者缥缈高莫追，浮丘洪崖世难知。", 
            "吾徒缩手归来时，赤松黄石吁可师。"
        ], 
        "title": "赠韩少室山人", 
        "type": "古风", 
        "yun": "支"
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "十有四年春，惟三月日吉。", 
            "枚卜择近臣，学士登密勿。", 
            "搢绅贺于朝，处士庆于室。", 
            "佥曰帝知人，吾等夙愿毕。", 
            "公无得志容，庭馆转萧瑟。", 
            "公诚王者佐，生平学稷契。", 
            "致君慕尧舜，自此见施设。", 
            "铜扉半夜开，沙堤带月出。", 
            "暮读书百篇，朝入语移日。", 
            "劳瘁咫尺地，欲使万国活。", 
            "时方事南征，戎马久未歇。", 
            "黎元尚疮痍，原野恐骚屑。", 
            "晴风卷旌旗，三农乍起垡。", 
            "况我仁义师，忍此田间物。", 
            "公为民请命，闻者感心骨。", 
            "数日政事堂，丝纶慰饥渴。", 
            "中朝相司马，姓字及走卒。", 
            "身当画凌烟，名其悬日月。", 
            "昔时同学人，翘首望回斡。"
        ], 
        "title": "赠孝感相公", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "阑珊夜雨鸡鸣号，关山梦回心魂劳。", 
            "我所怀思渺天末，凉风一起秋萧条。", 
            "美人昔赠《相逢篇》，吴绡三尺森琼瑶。", 
            "今晨晓窗坐展玩，我欲报之情郁陶。", 
            "忆昔相逢客京辇，城南华径纷招要。", 
            "酒酣惆怅秋灯红，羡我鬓发漆黑同。", 
            "即今倏忽别四载，头上己有霜枯蓬。", 
            "眼前诸子几人在，浮云沟水驰西东。", 
            "万事回头泪沾臆，人生朝露谁能必。", 
            "楚泽难招宋玉魂，缑山不返王乔舄。", 
            "二子歌词自绝尘，声华烂漫今何益。", 
            "男儿七尺良可哀，生存华屋终黄埃。", 
            "儒术用世行已矣，浮名寂寞何为哉！", 
            "不如放意游八极，扫除文字栖渊默。", 
            "未断尘情忆远人，茫茫江水分南北。"
        ], 
        "title": "施愚山见寄长歌和答", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "东山望南山，百里堕我前。", 
            "山亭横绝浮空翠，阑于缥缈临无地。", 
            "我来气与霜天高，风尘归后寒萧骚。", 
            "拂衣枕石每独往，垤蚁群笑沧溟鳌。", 
            "百事回头如旧否，一片青山落吾手。", 
            "倦客重寻冈上庐，童时旧种门前柳。", 
            "尽扫西风万古愁，且倾落日三杯酒。", 
            "君不见谢公高卧东山时，起为苍生已白首。", 
            "昔时丝竹转凄凉，美人黄土今安有？", 
            "百年我亦一东山，日夕樵歌动林薮。"
        ], 
        "title": "东山亭子放歌", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "分流水，流溅溅。", 
            "行人到此寂无语，别泪滴作分流泉。", 
            "我行南来几千里，多情送远北河水。", 
            "北河相送去茫茫，南河相迎客路长。", 
            "与君相别分流处，春草春花易断肠。"
        ], 
        "title": "分流水送人北归", 
        "type": "古风", 
        "yun": null
    }, 
    {
        "author": "陈廷敬", 
        "era": "清", 
        "subtype": null, 
        "text": [
            "江流近海迎朝暾，焦山苍苍当海门。", 
            "忆君焦山《古鼎篇》，势凌海日倾江源。", 
            "金山楼观特瑰丽，撞钟伐鼓风涛喧。", 
            "我行再过焦山下，海云堂中空梦魂。", 
            "兹山不到屡惆怅，怀惭竟践苏公言。", 
            "惟我与君亦如此，知祢不荐昔人耻。", 
            "只有思君日夜心，长江湛湛东流水。"
        ], 
        "title": "渡江见焦山有作怀林吉人", 
        "type": "古风", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鼎鼎朱门，满眼是、膨脝腹涨。", 
            "谁得似、心情半懒，风情微恙。", 
            "阿堵考君材最下，孔方阻尔书难上。", 
            "算人间、只有芰荷裳，堪相饷。", 
            "华不注，樵风漾。", 
            "辕固里，蚕娘唱。", 
            "使渐离和曲，杜康佐酿。", 
            "才子为官休亦好，弟应荷筱兄携杖。", 
            "记相人、原说使君非，痴肥状。"
        ], 
        "title": "满江红  闻阮亭罢官之信并寄西樵再叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "爆竹一声，吾庐外、千门烟涨。", 
            "喜今夜、新春残腊，田园无恙。", 
            "南国旧游稀眼底，西京遗事来心上。", 
            "记黏鸡、彩燕廿年前，拦街饷。", 
            "沧桑换，都抛漾。", 
            "头颅老，休歌唱。", 
            "且左烧红烛，右倾家酿。", 
            "郁垒欹斜头上帽，神荼脱落腰间杖。", 
            "笑人怜、桃偶偶怜人，同斯状。"
        ], 
        "title": "满江红 乙巳除夕立春仍用前韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "父念儿耶，珠泪迸、溪流同涨。", 
            "屈指算、四时作客，三秋抱恙。", 
            "山左未寻周栎下，广陵且觅王贻上。", 
            "乍榴花、时节载愁还，堪谁饷。", 
            "弱女嫁，罗衣漾。", 
            "诸弟隔，羁鸿唱。", 
            "又匆匆去买，高邮雪酿。", 
            "寒夜才归阳羡棹，灯前拟试金焦杖。", 
            "向泉台、泣数一年间，飘零状。"
        ], 
        "title": "满江红 乙巳除夕立春仍用前韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "二陆三张，曾轰饮、剑池春涨。", 
            "吾语女、千年花草，至今无恙。", 
            "柳絮微风胥渡口，梨花细雨皋桥上。", 
            "自别来、仆病负诸君，莼鲈饷。", 
            "伥伥甚，游丝漾。", 
            "芒芒极，雏莺唱。", 
            "渐欲寒欲暖，暗将梅酿。", 
            "我意巾车还跃马，君其挈榼兼扶杖。", 
            "待月明、饱玩万山巅，横斜状。"
        ], 
        "title": "满江红  将为邓尉看梅之行先寄吴中诸子叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "湘入潇波，极望处、楚天碧涨。", 
            "来领袖、五湖词赋，齐盟无恙。", 
            "萧帝宅荒葭菼外，昭君村在秭归上。", 
            "羡风骚、两地仗斯人，从天饷。", 
            "珠玉走，龙蛇漾。", 
            "白雪和，幽兰唱。", 
            "看江花狼籍，班香酝酿。", 
            "他日定为公子绣，此时敬撰先生杖。", 
            "谢君侯、未面已怜余，疏狂状。"
        ], 
        "title": "满江红  赠朱亦岩先生再叠前韵  先生楚人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阳羡书生，记年少、剧于健马。", 
            "公一顾、风鬃雾鬣，尽居其下。", 
            "两院黄骢佳子弟，三条红烛乔声价。", 
            "恰思量、已是廿年前，凄凉话。", 
            "铁笛叫，南徐夜。", 
            "玉山倒，西窗下。", 
            "且摴蒱六博，弹筝行炙。", 
            "被酒我思张子布，临江不见甘兴霸。", 
            "只春潮、溅雪白人头，堪悲咤。"
        ], 
        "title": "满江红  何明瑞先生筵上作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "快马健儿，记当日、先生自许。", 
            "谁信道、骅骝一蹶，长鸣忆主。", 
            "凄切新词杨柳月，悲凉杂剧梧桐雨。", 
            "更北平、回首暮云低，呼鹰处。", 
            "朝共市，难容与。", 
            "山共水，聊延伫。", 
            "且岑牟单绞，搔头箕踞。", 
            "千石硬弓千日酒，三条桦烛三挝鼓。", 
            "正男儿、失路述生平，踦闾语。"
        ], 
        "title": "满江红 题尤悔庵小影次韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天语琳琅，曾比汝、殿前之柳。", 
            "今老矣、漫云才子，居然聱叟。", 
            "三弄笛吹桓子野，双丸髻挽王昙首。", 
            "尽数来、作达昔人多，如君否。", 
            "脚有鬼，还叉手。", 
            "舌尚在，终开口。", 
            "肯车中闭置，学他新妇。", 
            "曲道士为盘内舞，铜将军侑花前酒。", 
            "对董龙、半醉语喃喃，何鸡狗。"
        ], 
        "title": "满江红 题尤悔庵小影次韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丝竹扬州，曾听汝、临川数种。", 
            "明月夜、黄粱一曲，绿醅千瓮。", 
            "枕里功名鸡鹿塞，刀头富贵麒麟冢。", 
            "只机房、唱罢酒都寒，梁尘动。", 
            "久已判，缘难共。", 
            "经几度，愁相送。", 
            "幸燕南赵北，金鞭双控。", 
            "万事关河人欲老，一生花月情偏重。", 
            "算两人、今日到邯郸，宁非梦。"
        ], 
        "title": "满江红  过邯郸道上吕仙祠示曼殊（曼殊工演邯郸梦剧）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漭漭河声，捩柁处、怒涛千尺。", 
            "绝壁下、鱼龙悲啸，水波欲立。", 
            "一派灰飞官渡火，五更霜洒中原血。", 
            "问成皋、京索事如何。", 
            "都陈迹。", 
            "虫牢外，风萧瑟。", 
            "廪延畔，沙堆积。", 
            "试中流骋望，百忧横集。", 
            "混混且拚流日夜，芒芒不辨天南北。", 
            "但望中、似见有人烟，陈桥驿。"
        ], 
        "title": "满江红  自封邱北岸渡河至汴梁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "坏堞崩沙，人说道、古夷门也。", 
            "我到日、一番凭吊，泪同铅泻。", 
            "流水空祠牛弄笛，斜阳废馆风吹瓦。", 
            "买道旁、浊酒酹先生，班荆话。", 
            "摄衣坐，神閒暇。", 
            "北向刭，魂悲咤。", 
            "行年七十矣，翁何求者。", 
            "四十斤椎真可用，三千食客都堪骂。", 
            "使非公、万骑压邯郸，城几下。"
        ], 
        "title": "满江红 汴京怀古十首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铅筑无成，不信道、英雄竟死。", 
            "犹有客、弃家破产，东求力士。", 
            "太息已看秦帝矣，悲歌只念韩亡耳。", 
            "道旁观、谁道祖龙耶，妄男子。", 
            "狙击处，悲风起。", 
            "大索罢，浮云逝。", 
            "叹事虽不就，波腾海沸。", 
            "嬴政关河空宿草，刘郎宫寝成荒垒。", 
            "只千年、还响子房椎，奸雄悸。"
        ], 
        "title": "满江红 汴京怀古十首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "汜水敖仓，是楚汉、提戈边界。", 
            "想昔日、名姬骏马，英雄梗概。", 
            "荥泽波痕寒叠雪，成皋山色愁凝黛。", 
            "叹从来、竖子易成名，今安在。", 
            "俎上肉，何无赖。", 
            "鸿门斗，真难耐。", 
            "算野花断镞，几更年代。", 
            "秦鹿讵为刘季死，楚猴甘受周苛卖。", 
            "笑纷纷、青史论都讹，因成败。"
        ], 
        "title": "满江红 汴京怀古十首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "太息韶华，想繁吹、凭空千尺。", 
            "其中贮、邯郸歌舞，燕齐技击。", 
            "宫女也行神峡雨，词人会赋名园雪。", 
            "羡天家、爱弟本轻华，通宾客。", 
            "梁狱具，宫车出。", 
            "汉诏下，高台坼。", 
            "叹山川依旧，绮罗非昔。", 
            "世事几番飞铁凤，人生转眼悲铜狄。", 
            "著轻衫、半醉落霜雕，弓弦砉。"
        ], 
        "title": "满江红 汴京怀古十首 其四", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "野渡盘涡，中牟界、涛翻浪走。", 
            "勒马看、残山剩水，一番回首。", 
            "斜日乱碑森怪猬，危冈怒石蹲奇兽。", 
            "笑中原、从古战场多，阴风吼。", 
            "炎刘鼎，嗟沦覆。", 
            "袁曹辈，工争斗。", 
            "看金戈塞马，喧豗驰骤。", 
            "浪打前朝黄叶尽，霜封断壁青苔厚。", 
            "又几行、雁影落沙洲，多于豆。"
        ], 
        "title": "满江红 汴京怀古十首 其五", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "宋室宣和，看艮岳、堆琼砌璐。", 
            "也费过、几番锤凿，两朝丹垩。", 
            "花石纲催朱太尉，宝津楼俯京东路。", 
            "晋铜驼、洛下笑人忙，曾回顾。", 
            "花千朵，雕阑护。", 
            "峰万状，长廊互。", 
            "使神搬鬼运，无朝无暮。", 
            "一自燕山亭去早，故宫有梦何由作。", 
            "叹此间、风物剧催人，成南渡。"
        ], 
        "title": "满江红 汴京怀古十首 其六", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曲水金塘，流不尽、汴京遗事。", 
            "记当日、昆明水战，都亭百戏。", 
            "相国寺前灯似昼，南薰门外天如水。", 
            "恰政和、天子赵官家，多才艺。", 
            "火仗转，星球坠。", 
            "水幄捲，云房蔽。", 
            "正扇分雉羽，桥排雁齿。", 
            "此夜只怜明月好，当时那晓金人至。", 
            "记居民、拂晓拨菰蒲，寻珠翠。"
        ], 
        "title": "满江红 汴京怀古十首 其七", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "北宋樊楼，缥缈见、彤窗绣柱。", 
            "有多少、州桥夜市，汴河游女。", 
            "一统京华饶节物，两班文武排箫鼓。", 
            "又堕钗、斗起流花风，飘红雨。", 
            "西务里，猩唇煮。", 
            "南瓦内，鸾笙语。", 
            "数新妆炫服，师师举举。", 
            "风月不须愁变换，江山到处堪歌舞。", 
            "恰西湖、甲第又连天，申王府。"
        ], 
        "title": "满江红 汴京怀古十首 其八", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古玉津园，斜阳照、满坡芦荻。", 
            "浑不见、铜街铁市，层楼列戟。", 
            "阴惨惨兮门自锁，冷清清地船谁摘。", 
            "缭垣边、觅个不愁人，如何得。", 
            "白玉沓，黄金槅。", 
            "园芳乐，楼青漆。", 
            "任凄风苦雨，笼窗动壁。", 
            "春去鸟啼樊重里，月明花落王根宅。", 
            "坏廊斜、石兽趁行人，行人嚇。"
        ], 
        "title": "满江红 汴京怀古十首 其九", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "汴水分藩，忆帝子、金床玉册。", 
            "人都羡、宪王才调，孝王俦匹。", 
            "椒殿丁年喧鼓吹，桂宫甲帐翻图籍。", 
            "唱诚斋、乐府夜深时，筝琶急。", 
            "蔡河涨，兰桡织。", 
            "雁池汎，龙舟疾。", 
            "记牡丹时节，排当宿直。", 
            "一夜黄河瓠子决，满城红袖梨花湿。", 
            "痛波飘、菰米入宫墙，沈云黑。"
        ], 
        "title": "满江红 汴京怀古十首 其十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄雀银鱼，羡秋后、拦街塞术。", 
            "属餍耳、神仙难学，底须炼术。", 
            "万事绊人园客茧，百年戏我狙公栗。", 
            "倚秋城、下瞰暮涛红，煎斜日。", 
            "风乍满，喧杉漆。", 
            "霜渐老，催机匹。", 
            "看雁排人字，玲珑几笔。", 
            "诗怕杀青刊复毁，鬓憎镊白芟逾密。", 
            "只酒悲、苦忆妇姑城，呼鹰出。"
        ], 
        "title": "满江红  写近况酬寄曹顾庵学士即用学士来韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒尽天寒，弹短铗、半生无术。", 
            "拟还向、广陵卖药，荷苓挑术。", 
            "秋雨好携邛竹杖，荒原莫管周人栗。", 
            "束残书、准趁半江晴，期来日。", 
            "蝙蝠暗，空如漆。", 
            "络纬叫，难成匹。", 
            "正篱摇书带，庭欹木笔。", 
            "计画总嗟吾辈拙，安排尽让天公密。", 
            "笑青毡、一夜羽毛生，飞而出。"
        ], 
        "title": "满江红 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "盗语主人，骊驹唱、留行无术。", 
            "堪叹息、井丛熠耀，臼荒松术。", 
            "冥阸关高驴龁荐，王官谷险猿偷栗。", 
            "算一年、作客纵归来，无多日。", 
            "何不贩，山中漆。", 
            "何不织，机头匹。", 
            "只年年怀刺，几时投笔。", 
            "胠箧愁看君笥俭，缄縢喜逊邻家密。", 
            "请先生、晨起检空箱，如何出。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画苑词场，数侪辈、君才横出。", 
            "论戈法、韭花虿尾，尽推遒密。", 
            "九殿争传鹦鹉赋，重瞳亲奖龙蛇笔。", 
            "更岐王、含笑看挥完，绫千匹。", 
            "熬不熟，仙家漆。", 
            "黏不住，天边日。", 
            "叹篱还采菊，里仍呼栗。", 
            "醉斫月中一片桂，闲收雨后三峰术。", 
            "尽清狂、舍此问成仙，无他术。"
        ], 
        "title": "满江红  赠史远公五十即用学士原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老尽诗人，吴与越、惟君杰出。", 
            "人都羡、家风华贵，文澜绮密。", 
            "三世金莲学士烛，一门银管湘东笔。", 
            "看来春、骏马蹴长楸，千千匹。", 
            "仆老矣，身空漆。", 
            "卿健者，怀吞日。", 
            "记酒行以往，玉温而栗。", 
            "学圃条丰君掇杏，砚田殖落余锄术。", 
            "拟蔗竿、变技学曹公，穿杨术。"
        ], 
        "title": "满江红  贺曹掌公秋捷仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "怪怪奇奇，咄咄甚、嘻嘻出出。", 
            "经过处、暹罗瘴恶，荷兰烟密。", 
            "鹤语定知何代事，麟经不省何人笔。", 
            "驾崩涛、九万里而来，鼋鼍匹。", 
            "海外海，光如漆。", 
            "国外国，天无日。", 
            "话僬侥龙伯，魂摇股栗。", 
            "善弈惯藏仙叟橘，能医却笑神农术。", 
            "更诵完、一卷咒人经，惊奇术。"
        ], 
        "title": "满江红  赠大西洋人鲁君仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轰隐家门，捉鼻免、问君何术。", 
            "适志耳、和烟种树，带云舂术。", 
            "杜老堂前邻扑枣，陶公酒后儿呼栗。", 
            "更风潭、夹宅月当门，消閒日。", 
            "诗酒外，谁胶漆。", 
            "猿鹤侣，吾俦匹。", 
            "任客誇裘马，人矜才笔。", 
            "书到成时松竟老，径当僻处萝偏密。", 
            "叩苔菲、半晌不逢人，琴声出。"
        ], 
        "title": "满江红  赠吴白涵回用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曾记中原，与数子、挥鞭竞出。", 
            "同凭吊、园空石尉，城荒李密。", 
            "夜卧戍楼风咽鼓，晨题败驿霜胶笔。", 
            "更月中、带雪上轘辕，奇无匹。", 
            "战场内，碑填漆。", 
            "丛祠外，灯摇日。", 
            "忆并鞍舞蔗，分筹赌栗。", 
            "往事铲来如削草，新愁制就同煎术。", 
            "算倩他、白日繫长绳，嗟无术。"
        ], 
        "title": "满江红  忆旧游寄金沙王弓铭张杜若徐岐雍史兼三诸子仍用学士来韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枯树衰杨，三叹息，物犹如此。", 
            "白眼看、尘埃野马，子虚亡是。", 
            "四壁岂无穷可送，九天只有愁难寄。", 
            "放狂歌、金铁一时鸣，吾衰矣。", 
            "拜特进，官承旨。", 
            "僮列鼎，奴衣紫。", 
            "更屏间窈窕，阶前阿唯。", 
            "若有人兮宁足慕，彼何为者殊堪耻。", 
            "曾几回、策马乐游原，荒烟耳。"
        ], 
        "title": "满江红 丹阳贺天山寄词二阕属和其韵 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "速垒糟邱，卿莫惜、垆边酒价。", 
            "能几日、秦关月小，汉宫花谢。", 
            "万里秋从西极到，千年泪向南楼洒。", 
            "妇人装、胡粉且搔头，无人者。", 
            "风刮烛，窗多罅。", 
            "雨淋壁，帘须下。", 
            "溷南邻北户，诗场歌社。", 
            "白昼蘧蘧身化蝶，青天梦梦程生马。", 
            "约练湖、鸦舅十分红，余来也。"
        ], 
        "title": "满江红 丹阳贺天山寄词二阕属和其韵 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水面弦生，郭索响、谁能遣此。", 
            "问白傅、浔阳江上，可曾如是。", 
            "天外雨随帆共落，洲边雁与船同寄。", 
            "人奴之、笞骂此生无，应足矣。", 
            "河蟹贱，肥而旨。", 
            "秋山暮，红兼紫。", 
            "但酒酣以后，呼牛亦唯。", 
            "铸铁竟成千古错，读书翻受群儿耻。", 
            "笑道旁、石马亦何为，风吹耳。"
        ], 
        "title": "满江红 舟次丹阳感怀二首仍用天山韵 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "且食蛤蜊，管婢价、何如奴价。", 
            "君不见、棠梨一树，昨开今谢。", 
            "形状何劳麟阁画，泪痕不上牛山洒。", 
            "愿他年、青史好为之，传来者。", 
            "月射隙，霜寻罅。", 
            "骑篷背，眠樯下。", 
            "笑长贫陈孺，肉难分社。", 
            "张祜宅荒碑窜鼠，吕蒙城阔帆如马。", 
            "问半生、何物误人欤，残编也。"
        ], 
        "title": "满江红 舟次丹阳感怀二首仍用天山韵 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "剩垒残崖，有多少、英雄经此。", 
            "也则为、风吹浪打，趱成如是。", 
            "北顾髻鬟晴欲笑，南朝君相生同寄。", 
            "叹齐梁、一片好江山，都非矣。", 
            "茶沸乳，帘泉旨。", 
            "枫绣瘿，酡颜紫。", 
            "倘鹤猿招我，欣然曰唯。", 
            "夔纵怜蚿何所益，信偏伍哙徒增耻。", 
            "踞篷舱、吹火骋雄谈，臧三耳。"
        ], 
        "title": "满江红 过京口复用前韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "瓜步船来，亟为问、淮南米价。", 
            "念欲索、陶胡奴米，何如诣谢。", 
            "肝胆尽从邻媪露，毫毛拚向沙场洒。", 
            "叹臣精、今日已销亡，谁容者。", 
            "栗半熟，经霜罅。", 
            "豚对舞，浮波下。", 
            "听寺钟隐隐，隔江莲社。", 
            "快意且骑隋苑鹤，失时休使瞿塘马。", 
            "怪一军、银铠海门来，潮头也。"
        ], 
        "title": "满江红 过京口复用前韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "磨镜来耶，怪范叔、一寒至此。", 
            "古所谓、吊丧借面，将毋同是。", 
            "十载江河淮泗客，一身南北东西寄。", 
            "问车中、闭置妇人乎，真穷矣。", 
            "村酿薄，寒加旨。", 
            "斜日淡，风添紫。", 
            "有舆驺拉饮，从而唯唯。", 
            "谒彼金张吾已过，厄于陈蔡谁之耻。", 
            "任儿童、拍手笑劳人，车生耳。"
        ], 
        "title": "满江红 渡江后车上作二首仍用前韵 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "亦复何伤，终不掩、文章光价。", 
            "曾抵突、不知屈宋，何论沈谢。", 
            "一曲楚声愁筑破，半生情泪如铅洒。", 
            "尽腹中、容得百千人，如卿者。", 
            "好觅个、西村罅。", 
            "竟须在、南山下。", 
            "结斩蛟射虎，疏狂之社。", 
            "梦里悲欢槐国蚁，世间得丧邻翁马。", 
            "语前驺、叱驭且从容，余归也。"
        ], 
        "title": "满江红 渡江后车上作二首仍用前韵 其二", 
        "type": "词", 
        "yun": null
    }, 
    {
        "author": "陈廷敬", 
        "era": "清", 
        "subtype": "七言绝句", 
        "text": [
            "摩诘遗诗画意闲，烟云粉本有无间。", 
            "风流一变添文采，小李将军著色山。"
        ], 
        "title": "题窦晼画晼 其一", 
        "type": "绝句", 
        "yun": "删"
    }, 
    {
        "author": "陈廷敬", 
        "era": "清", 
        "subtype": "七言绝句", 
        "text": [
            "春蚓秋蛇虿尾钩，家鸡野鹜岂同俦。", 
            "祇应落墨惊纨扇，画作桓家乌牸牛。"
        ], 
        "title": "题窦晼画晼 其二", 
        "type": "绝句", 
        "yun": "尤"
    }, 
    {
        "author": "陈廷敬", 
        "era": "清", 
        "subtype": "七言绝句", 
        "text": [
            "炊熟黄梁已是迟，海门归路几人知？", 
            "却怜朝市纷纷客，怕说卢生梦醒时。"
        ], 
        "title": "邯郸道上", 
        "type": "绝句", 
        "yun": "支"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "马上卢龙塞，鸿边菟耳山。", 
            "流云无定日，飞雨过重关。", 
            "古木生空翠，孤峰点细斑。", 
            "征途能暂息，绝顶一跻攀。"
        ], 
        "title": "菟耳山", 
        "type": "律诗", 
        "yun": "删"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "郁郁久居此，天涯又卜邻。", 
            "秋花今别汝，社燕并辞人。", 
            "岑寂长愁地，漂摇独去身。", 
            "偶因违咫尺，转益念交亲。"
        ], 
        "title": "移居怀林澹亭", 
        "type": "律诗", 
        "yun": "真"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "始得方舟稳，沧波转路迷。", 
            "涛声春昼外，寺影夕阳西。", 
            "杨柳横桥暗，桃花夹岸齐。", 
            "十年江海兴，与尔手同携。"
        ], 
        "title": "三月三日同杨松谷泛舟沁水", 
        "type": "律诗", 
        "yun": "齐"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "晋国强天下，秦关限域中。", 
            "兵车千乘合，血气万方同。", 
            "紫塞连天险，黄河划地雄。", 
            "虎狼休纵逸，父老愿从戎。"
        ], 
        "title": "晋国", 
        "type": "律诗", 
        "yun": "东"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "壁垒高楼壮，旌旗古镇尊。", 
            "塞风春不断，边日昼长昏。", 
            "悲角关楼动，孤城海气翻。", 
            "往来凭吊意，辞赋欲销魂。"
        ], 
        "title": "关楼", 
        "type": "律诗", 
        "yun": "元"
    }, 
    {
        "author": "陈廷敬", 
        "era": "清", 
        "subtype": "五言律诗", 
        "text": [
            "山阳笛里声，凄断催人去。", 
            "遥遥河上帆，渺渺烟中树。", 
            "回首蓬莱宫，高话沧洲趣。", 
            "何处君钓游，远道犹反顾。"
        ], 
        "title": "晚泊青县怀励文恪公", 
        "type": "律诗", 
        "yun": null
    }, 
    {
        "author": "陈廷敬", 
        "era": "清", 
        "subtype": "七言律诗", 
        "text": [
            "三伏向尽朱火藏，炎蒸未已愁中肠。", 
            "流萤入帘故宛转，明星照席何低昂。", 
            "琴书休夏年力异，药饵经时归兴长。", 
            "焉得清溪千尺水，与君濯足临沧浪。"
        ], 
        "title": "夏夜怀玉溪旧隐寄张灵璧四辅", 
        "type": "律诗", 
        "yun": "阳"
    }, 
    {
        "author": "陈廷敬", 
        "era": "清", 
        "subtype": "七言律诗", 
        "text": [
            "真见长安似弈棋，故山回首烂柯迟。", 
            "古松流水幽寻后，清簟疏帘对坐时。", 
            "旧垒沧桑初历乱，曙天星斗忽参差。", 
            "只应万事推枰外，夜雨秋灯话后期。"
        ], 
        "title": "张东山少司寇宅观弈", 
        "type": "律诗", 
        "yun": "支"
    }, 
    {
        "author": "陈廷敬", 
        "era": "清", 
        "subtype": "七言律诗", 
        "text": [
            "关南沧海浮天白，漠北连峰拔地青。", 
            "一片山河围鄣塞，几家烟火接边庭。", 
            "辽歌调苦风还断，芦酒愁多夜易醒。", 
            "却喜皇威临绝域，镇东门户不须扃。"
        ], 
        "title": "出关门百里宿沙河站", 
        "type": "律诗", 
        "yun": "青"
    }, 
    {
        "author": "陈廷敬", 
        "era": "清", 
        "subtype": "七言律诗", 
        "text": [
            "阁道云山仗外峰，朝回请急未从容。", 
            "再来父老看司马，此去乾坤有卧龙。", 
            "梦绕细旃闻夜雨，春回长乐远疏钟。", 
            "知公未稳江湖兴，民隐还须达九重。"
        ], 
        "title": "送少师卫公致政还曲沃", 
        "type": "律诗", 
        "yun": "冬"
    }, 
    {
        "author": "陈廷瑚", 
        "era": "清", 
        "subtype": "五言绝句", 
        "text": [
            "思君惊妾梦，梦觉妾孤眠。", 
            "孰惹思君意，哀鸣雁避弦。"
        ], 
        "title": "塞妇吟", 
        "type": "绝句", 
        "yun": "先"
    }, 
    {
        "author": "陈廷瑚", 
        "era": "清", 
        "subtype": "五言绝句", 
        "text": [
            "忽睹银钩挂，窗前花影新。", 
            "欲留难久住，妒杀画眉人。"
        ], 
        "title": "新月", 
        "type": "绝句", 
        "yun": "真"
    }, 
    {
        "author": "陈廷瑚", 
        "era": "清", 
        "subtype": "五言绝句", 
        "text": [
            "别去才三夕，重逢更可人。", 
            "嫦娥临玉镜，照下晚妆新。"
        ], 
        "title": "新月", 
        "type": "绝句", 
        "yun": "真"
    }, 
    {
        "author": "陈廷瑚", 
        "era": "清", 
        "subtype": "七言绝句", 
        "text": [
            "夕阳西下去悠悠，极目岚光一色秋。", 
            "彷佛描成新画本，苍茫紫翠挂楼头。"
        ], 
        "title": "翠屏夕照", 
        "type": "绝句", 
        "yun": "尤"
    }, 
    {
        "author": "陈廷瑚", 
        "era": "清", 
        "subtype": "七言绝句", 
        "text": [
            "一鉴清光混碧空，澄波上下日摇红。", 
            "柳堤远近渔庄隐，无数鱼罾挂晚风。"
        ], 
        "title": "鲫鱼潭", 
        "type": "绝句", 
        "yun": "东"
    }, 
    {
        "author": "陈廷瑚", 
        "era": "清", 
        "subtype": "五言律诗", 
        "text": [
            "泮水澄如镜，荷花郁满池。", 
            "飘香薰俎豆，耀彩映兰芝。", 
            "爽籁舒红萼，清流泛绿姿。", 
            "淑陶君子品，景仰溯洄之。"
        ], 
        "title": "泮池荷香", 
        "type": "律诗", 
        "yun": "支"
    }, 
    {
        "author": "陈廷瑚", 
        "era": "清", 
        "subtype": "七言律诗", 
        "text": [
            "山庄数里近城南，耸翠层峦古佛庵。", 
            "路绕沙堤湾六六，烟开竹径曲三三。", 
            "疏钟破晓清声出，老树横空翠色参。", 
            "涤尽尘氛频习静，法门宗旨证瞿昙。"
        ], 
        "title": "竹溪寺", 
        "type": "律诗", 
        "yun": "覃"
    }, 
    {
        "author": "陈廷瑜", 
        "era": "清", 
        "subtype": "七言绝句", 
        "text": [
            "天高秋回雁初飞，预佩萸囊上翠微。", 
            "落帽更寻明日约，追随直待月明归。"
        ], 
        "title": "重阳前一日随家大人游浯溪", 
        "type": "绝句", 
        "yun": "微"
    }, 
    {
        "author": "陈廷瑜", 
        "era": "清", 
        "subtype": "五言律诗", 
        "text": [
            "苍莽海天秋，孤城兀自留。", 
            "乱舂鲲屿浪，独镇鹿门洲。", 
            "渡皆三篙水，潮平一叶舟。", 
            "数声清角起，人在枕江楼。"
        ], 
        "title": "红毛城", 
        "type": "律诗", 
        "yun": "尤"
    }, 
    {
        "author": "陈廷瑜", 
        "era": "清", 
        "subtype": "五言律诗", 
        "text": [
            "古寺缘城近，魁山外一峰。", 
            "路回青叠叠，门隐翠重重。", 
            "竹雨喧秋叶，溪烟冷暮钟。", 
            "阇黎饶种秫，幽杵乱声舂。"
        ], 
        "title": "竹溪寺", 
        "type": "律诗", 
        "yun": "冬"
    }, 
    {
        "author": "陈廷黻", 
        "era": "清", 
        "subtype": "五言排律", 
        "text": [
            "明府敬爱客，选胜开琼筵。", 
            "酾酒漉桑落，盘列河鱼鲜。", 
            "朱华夹绮席，绿茵铺茸毡。", 
            "爱此园林景，长日堪流连。", 
            "座客尽时彦，才藻纷联翩。", 
            "陶侃勤运甓，尤称当世贤。"
        ], 
        "title": "李问樵明府招同陶子方前辈孔培生太守暨杨心裁姚仲容两大令饮城南曹氏园 其二", 
        "type": "排律", 
        "yun": "先"
    }, 
    {
        "author": "陈廷黻", 
        "era": "清", 
        "subtype": "五言律诗", 
        "text": [
            "向晚山阴道，扁舟一棹横。", 
            "归云栖树在，明月逐波生。", 
            "何以景芳躅，因之寄远情。", 
            "瀰瀰江上水，千载有余清。"
        ], 
        "title": "钱清道中", 
        "type": "律诗", 
        "yun": "庚"
    }, 
    {
        "author": "陈廷黻", 
        "era": "清", 
        "subtype": "七言律诗", 
        "text": [
            "相逢且漫讯频频，多恐容颜审未真。", 
            "乱后余生犹剩我，尊前朋辈更何人。", 
            "传家尚有青毡在，历劫惟添白发新。", 
            "对坐残镫无一语，不堪泪落已盈巾。"
        ], 
        "title": "次韵毛溪芷别后见赠", 
        "type": "律诗", 
        "yun": "真"
    }, 
    {
        "author": "陈廷黻", 
        "era": "清", 
        "subtype": "七言律诗", 
        "text": [
            "鲇鱼依旧上竿来，谁许沧溟跋浪开。", 
            "已判沈沙埋折戟，那能余沥乞分杯。", 
            "楚囚空洒新亭泪，栎社终非大厦才。", 
            "径欲拂衣从贺老，鉴湖一碧净无埃。"
        ], 
        "title": "爱伯赠诗有国事艰难正乏才句重感其意叠韵志愧", 
        "type": "律诗", 
        "yun": "灰"
    }, 
    {
        "author": "陈廷黻", 
        "era": "清", 
        "subtype": "七言律诗", 
        "text": [
            "兰苕翡翠斗新鲜，酒后新诗写满笺。", 
            "竹屋一镫人扰扰，梅窗半月夜娟娟。", 
            "我曹狂饮能千古，此夕清谈足百年。", 
            "莫被市人知此态，买丝恐作画图传。"
        ], 
        "title": "次韵和云门同介唐酒后过敦夫寓斋", 
        "type": "律诗", 
        "yun": "先"
    }, 
    {
        "author": "陈式金", 
        "era": "清", 
        "subtype": null, 
        "text": [
            "汝南嗜古如嗜醇，独吟鹄立旁无人。", 
            "读书馀暇罗瑰珍，寂寞性爱山水滨。", 
            "延令敦厚与德邻，座客常盈满室春。", 
            "云山淡荡无比伦，绝萟能传阿堵神。", 
            "会稽续学性訚訚，籀篆颜行抱朴真。", 
            "十载研经志未伸，前湖居士中表姻。", 
            "画趣诗情无点尘，皎皎明月疑前身。", 
            "余惭攀嵇徒效颦，六法茫昧愁荆榛。", 
            "箧中徒宝墨嶙峋，终日灌园负良辰。", 
            "棐几明窗百物陈，岂徒供我耳目新。", 
            "盍簪有庆时相亲，金石同固磨不磷，息坏盟在贵葆真。"
        ], 
        "title": "金石聊盟图", 
        "type": "古风", 
        "yun": "真"
    }, 
    {
        "author": "陈式金", 
        "era": "清", 
        "subtype": null, 
        "text": [
            "悠悠感卒岁，寸心胡必悲。", 
            "不如歌慷慨，庶是达者思。", 
            "光阴每困人，顺受便非痴。", 
            "米盐虽琐杂，中馈可付之。", 
            "千金非易致，毋恨非其时。", 
            "意气既当重，何劳感所知。", 
            "鲍叔世或有，钟子乌可期。", 
            "避债筑台辈，那解送穷诗。"
        ], 
        "title": "步蓬莱逸史除夕投句韵", 
        "type": "古风", 
        "yun": "支"
    }, 
    {
        "author": "陈式金", 
        "era": "清", 
        "subtype": null, 
        "text": [
            "筑园须筑山，山深气苍雅。", 
            "移划郭外峰，斑驳色如赭。", 
            "聊效愚公愚，丘壑凭腹写。", 
            "崭严状起伏，崒嵂出高厦。", 
            "累累千百族，冀得烟云惹。", 
            "初为颇多趣，既则终嫌假。", 
            "心毁心誉时，屡改屡取舍。", 
            "洞壑乏玲珑，焉能恣游冶。", 
            "树石偶遣兴，涉趣随高下。", 
            "我园惟我适，毋索同心者。"
        ], 
        "title": "假山", 
        "type": "古风", 
        "yun": "马"
    }, 
    {
        "author": "陈式金", 
        "era": "清", 
        "subtype": null, 
        "text": [
            "人性要同顺杞柳，曲折随人陋株守。", 
            "吾曹戏墨亦韵事，廿载优游得心手。", 
            "玩物丧志审所玩，以诗易画良可偶。", 
            "出奴入主互憎嫌，面誉背诋不我厚。", 
            "杜渐防微岂此律，燃犀太迫君知否。", 
            "博弈犹贤鲁论云，好尚终当别妍丑。", 
            "欧苏好画非偏嗜，六籍同功前哲有。"
        ], 
        "title": "吴甥梦徵以诗索画时有投句戒之者戏次其韵", 
        "type": "古风", 
        "yun": "有"
    }, 
    {
        "author": "陈式金", 
        "era": "清", 
        "subtype": null, 
        "text": [
            "萟苑纷纷斗画工，模山范水声摩空。", 
            "包山劲点雨打篷，子畏丽彩辉丹枫。", 
            "金粉相誇智日聪，浑沦元气鲜发蒙。", 
            "日晖桥畔雁宕翁，毫端飒飒若有风。", 
            "精专三绝天籁通，性情淡荡谦以冲。", 
            "爱向江头听宾鸿，余曾立雪请个中。", 
            "指授津津论不穷，眼光激电辨异同。", 
            "自娱录物皆折衷，卧游倏忽归华嵩。", 
            "展斯绝笔心忡忡，锦囊什袭保始终，告我后来知所崇。"
        ], 
        "title": "题雁宕外史遗墨", 
        "type": "古风", 
        "yun": "东"
    }, 
    {
        "author": "陈式金", 
        "era": "清", 
        "subtype": null, 
        "text": [
            "园居最宜雨，而又兼宜雪。", 
            "天晴匪不佳，雨雪更清绝。", 
            "及至雨雪时，日涉防屐折。", 
            "因兹筑东廊，四隅通曲折。", 
            "傍柳作小亭，聊补墙边凸。", 
            "地曲径藉深，景增四时别。", 
            "亭小却宜春，廊长蔽伏热。", 
            "主人固色喜，游者皆怡悦。", 
            "行乐须及时，光阴去如瞥。"
        ], 
        "title": "重整适园", 
        "type": "古风", 
        "yun": "屑"
    }, 
    {
        "author": "陈式金", 
        "era": "清", 
        "subtype": null, 
        "text": [
            "莳荷越三载，花叶纷披张。", 
            "含风千菡萏，净缘敞幽堂。", 
            "新苞骄盈盈，亭亭立低昂。", 
            "大萼态楚楚，绰约生暗香。", 
            "诗人觅句来，引兴步曲廊。", 
            "爱此冰雪姿，旦暮探芬芳。", 
            "幽香凝素质，淩波绕回塘。", 
            "红艳争烂霞，仿佛斗新妆。", 
            "今余病初愈，儗命治杯觞。", 
            "治觞将如何，藉以润诗肠。", 
            "讵料连朝雨，曲池惊望洋。", 
            "朱颜并玉肤，尽入淤泥乡。", 
            "渌水葬西施，深为花惋伤。", 
            "火急呼童奴，挽水万斛量。", 
            "如救彼溺者，冀返香魂光。", 
            "香魂刚欲转，一夜又沱滂。", 
            "低郊入泽国，农夫皆徬徨。", 
            "花没尚可惜，秧没匪寻常。", 
            "天公幸见怜，阴雾旋敛藏。", 
            "良因兵困人，免灾作岁穰。", 
            "无穷戚戚心，乐意得少扬。", 
            "及时且行乐，相与罗酒浆。", 
            "回视碧田田，花叶旋飘飏。", 
            "当窗如解语，花与人同康。"
        ], 
        "title": "园荷", 
        "type": "古风", 
        "yun": "阳"
    }, 
    {
        "author": "陈式金", 
        "era": "清", 
        "subtype": null, 
        "text": [
            "秋夜不成寐，秋虫声唧唧。", 
            "伏枕有所思，世情不可悉。", 
            "华堂好崇朴，托言性坦率。", 
            "环堵嗜绮丽，外炫中欠实。", 
            "读书谈商贾，按鍊自谓密。", 
            "颛蒙喜诗文，旁人指其失。", 
            "偏受而用短，得丧均难一。", 
            "当局孰解非，静观多诌札。", 
            "贤者贵当务，正途守其术。", 
            "中道每不趋，鞭迫辄横逸。", 
            "在此既未能，在彼胡穷诘。", 
            "从来尔我间，弊端同一律。"
        ], 
        "title": "偶作", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "圣世德尚宽，民风日流伪。", 
            "忘兹浩荡泽，群酣转沈醉。", 
            "烟氛炽枭獍，狡猾方得志。", 
            "召此飞蝗灾，蔽天势猛鸷。", 
            "众心何皇皇，横翅益骄肆。", 
            "灾异由人心，诚能格物类。", 
            "方寸苟一正，自足致祯瑞。", 
            "所欲各反躬，物不为我累。", 
            "忧患藉练性，问津良可试。", 
            "善策人谁道，拈笔空嘘嚱。"
        ], 
        "title": "丙辰初秋有感", 
        "type": "古风", 
        "yun": "寘"
    }, 
    {
        "author": "陈式金", 
        "era": "清", 
        "subtype": null, 
        "text": [
            "夏初偶泛金阊棹，两岸云山看缥渺。", 
            "缥渺云峰掩映姿，秀色可餐系我思。", 
            "山边结屋吴江彦，礼恽斋中云万变。", 
            "拙政园亭卅九图，引人入胜增人羡。", 
            "来朝打浆访诗僧，五百梅花香暗凝。", 
            "廿载缘悭曾未面，归舟怅惘月初升。", 
            "再棹虞山访良友，园开画隐周旋久，主人好客频呼酒。", 
            "登山先仰藏经薮，楼外三峰更翘首。", 
            "石壁层层劈剑门，沸水流珠四霏走。", 
            "破山寺前扪古碑，碧水环流松绕池，千顷苍茫云过迟。", 
            "出山小契耕烟祠，心香一瓣尊吾师。", 
            "石梅溪畔还夜饮，小亭映水流萤随。", 
            "燕园诗隐骚坛著，想见当年八斗誉。", 
            "不是名居第一流，而今恐入云深处。", 
            "赵侯两园次第游，依山负郭地各幽。", 
            "山中竹径新修构，倚笛排空百尺楼。", 
            "息园更共观乔木，清池路曲如幽谷。", 
            "阴阴密翳雨疑飞，野烟凝霭连深竹。", 
            "清游未罢又归舟，回首篷窗犹顾复。", 
            "人生行乐贵及时，何辞蜡屐相驰逐。", 
            "一条带水接吾乡，儗欲移家住山麓。"
        ], 
        "title": "由金阊至虞山归舟纪事", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "閒人无事娱心目，书画搜罗廿载足。", 
            "模山范水抱幽独，嗜好欲除情转笃。", 
            "有客闻风千里来，索观秘笈宵分读。", 
            "武彝巨卷抵兼金，白云粉本珍荆玉。", 
            "狂呼大笑称眼福，假我咏题墨缘续。", 
            "尔无我诈我无猜，画肯借人期免俗。", 
            "岂知久假似荆州，季布谁真能一诺。", 
            "兰亭旧遭萧翼赚，闭门谢客今膺服。", 
            "过眼烟云达者言，吾非达者怨中蓄。", 
            "赵璧终图返自秦，望眼将穿何日复。", 
            "至宝由来不示人，缇袭从今深韫椟。", 
            "云山无恙倘归来，独寐寤言矢弗告。"
        ], 
        "title": "丁巳暮冬十有三日，何子贞星使、朱筱沤观察来园，假去石涛卷白云册，杳如黄鹤，诗以述怀", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "人生贵知足，知足可免辱。", 
            "世故多变幻，寻思徒碌碌。", 
            "我有三亩园，窗前万层绿。", 
            "花开听客来，恶客折花秃。", 
            "书画盈几案，灿燃森寒玉。", 
            "豪客托题咏，假去何时复。", 
            "遣兴好涂抹，奇峰常一缩。", 
            "随意应人徵，无端遭谤毒。", 
            "兵荒交困至，岂忍见飞镞。", 
            "略一为之力，伧父群侧目。", 
            "或讥余避客，客至只看竹。", 
            "高轩或不辞，又哂集华毂。", 
            "动辄受人咎，世事真闪倏。", 
            "心直易见尤，心曲增蜷局。", 
            "咄哉尔毋痴，反躬当检束。", 
            "毁誉不可辨，流俗任反覆。", 
            "息嚣时闭户，交游谢徵逐。", 
            "同志莫生疑，聊尔好幽独。", 
            "适性夫何求，优游惟独乐。", 
            "独乐乐难支，有时生感触。"
        ], 
        "title": "园居有感", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "烽烟又北扰，忧心日悄悄。", 
            "篱菊虽丛开，怊怅幽思少。", 
            "昨夜灯花繁，入梦烟云绕。", 
            "清晨一函投，全璧竟归赵。", 
            "封缄正花朝，开缄及秋杪。", 
            "谁与殷洪乔，浮沈寄书杳。", 
            "故物故情重，新题新月皦。", 
            "并惠尺素书，温意露言表。", 
            "逆诈到君子，毋乃所见小。", 
            "前诗属费辞，不休徒自嬲。", 
            "释忧一欢醉，醉眠情未了。", 
            "更取百回看，不觉扶桑晓。"
        ], 
        "title": "何朱二公假去卷册，忽尔来归，喜而作此", 
        "type": "古风", 
        "yun": "筱"
    }, 
    {
        "author": "陈式金", 
        "era": "清", 
        "subtype": null, 
        "text": [
            "平生爱与烟霞亲，烟霞蕴酿思古人。", 
            "写字吟诗藉游息，淡泊生涯难告客。", 
            "学书曾学急就章，墨池狼藉难飞翔。", 
            "去书学画日把笔，青山为障云为乡。", 
            "星轺忽至意何厚，谊深累世通家友。", 
            "陋余小子惟灌园，种得黄花佐尊酒。", 
            "屏驺屡过许相偕，不事华轩事笋鞋。", 
            "入林把臂忘形迹，读画评书过小斋。", 
            "图书品别承幽赏，过誉珊瑚收铁网。", 
            "自娱偶录劝深刊，窃愧繁言杂芜莽。", 
            "天籁画阁金风亭，适园敢望前人型。", 
            "二难四美幸兼并，吾曹岂在一顾荣。", 
            "文字之钦心醉铭，青莲仙心杂仙笔，米老画船誉过情。", 
            "重增公案添画债，恨乏新图送远行。", 
            "烟霞无俚翻为累，何日云山始制成。"
        ], 
        "title": "送李小湖廷尉请假归江右，即用所赠诗韵", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "中年爱书画，益我难纷陈。", 
            "谁谓雕虫技，能写天地真。", 
            "闭户到万里，何必舟与轮。", 
            "平生好山水，登涉劳精神。", 
            "读书苦歰口，有如姜桂辛。", 
            "掩卷易茫然，何处问前津。", 
            "同志不易得，离合有前因。", 
            "金尽交自疏，直言易忤人。", 
            "无如绘画妙，披之满室春。", 
            "心体得畅适，早晚常相亲。", 
            "随笔得奇境，入座耳目新。", 
            "再拜书与画，真比席上珍。"
        ], 
        "title": "赞画", 
        "type": "古风", 
        "yun": "真"
    }, 
    {
        "author": "陈式金", 
        "era": "清", 
        "subtype": null, 
        "text": [
            "华生早世良可惜，自来不寿皆寂寂。", 
            "少妇侍疾辛勤历，力尽服毒乘人隙。", 
            "默然不语僵床侧，一日双棺动人魄。", 
            "堂前有姒承欢色，膝下无儿手易撇。", 
            "剔目割耳事非逆，二尸同穴明心迹。", 
            "应死即死无娇饰，未亡先亡真令德。", 
            "古来不辱有所迫，今见从容性命革。", 
            "亲朋哀辞多惨戚，伤哉目见尤难释。", 
            "君家节孝本赫奕，廿龄夫妇贞石勒。"
        ], 
        "title": "华少蓉表侄病革，张孺人服毒先片刻卒。伤哉！作诗哀之", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "吾家蓄真迹，至宝千百计。", 
            "藉作烟云观，自娱期勿替。", 
            "谁料风尘生，角声遍吴地。", 
            "食肉鄙者多，吾侪孰为庇。", 
            "因念悬堂轴，性命倚难弃。", 
            "旁人为我谋，捆载速远递。", 
            "家庄有凤凰，强半与藏置。", 
            "一夕忽通神，迥作流水逝。", 
            "神物难久常，久常自生弊。", 
            "素书绝嗜欲，谓所以除累。", 
            "盛乃衰之源，春芳秋自悴。", 
            "熊祥宝玉杯，转转牢狱繫。", 
            "娄东翠华居，翰墨曾为厉。", 
            "何况值乱世，长物非所利。", 
            "早愿奏凯歌，故剑得合契。", 
            "早愿归故乡，旧物得更睨。", 
            "人获与我获，取舍听其意。", 
            "作歌聊自解，无用生怨怼。"
        ], 
        "title": "家藏书画乱后云散", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "安期顿惊元旦死，妇戕其夫古无是。", 
            "贺节今年好语无，机兆祸先暗有使。", 
            "时过无何戒渐忘，悠悠举国谁预防。", 
            "横空贼至夜呼急，掩甲曳兵争出亡。", 
            "官不爱民民失庇，上下相乖多退避。", 
            "仁为父母虐为雠，保卫同心安可致。", 
            "万匪猖狂拥似蜂，杀人无数迫人从。", 
            "掘地坏垣万物毁，驰驱江上若当冲。", 
            "东乡义起乡团锐，日日当锋争奋励。", 
            "勇跃先登不顾身，直入南城坠诡计。", 
            "赤日当空汗雨挥，鼓衰力尽不成围。", 
            "天兵空望隔霄汉，民力日疲方寸乱。", 
            "先人陇上松楸无，茫茫四顾肠如断。", 
            "长物无多易束装，不嫌避地寄他乡。", 
            "扬帆挈眷过如海，栖息茅堂意黯伤。"
        ], 
        "title": "六月十日渡江寄居海门太平港", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "萧萧芦荻鸣蛩急，蓬壁茅堂患卑湿。", 
            "烽烟远映江水寒，搔首苍茫百端集。", 
            "寻思往事总成空，行坐难安是处同。", 
            "偶逢相识意差慰，备述乡里心忡忡。", 
            "邻居三友称三子，力尽一朝同一死。", 
            "谢郎巷战志何坚，苏髯守贞称介士。", 
            "朱君骂贼万夫前，王丈出郭非其愆。", 
            "吾宗兄侄亦相继，数尽亲朋涕泪涟。", 
            "承平善恶无枉法，乱离玉石皆入劫。", 
            "毕生守礼未展眉，一死当成千载业。", 
            "阊阎在在燹成灰，路径梗塞尸为堆。", 
            "狡獍狂掉甫离邑，飞鼠𪘪齴又为灾。", 
            "仁者忽夭暴者利，强者攘前弱者悴。", 
            "太空不语意有在，昧者难知天理邃。"
        ], 
        "title": "闻江邑乱信有感", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "家居易画以诗时，峰峦屼𡾐如云起。", 
            "迩来流寓境非昔，笔燥墨枯而已矣。", 
            "蜗庐容膝频砚耕，须臾兴发墨汁倾。", 
            "天涯橐笔客中事，处困端合谋其生。", 
            "笔格刊粘了无益，初入窘乡孰护惜。", 
            "傅羽难为汗漫游，首途谁与荆榛辟。", 
            "兵荒交迫非等常，袖手徬徨思旧乡。", 
            "半生多嗜铸大错，何似菜根滋味长。"
        ], 
        "title": "客感", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "江头最幽胜，静坐意自超。", 
            "何必陟危岑，爱此早暮潮。"
        ], 
        "title": "题画二首 其一", 
        "type": "绝句", 
        "yun": "萧"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "携琴藉山阿，弹罢复扬歌。", 
            "夜深仍静坐，此地月明多。"
        ], 
        "title": "题画二首 其二", 
        "type": "绝句", 
        "yun": "歌"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "崎岖乳山里，行倦枕石眠。", 
            "归途浑忘却，坐对夕阳烟。"
        ], 
        "title": "题画", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "临流乐涧曲，登山玩云幻。", 
            "胜赏随处有，怡情无少间。"
        ], 
        "title": "题画二首 其一", 
        "type": "绝句", 
        "yun": "谏"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "城市久裹足，吟行梅花林。", 
            "生性嗜烟霞，静者本无心。"
        ], 
        "title": "题画二首 其二", 
        "type": "绝句", 
        "yun": "侵"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "荡舟万顷湖，烟景渺菰蒲。", 
            "贪看情不厌，心与白云俱。"
        ], 
        "title": "题画", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "偶写富春江，涛声涌怒泷。", 
            "苇汀双白鹭，掠影过篷窗。"
        ], 
        "title": "题画七首 其一", 
        "type": "绝句", 
        "yun": "江"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "雨后散流霞，云凝山半遮。", 
            "幽人无别事，独坐数归鸦。"
        ], 
        "title": "题画七首 其二", 
        "type": "绝句", 
        "yun": "麻"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "心醉暮天云，离奇思不群。", 
            "迟他明月出，山色已微醺。"
        ], 
        "title": "题画七首 其三", 
        "type": "绝句", 
        "yun": "文"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "倦棹载书归，江帆带夕晖。", 
            "山人无别事，排日白云围。"
        ], 
        "title": "题画七首 其四", 
        "type": "绝句", 
        "yun": "微"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "杖策登高嵩，烟霞万里空。", 
            "澄心纵遐眺，不觉月升东。"
        ], 
        "title": "题画七首 其五", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "风景爱江滨，徘徊不值人。", 
            "寂寥满天地，耳目一回新。"
        ], 
        "title": "题画七首 其六", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "援琴对飞瀑，相和声淙淙。", 
            "抱得出尘想，不知秋又冬。"
        ], 
        "title": "题画七首 其七", 
        "type": "绝句", 
        "yun": "冬"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "日日白云乡，拈毫岁月忙。", 
            "古人难梦见，惭愧说倪黄。"
        ], 
        "title": "作画题句十首 其一", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "世事浮云薄，閒来一钓竿。", 
            "心閒身自适，烟水万重宽。"
        ], 
        "title": "作画题句十首 其二", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "山童负素琴，随地写幽心。", 
            "弹罢兴未减，吟怀在远岑。"
        ], 
        "title": "作画题句十首 其三", 
        "type": "绝句", 
        "yun": "侵"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "负笈入深谷，爱此牵萝屋。", 
            "持卷发长吟，江声助朗读。"
        ], 
        "title": "作画题句十首 其四", 
        "type": "绝句", 
        "yun": "屋"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "携筇上乱山，日暮迟迟还。", 
            "地僻寻诗夥，归来对月删。"
        ], 
        "title": "作画题句十首 其五", 
        "type": "绝句", 
        "yun": "删"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "山径入修竹，高冠敞野服。", 
            "脾睨行翠微，云泉快耳目。"
        ], 
        "title": "作画题句十首 其六", 
        "type": "绝句", 
        "yun": "屋"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "日拈一枝笔，时得而时失。", 
            "寄语画者流，谨慎毋横逸。"
        ], 
        "title": "作画题句十首 其七", 
        "type": "绝句", 
        "yun": "质"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "高树暮烟横，飞花照眼明。", 
            "四围围锦锈，画趣杂诗情。"
        ], 
        "title": "作画题句十首 其八", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "佳诗有画姿，我画愧无诗。", 
            "有诗方有兴，非是故稽迟。"
        ], 
        "title": "作画题句十首 其九", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "偶画忘工拙，佳诗任细敲。", 
            "莫将诗誉我，过誉转疑嘲。"
        ], 
        "title": "作画题句十首 其十", 
        "type": "绝句", 
        "yun": "肴"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "顶易秃中书，力若遇强敌。", 
            "迅扫一回过，宛如斗瓦砾。"
        ], 
        "title": "画粗箑三首 其一", 
        "type": "绝句", 
        "yun": "锡"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "毫乾俄化煤，笔湿易成滓。", 
            "不是锥画沙，粗绝犹锯齿。"
        ], 
        "title": "画粗箑三首 其二", 
        "type": "绝句", 
        "yun": "纸"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "下笔笔端响，往还力倍驱。", 
            "此翻经险峻，蜀道亦平途。"
        ], 
        "title": "画粗箑三首 其三", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "烽熄叹鸿濛，苍茫太古风。", 
            "偶涂荒野景，榛荟满山中。"
        ], 
        "title": "题画二首 其一", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "五言绝句", 
        "text": [
            "沈霾烟不散，风过雨难收。", 
            "何日开晴霁，消除万斛愁。"
        ], 
        "title": "题画二首 其二", 
        "type": "绝句", 
        "yun": "尤"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "龙眠图画孝经真，萟苑流传拱斗辰。", 
            "镌石鸿堂称二妙，神超诣绝照千春。"
        ], 
        "title": "家藏旧画效前人论画绝句各系一诗 其一", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "传灯事迹备描摹，貌悴神腴气韵殊。", 
            "可惜佛头遭点污，遂教沦落一潭珠。"
        ], 
        "title": "家藏旧画效前人论画绝句各系一诗 其二", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "宋僧容藉宋僧传，独坐扁舟七百年。", 
            "蔬笋味除开士气，春蚕吐茧笔丝联。"
        ], 
        "title": "家藏旧画效前人论画绝句各系一诗 其三", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "丹青本色见才难，妇孺当前尽解看。", 
            "写得村家真相出，能令语笑跃毫端。"
        ], 
        "title": "家藏旧画效前人论画绝句各系一诗 其四", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "小李将军揭钵图，贺家旧宝此明珠。", 
            "毫芒尽相穷工巧，直溯源头赵宋摹。"
        ], 
        "title": "家藏旧画效前人论画绝句各系一诗 其五", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "王孙春草太音希，象外求珍会意微。", 
            "寿石冀传真面目，百千身化是耶非。"
        ], 
        "title": "家藏旧画效前人论画绝句各系一诗 其六", 
        "type": "绝句", 
        "yun": "微"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "裹针绵里自精神，审到微芒室满春。", 
            "我取笔情能入妙，无须證引是何人。"
        ], 
        "title": "家藏旧画效前人论画绝句各系一诗 其七", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "细入毫芒意欲翩，日中谛审笔如烟。", 
            "除将工整消浮躁，入妙何妨色太妍。"
        ], 
        "title": "家藏旧画效前人论画绝句各系一诗 其八", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "繁枝疏影碧云宽，点玉攒珠正侧安。", 
            "后世乱涂终是弊，清姿难向画图看。"
        ], 
        "title": "家藏旧画效前人论画绝句各系一诗 其九", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "神仙翰墨世间珍，飘渺高空气浑沦。", 
            "一片清光笼楮墨，教人恍若对阳春。"
        ], 
        "title": "家藏旧画效前人论画绝句各系一诗 其十", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "纷披老笔叱拨驹，魄力真与扛鼎俱。", 
            "后贤莫议气粗率，墨痕谁得粗中腴。"
        ], 
        "title": "家藏旧画效前人论画绝句各系一诗 其十一", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "剑气珠光化浑融，北宗真派与南同。", 
            "周圭折角锋棱洗，省识文人笔札工。"
        ], 
        "title": "家藏旧画效前人论画绝句各系一诗 其十二", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "冲淡胸襟静细工，峰平坡浅意无穷。", 
            "精微不作离奇想，一片清光露碧空。"
        ], 
        "title": "家藏旧画效前人论画绝句各系一诗 其十三", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "仇君腕底飒生风，刻翠雕琼未是工。", 
            "生趣毫端真力满，要非倖列四家中。"
        ], 
        "title": "家藏旧画效前人论画绝句各系一诗 其十四", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "洞庭劲皴莽苍间，写作烟云数点山。", 
            "最爱秋光思致爽，临模曾记几回攀。"
        ], 
        "title": "家藏旧画效前人论画绝句各系一诗 其十五", 
        "type": "绝句", 
        "yun": "删"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "布衣笔致似耶非，兴到神来便中机。", 
            "大巧信能如大拙，不嫌拖带水云飞。"
        ], 
        "title": "家藏旧画效前人论画绝句各系一诗 其十六", 
        "type": "绝句", 
        "yun": "微"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "云鹏法古笔开张，滃郁峰峦万象藏。", 
            "墨点簇空匀撒豆，房山一瓣爇心香。"
        ], 
        "title": "家藏旧画效前人论画绝句各系一诗 其十七", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "天然色泽见华滋，一片淋漓起砚池。", 
            "自是书中功力胜，董家墨采耀当时。"
        ], 
        "title": "家藏旧画效前人论画绝句各系一诗 其十八", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "浑厚峰峦具性情，能从密处见神清。", 
            "宏开乌目云溪誉，领袖同时几后生。"
        ], 
        "title": "家藏旧画效前人论画绝句各系一诗 其十九", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "吾家豪士首章侯，古怪清奇世寡俦。", 
            "赝鼎流传充艺苑，竹林一卷快真收。"
        ], 
        "title": "家藏旧画效前人论画绝句各系一诗 其二十", 
        "type": "绝句", 
        "yun": "尤"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "王孙神化笔通灵，历乱纵横具典型。", 
            "写尽沧桑无限恨，悲歌慷慨不堪听。"
        ], 
        "title": "家藏旧画效前人论画绝句各系一诗 其二十一", 
        "type": "绝句", 
        "yun": "青"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "但教点墨便仙乎，绝后空前妙趣殊。", 
            "不是胸中清若雪，怎能淡到有中无。"
        ], 
        "title": "家藏旧画效前人论画绝句各系一诗 其二十二", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "诸家融会入神明，萟苑真看集大成。", 
            "技到妙来何厌熟，有谁能继正歌声。"
        ], 
        "title": "家藏旧画效前人论画绝句各系一诗 其二十三", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "黄鹤真传夭矫姿，轩然健举快人思。", 
            "烦襟澡雪屡忘味，廿载心香是我师。"
        ], 
        "title": "家藏旧画效前人论画绝句各系一诗 其二十四", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "全从苍润见精神，木强周昌忆古人。", 
            "钟鼎山林通气息，还醇返朴露天真。"
        ], 
        "title": "家藏旧画效前人论画绝句各系一诗 其二十五", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "别肠奇致自清新，繁简随心绝点尘。", 
            "如遇桃源开异境，后生多少问津人。"
        ], 
        "title": "家藏旧画效前人论画绝句各系一诗 其二十六", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "不喜南宗嗜北宗，皴痕爱学剑抽锋。", 
            "若教健笔从纤弱，闷倒人间磊落胸。"
        ], 
        "title": "题画", 
        "type": "绝句", 
        "yun": "冬"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "东庄小筑偶然成，细径疏寮万虑清。", 
            "园小未堪嘲庾信，吾曹容膝便怡情。"
        ], 
        "title": "筑园六首 其一", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "凿池辇石岂争豪，种竹栽松冀绝嚣。", 
            "新架溪边小轩阁，斜坡待补曲栏桥。"
        ], 
        "title": "筑园六首 其二", 
        "type": "绝句", 
        "yun": "萧"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "积土为山石作峰，登临便可豁心胸。", 
            "游人笑说园林景，尚少玲珑洞几重。"
        ], 
        "title": "筑园六首 其三", 
        "type": "绝句", 
        "yun": "冬"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "万力千工事太颠，经营匠石竟逾年。", 
            "吾曹情性宜山野，怕著朱栏斗色妍。"
        ], 
        "title": "筑园六首 其四", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "今日居然小落成，幽轩最好听莺声。", 
            "春来儗作烟霞会，泰岱晴云腕下生。"
        ], 
        "title": "筑园六首 其五", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "古木移来记隔年，高枝映月似浮烟。", 
            "初成坐落无多地，且对梅花酌酿泉。"
        ], 
        "title": "筑园六首 其六", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "著墨无多太善删，廿年未透白云关。", 
            "随人指点功深浅，我却挥毫当看山。"
        ], 
        "title": "次张君子琴韵四首 其一", 
        "type": "绝句", 
        "yun": "删"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "一幅丹青一首诗，君言抱布贸新丝。", 
            "萟林同道休相诮，世上閒情总是痴。"
        ], 
        "title": "次张君子琴韵四首 其二", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "年来得句满诗囊，多少光阴易为荒。", 
            "未解推敲乐何处，终朝摇膝者般忙。"
        ], 
        "title": "次张君子琴韵四首 其三", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "草草酬君横看图，春林霜叶墨荣枯。", 
            "墨甜乡里留心否，还有微馨入梦无。"
        ], 
        "title": "次张君子琴韵四首 其四", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "繁枝玉立傍山隈，闻说新花将次开。", 
            "寄语诸梅权耐冷，稍迟待取主人来。"
        ], 
        "title": "羁留吴门忆园梅", 
        "type": "绝句", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "左规右矩性难耐，偶尔涂成太无态。", 
            "随我纵横适我胸，胡暇徇人之所爱。"
        ], 
        "title": "题画二首 其二", 
        "type": "绝句", 
        "yun": "队"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "半园风雅重当时，画里年年纪好诗。", 
            "四度人间逢甲子，重教点墨慰相知。"
        ], 
        "title": "家藏耕烟散人东篱图为唐半园作吴君圣俞谓与所居适相当索临一纸因题二首 其一", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "写出篱边旧日秋，寄居有客最风流。", 
            "匠门已觉难为役，崔颢还加在上头。"
        ], 
        "title": "家藏耕烟散人东篱图为唐半园作吴君圣俞谓与所居适相当索临一纸因题二首 其二", 
        "type": "绝句", 
        "yun": "尤"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "频忆东篱兴颇阑，霏霏密雨逼人寒。", 
            "梅边香放移家去，客里黄花那罄欢。"
        ], 
        "title": "九日", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "三翻破腊到南枝，适值移家避地时。", 
            "雪霁故园归便得，好教缓缓放幽姿。"
        ], 
        "title": "园梅三次作花", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "先生画作千秋想，落墨精求笔底坚。", 
            "十水五山深著力，大含细入总真筌。"
        ], 
        "title": "题雁宕外史遗墨二首 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "记从论画每谦辞，高眼于人寡索疵。", 
            "与辨微芒折毫发，几曾赝鼎混真知。"
        ], 
        "title": "题雁宕外史遗墨二首 其二", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "溪旁更值几花枝，亭子刚成春到时。", 
            "今岁风和芳信早，定教增倍逞幽姿。"
        ], 
        "title": "园梅四次作花", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "妙墨流传八百年，更摹云影隔重烟。", 
            "笑他龙树欺人作，凫鹤徒教续断篇。"
        ], 
        "title": "步杨君柳门惠诗韵三首 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "长绡短幅剪新裁，春蕊秋花一气开。", 
            "不仅墨林争快睹，更赢无数好诗来。"
        ], 
        "title": "步杨君柳门惠诗韵三首 其二", 
        "type": "绝句", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "僻处江头寂寞滨，敢因疏懒说天真。", 
            "饶云馆里间无事，日与烟云作比邻。"
        ], 
        "title": "步杨君柳门惠诗韵三首 其三", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "远道诗筒至，披吟意自遥。", 
            "调高赓白雪，兴至拂生绡。", 
            "偶写崚嶒石，惭无万仞超。", 
            "非琼难作报，风雨慰清宵。"
        ], 
        "title": "陈梁叔孝廉寄诗因以拙画为报", 
        "type": "律诗", 
        "yun": "萧"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "艺苑推坛主，操持凛若秋。", 
            "将军本儒者，志士岂身谋。", 
            "百卷平生迹，千山腕底收。", 
            "一朝称力尽，青史告无尤。"
        ], 
        "title": "用汤雨生将军绝命词韵", 
        "type": "律诗", 
        "yun": "尤"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "巨嶂成非易，徘徊且一吟。", 
            "平生有画癖，毕世抱虚心。", 
            "稿外天机活，诗中意趣深。", 
            "大江山色好，粉本此追寻。"
        ], 
        "title": "题画二首 其一", 
        "type": "律诗", 
        "yun": "侵"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "故乡云树杳，朋从各无家。", 
            "南土多丛棘，江滨仅乱葭。", 
            "一江荣悴界，三载暮晨茄。", 
            "鱼雁何时到，愁看向晚霞。"
        ], 
        "title": "有怀", 
        "type": "律诗", 
        "yun": "麻"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "八载中流柱，江淮仰景星。", 
            "雄师谋固守，小队奋英灵。", 
            "赏罚丝毫察，声名远近听。", 
            "天心如已转，定铸恺歌铭。"
        ], 
        "title": "步程兰畦茂才挽张忠武诗韵二首 其一", 
        "type": "律诗", 
        "yun": "青"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "百里濠成日，堕功自此由。", 
            "粤囚防后困，毒焰伏前秋。", 
            "掣肘谋常策，捐躯尽力休。", 
            "可怜千万户，日日望张侯。"
        ], 
        "title": "步程兰畦茂才挽张忠武诗韵二首 其二", 
        "type": "律诗", 
        "yun": "尤"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "乱过春回日，重逢尧世天。", 
            "我从烽外避，君向劫中迁。", 
            "百首留鸿爪，一篇诉涕涟。", 
            "寄言大小阮，家乘并流传。"
        ], 
        "title": "儗题黄饶生劫馀草", 
        "type": "律诗", 
        "yun": "先"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "患难孰亲爱，终朝强自支。", 
            "去留频顾虑，还往总瑕疵。", 
            "乱世深潜迹，他乡多异思。", 
            "气虚精力弱，怕咏四愁诗。"
        ], 
        "title": "病后有感", 
        "type": "律诗", 
        "yun": "支"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "避地五迁过，穷途万事魔。", 
            "矫情喧白昼，妄语倒清波。", 
            "铁面南人少，欺心北地多。", 
            "僮奴皆变性，懊恼奈愁何。"
        ], 
        "title": "移寓东亭有感", 
        "type": "律诗", 
        "yun": "歌"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "江乡凋弊甚，况复困沈疴。", 
            "草舍晨星少，荒田蒿艾多。", 
            "犬鸡如隐豹，狼狈类贪魔。", 
            "生计从何觅，徒劳唤奈何。"
        ], 
        "title": "有感二首 其一", 
        "type": "律诗", 
        "yun": "歌"
    }, 
    {
        "author": "陈式金", 
        "era": "清", 
        "subtype": "五言律诗", 
        "text": [
            "适园遭巨劫，劫过怅归期。", 
            "戎幕随尘往，新符呵殿来。", 
            "楚弓争得失，传舍听推移。", 
            "愁绪谁堪告，朝朝强自支。"
        ], 
        "title": "有感二首 其二", 
        "type": "律诗", 
        "yun": null
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "画凭诗易出新裁，六法先期四韵开。", 
            "黄绢肯留辞绝妙，青山能写状崔嵬。", 
            "便宜尽可居间允，利市还从雅道该。", 
            "一幅丹青诗一首，无声端藉有声来。"
        ], 
        "title": "易画轩", 
        "type": "律诗", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "满园丛菊手亲栽，今日迎君户早开。", 
            "绕径探秋排雾出，登山得句似云来。", 
            "重峦笔洒屏生色，六法谈深月浸杯。", 
            "愿睹太平图黼黻，多君掞藻有奇才。"
        ], 
        "title": "和陶君锥庵重九惠章韵", 
        "type": "律诗", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "洒墨耕烟寄此身，诗从画易辟陈陈。", 
            "娄东筑屋奢于我，湖上贻鸱旧有人。", 
            "嗜好互殊皆结习，流传文翰却前因。", 
            "时氛西望难为乐，展卷聊求耳目新。"
        ], 
        "title": "步蓬莱逸史易画诗韵二首 其一", 
        "type": "律诗", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "烟云何事说非娱，廿载倪黄拟问途。", 
            "不厌千番裁侧理，虚心六法每披图。", 
            "骚坛妙句囊看满，海外奇峰腕恨无。", 
            "欲广见闻频蜡屐，名山收稿入行厨。"
        ], 
        "title": "步蓬莱逸史易画诗韵二首 其二", 
        "type": "律诗", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "适园初筑少楼台，只把幽香著处栽。", 
            "疏影傍池生浪细，一蓓绕放识春来。", 
            "烟迷斜干穿丛竹，雪压寒枝破绿苔。", 
            "今岁主人无远棹，倚窗寄语莫迟开。"
        ], 
        "title": "园梅二次花", 
        "type": "律诗", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "千秋墨妙雨沈沈，百遍临摹未应心。", 
            "完璧合教焚匣砚，高悬还与助狂吟。", 
            "西安禊帖珍同玉，东武筌蹄论比金。", 
            "好筮羲爻参互易，篷窗重结翰缘深。"
        ], 
        "title": "石田翁雨夜止宿图", 
        "type": "律诗", 
        "yun": "侵"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "岁暮他乡感寂寥，况闻壮士志冰销。", 
            "承平易说输肝胆，世乱谁堪任斗刁。", 
            "叔季民风关气数，偷安兵卒转骄嚣。", 
            "吾曹空抱忧时意，万斛愁丝绕寄寮。"
        ], 
        "title": "有感", 
        "type": "律诗", 
        "yun": "萧"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "东庄小筑欠迂回，差喜春花面面开。", 
            "文从肯临看绿竹，蓬门愿与扫苍苔。", 
            "清新句为园生色，隽妙香从腕底来。", 
            "惭愧班门思弄斧，高吟难继莫相猜。"
        ], 
        "title": "步赵于岗孝廉韵三首 其一", 
        "type": "律诗", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "莫从世事说穷通，且把云山辨异同。", 
            "爱画每因怀顾陆，好山常是梦衡嵩。", 
            "最难意得烟霞趣，谁果毫挥天地空。", 
            "赴腕层峦终莫逮，至今惆怅有无中。"
        ], 
        "title": "步赵于岗孝廉韵三首 其二", 
        "type": "律诗", 
        "yun": "东"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "幽香廿种付贞珉，集艳真成百裥裙。", 
            "聚物每缘归所好，遗珠深惜未多闻。", 
            "镌华寿石留春色，过水风行比浪纹。", 
            "何敢劳君重期许，此生只合嗜烟云。"
        ], 
        "title": "步赵于岗孝廉韵三首 其三", 
        "type": "律诗", 
        "yun": "文"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "墙东小筑适成园，敢托清谈避世喧。", 
            "守拙林泉聊乐志，怡情花竹每忘言。", 
            "无声诗借消长日，活泼机参傍水源。", 
            "身与烟霞多夙契，寻幽每到月临轩。"
        ], 
        "title": "步汪梦梧广文韵二首 其一", 
        "type": "律诗", 
        "yun": "元"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "高车枉顾屡相经，拾级看山眼倍青。", 
            "望益旧栽三径竹，招游新构数椽亭。", 
            "新诗嘉惠笼纱护，妙语相承侧耳听。", 
            "儗洁一尊君莫却，草堂花月会春星。"
        ], 
        "title": "步汪梦梧广文韵二首 其二", 
        "type": "律诗", 
        "yun": "青"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "偶挂蓉湖十幅蒲，听松访古仰琼厨。", 
            "龙章犹湿自天墨，渔隐珍藏内府图。", 
            "千古竹炉传雅韵，两家温砚證相符。", 
            "年来眼福斯称最，梦想归舟绕碧芦。"
        ], 
        "title": "游听松庵", 
        "type": "律诗", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "欹红亸翠满回塘，四面栽花断续香。", 
            "树小阴清檀几净，桐高风透午阴凉。", 
            "避蚊尽日掩西户，消暑因时坐北廊。", 
            "喜送夕阳开暮景，更教竹下置匡床。"
        ], 
        "title": "夏日园居即事", 
        "type": "律诗", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "剥筑声声何太频，客来酬应厌连晨。", 
            "一椽栖息藉容膝，十亩园亭尽供宾。", 
            "兴到意随方洒脱，偶游日涉自全真。", 
            "门边久植琅玕玉，请看无需问主人。"
        ], 
        "title": "己未园居即事四首 其四", 
        "type": "律诗", 
        "yun": "真"
    }, 
    {
        "author": "陈权巽", 
        "era": "清", 
        "subtype": "七言绝句", 
        "text": [
            "几日秋风到柳枝，可怜瘦尽绿丝丝。", 
            "我来独立西湖晚，只有青山是旧时。"
        ], 
        "title": "西泠感旧", 
        "type": "绝句", 
        "yun": "支"
    }, 
    {
        "author": "陈此", 
        "era": "清", 
        "subtype": "七言律诗", 
        "text": [
            "历夏经秋冬欲过，萧萧客里奈侬何。", 
            "功名滋味鸡尝肋，岁月循环蚁走磨。", 
            "屋破惊寒风故急，囊空如洗病偏多。", 
            "不如一棹吟归去，渐破閒愁强笑歌。"
        ], 
        "title": "病中吟", 
        "type": "律诗", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "芍药啼烟，倚晴昼、枝枝欲颤。", 
            "恰又是、送春天气，夹衣庭院。", 
            "香径露浓围绣幄，软帘风细低歌扇。", 
            "将去年、情事倚阑干，思量遍。", 
            "花与月，曾留恋。", 
            "朝共夕，閒游衍。", 
            "在睢阳古郡，商邱旧县。", 
            "记得浓香笼两袖，醉馀马上携归便。", 
            "下小楼、红袖那人迎，人微倦。"
        ], 
        "title": "满江红  看牡丹感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曾在西泠，徐稚下、陈蕃之榻。", 
            "记当日、湖山浓淡，宾徒杂沓。", 
            "夜雨对眠灵隐寺，春帆竞掠雷峰塔。", 
            "几何时、云水竟飘然、携瓢衲。", 
            "室有妇，机声匝。", 
            "塾有子，书声答。", 
            "喜鸿妻操作，龙驹蹙踏。", 
            "设帨九天喧管籥，称觞七郡倾壶榼。", 
            "正中秋、月照浙江潮，银光合。"
        ], 
        "title": "满江红  寿武林徐世臣贤配邵孺人六十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉帽欹斜，讶何处、玳筵留客。", 
            "却誇我、鲈鱼桑落，席门置食。", 
            "满眼红墙愁里过，千场锦瑟闲中忆。", 
            "只君家、数过酒杯宽，真难得。", 
            "也不羡，鹍弦擘。", 
            "又何用，鸾鎞摘。", 
            "但茶香双好，居然雅集。", 
            "笑我冻栖梅一树，输他醉把螯千只。", 
            "问酒谋之妇尚能乎。", 
            "期来夕。"
        ], 
        "title": "满江红  余澹心、吴园次、周子俶、顾梁汾、秦对岩诸公共饮集生家，适余在山中，未与此雅游也。园次作词见示，余亦次韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "臣醒而狂，问何处、再寻荆聂。", 
            "但相见、金樽休放，玉箫须擪。", 
            "旧事漫誇冠盖里，新愁合付昆明劫。", 
            "幸名园、一月共联床，歌声接。", 
            "老凤叫，才何捷。", 
            "雏凤语，吟都惬。", 
            "奈匆匆欲唱，渭城三叠。", 
            "归去道场山下路，也应瘦了丹枫叶。", 
            "只邮亭、醉尉夜偏多，休轻猎。"
        ], 
        "title": "满江红  将发梁溪酒后与吴园次", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨覆云翻，论交道、令人冷齿。", 
            "告家庙、甲为乙友，从今日始。", 
            "官笑一麾君竟罢，病惊百日余刚起。", 
            "问乾坤、弟畜灌夫谁，惟卿耳。", 
            "嗟墨突，殊堪耻。", 
            "怜范釜，还私喜。", 
            "且樵苏不爨，清谈而已。", 
            "开口会能求相印，吾生讵向沟中死。", 
            "终不然、鬻畚华山阴，寻吾子。"
        ], 
        "title": "满江红  园次拿舟相访与予订布衣昆弟之欢而去赋此纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峭冷尖寒，也算做、一番元夕。", 
            "还记忆、清歌妙舞，梅魂雪魄。", 
            "向日微闻年少事，狂夫曾到岐王宅。", 
            "把玉箫、吹起落梅风，成今昔。", 
            "水驿底，孤眠客。", 
            "月榭口，寒波积。", 
            "正沈吟何限，钗痕綦迹。", 
            "早信今宵鲛帕湿，悔教那夜屏风隔。", 
            "载一船、离恨压西溪，溪流碧。"
        ], 
        "title": "满江红  同云臣和天玉元夜泊舟溪口感旧之作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "落拓无家，叹三匝、曾栖汝颍。", 
            "记那日、绿窗闲与，姬人说饼。", 
            "溲粉宛同春絮薄，映空绝似杭罗净。", 
            "笑鹦哥、偏爱啄香粳，吴儿性。", 
            "才半载，归乡井。", 
            "拚两地，悲萍梗。", 
            "算不因烽火，几成薄倖。", 
            "闻说衮师年尚幼，戛羹解向厨娘竞。", 
            "只今宵、入手恰输他，团圆影。"
        ], 
        "title": "满江红  郝元公署中食饼忽有茂陵之忆赋词志感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "人种追来，喜阮曲、又生遥集。", 
            "是月里、风飘桂子，夜来亲拾。", 
            "旦日惊看佳气满，经年怪底吟声涩。", 
            "果息机、结得蚌胎成，珠光湿。", 
            "嫂已庆，螽斯缉。", 
            "孙渐解，胜衣揖。", 
            "笑阿兄此事，得毋非急。", 
            "小弟今冬方五十，飘零一线河之北。", 
            "待来春、挈取小狮儿，还乡邑。"
        ], 
        "title": "满江红  秋日几士兄姬人生子词以志喜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阿大中郎，论家世、人人有集。", 
            "吾老矣、沅湘香草，童蒙聊拾。", 
            "破屋霜红萝薜暗，空斋雨黑仓琅涩。", 
            "叹青衫、原不为琵琶，年年湿。", 
            "谁耐把，残编缉。", 
            "久懒向，侯门揖。", 
            "算曹刘沈谢，非今所急。", 
            "一片月悬关塞上，五更笛落阑干北。", 
            "正匣中、刀作老龙吟，声于邑。"
        ], 
        "title": "满江红  再叠前韵酬几士兄", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蹶尽霜蹄，休再问、龙城马邑。", 
            "计决矣、我宁作我，北山之北。", 
            "焉用文之身既隐，未尝闻仕如斯急。", 
            "见长沮、桀溺耦而耕，趋而揖。", 
            "麻与苧，连宵缉。", 
            "松共桂，和云湿。", 
            "任园官荬苦，霜畦苋涩。", 
            "米号长腰舂碓煮，子名苍耳挥锄拾。", 
            "问挂来、牛角是何书，渊明集。"
        ], 
        "title": "满江红  三用回韵与几士兄言怀并示珍百云臣竹逸诸同志", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "桃叶桃根，把双桨、亲迎邻邑。", 
            "记住在、香街直下，画桥斜北。", 
            "扶下铜舆雅鬓妥，贮来绡槛莺啼急。", 
            "晕桃痕、注靥道胜常，羞郎揖。", 
            "绣架亸，鸳针缉。", 
            "红浪皱，鸾衾湿。", 
            "学夫人举止，漫嫌生涩。", 
            "春懒一床和月捧，新娇半搦从天拾。", 
            "怪新词、艳粉恰盈箱，閒情集。"
        ], 
        "title": "满江红  四用回韵贺几士兄纳姬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "贳菊赊螯，记共醉、梁溪客夜。", 
            "风不定、软帘轻漾，一灯高下。", 
            "白发放颠长忍饿，朱门悭酒偏遭骂。", 
            "晓鸡号、犹欲挽银河，杯中泻。", 
            "书散诞，萧思话。", 
            "声嚄唶，甘兴霸。", 
            "每厕身铛杓，袒而行炙。", 
            "老兴郎当乌啄肉，秋怀浩荡鹰离架。", 
            "怪新来、痹疾偃霜檐，酸风射。"
        ], 
        "title": "满江红  怀龚仲震卧疾梁溪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五老匡庐，挂冷瀑、长晴不夜。", 
            "秋瑟瑟、两贤相见，琵琶亭下。", 
            "阅尽江山真欲舞，算来人物谁堪骂。", 
            "倚滕王、杰阁瞰章门，银涛泻。", 
            "羁旅恨，乡关话。", 
            "拉龚胜，呼曹霸。", 
            "尽雄心耗与，冷杯残炙。", 
            "一朵菊花人伏枕，半庭豆叶秋除架。", 
            "只几年、踪迹最难忘，同游射。"
        ], 
        "title": "满江红  余有怀仲震词，南耕昔在南昌，亦与仲震同作老客，遂次余韵，亦成一首，斐然见示。仍叠前韵，用柬南耕，并令仲震他日读之，一轩渠也", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "炙尽乌金、销不了，鬓丝微雪。", 
            "依稀听、一城巷杵，半楼檐铁。", 
            "拨尽寒灰人语悄，跋完官烛鸡声咽。", 
            "笑西廊、鹦鹉也愁寒，频频说。", 
            "小窗底，屏风折。", 
            "微酣处，炉薰爇。", 
            "但得人围绕，心情顿别。", 
            "记得常年喧笑语，笛床茶臼参差列。", 
            "只侯门、兽炭枉堆盘，增寒冽。"
        ], 
        "title": "满江红  拥（记与云臣、南耕分赋冬词，有围炉一题。今者栖迟省幕，纵有红炉，独拥而已，何言围也。赋此以志予慨）炉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秃树僵杉，趁玉舞、离披作势。", 
            "经多少，断桥仄涧，破楼枯寺。", 
            "毡笠裹风嗟觱发，笋舆兀雪愁颠踬。", 
            "谢邮亭、汤社点红姜，招行骑。", 
            "凿不破，琉璃水。", 
            "冻不了，鱼龙市。", 
            "笑吴儿长鬣，有船难使。", 
            "冻雀迎人篱角噪，村翁傲我墙根睡。", 
            "撒晶盐、迷却吕蒙城，心如醉。"
        ], 
        "title": "满江红  风雪行丹阳道中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "偶尔相关，小楼上、画阑凭遍。", 
            "记当日、东吴瘦沈，才名堪羡。", 
            "艳句和愁淋舞帕，香词蘸酒涂歌扇。", 
            "只金荃、身后竟无人，为收管。", 
            "绾不得，垂杨线。", 
            "禁不住，飞花片。", 
            "剩霜闺寡鹄，雨凄风怨。", 
            "转眼桑田朝市改，打头茅屋裙笄健。", 
            "绕雕梁、谁替话呢喃，邻巢燕。"
        ], 
        "title": "满江红  玉峰沈天羽先生，词场耆宿也，选有草堂四集行世，不幸早逝乏嗣，岁月不居，距今已四十馀年矣。贤配钮夫人今年举七十觞，有从甥钮君南六，代为乞言，词以寄慨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "群从凋零，怅家世、空馀双戟。", 
            "算唯汝、过都历块，龙文虎脊。", 
            "我别西溪刚十载，数椽聊赁街东宅。", 
            "有压栏、先世一枝红，君堪摘。", 
            "林下酒，床头易。", 
            "吾与汝，交相惜。", 
            "笑我今衰矣，子应努力。", 
            "王谢门风终自在，纷纷程李钱宁直。", 
            "向渭阳、诗里说邹阳，悲畴昔。"
        ], 
        "title": "满江红  赠家小阮次（余所赁城中居，即先殿元故宅也，阶前红杏一株最繁盛。次山，殿元后人，故云）山", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "易识君家，不须向、长街夹毂。", 
            "闲相过、主人不在，满园空绿。", 
            "蝴蝶轻狂金井畔，樱桃开落银屏曲。", 
            "陇山鹦、不省客来游，春眠熟。", 
            "沦落恨，飞红浴。", 
            "繁华梦，邮亭宿。", 
            "记筵开太守，一群香玉。", 
            "今日鍊师新入道，当时才子曾贻墨。", 
            "雨濛濛、燕子上空梁，将泥蹴。"
        ], 
        "title": "满江红", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "舞袖成围，正衮遍、筝琶阮笛。", 
            "有一客、众中索我，謼声甚急。", 
            "坐上两行红粉笑，亭边一夜青衫湿。", 
            "叹雄文、老将本幽燕，才相识。", 
            "风裂烛，喧豗黑。", 
            "星络角，晶荧白。", 
            "倘明朝分手，后期难的。", 
            "第令男儿存意气，休论世事多离别。", 
            "博徒中、归及见毛公，言相忆。"
        ], 
        "title": "满江红  赠娄东周逸园兼怀毛亦史", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半里春田，渐踏到、蘼芜丛里。", 
            "疏篱外、红桥画板，卧于烟水。", 
            "柳线飘时寒食近，梨云冻处东风起。", 
            "把满栏、紫艳嗅移时，忻然喜。", 
            "颖士仆，康成婢。", 
            "营小筑，饶名理。", 
            "有玉山彩翠，光浮髹几。", 
            "斗草心情忙似蝶，筑毬士女多于蚁。", 
            "算春来、何限断肠天，无踰此。"
        ], 
        "title": "满江红  春光甚冶健庵挈我鱼墩精舍小憩同潘次耕弟纬云赋", 
        "type": "词", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "寄居宛似漂沦叶，陈迹团团踏鸿雪。", 
            "眼明喜见笠屐图，为公上寿心快绝。", 
            "公昔磨蠍坐命宫，海外归来备摧折。", 
            "富贵真成春梦婆，赢得千秋名不灭。", 
            "灯前礼毕各展志，锋发妍谭如电掣。", 
            "欲作新诗恐公笑，退写画图辉眼缬。", 
            "坐中彼此皆倾盖，曾慕锦囊多玉屑。", 
            "鲈鱼膰肉共欢娱，颓倒玉山醉飘瞥。", 
            "今朝畅叙乐无涯，且附群公呈巷说。", 
            "试为即景拜苏图，执笔深宵寒似铁。"
        ], 
        "title": "壬戌季冬，汪槐卿（墀）招李冰叔（肇增）、郭尧卿（夔）、汪西林（永祥）、吴素卿（绍质）、宝见桥（镛）、周小堂（忠丕）、周莲舫（莲）集棣华山馆，祝苏文忠生日，余为补图和韵以纪事", 
        "type": "古风", 
        "yun": "屑"
    }, 
    {
        "author": "陈式金", 
        "era": "清", 
        "subtype": null, 
        "text": [
            "亲朋东西飘，散作落花片。", 
            "萍交面友多，宛似风中燕。", 
            "排闷觅同途，同途合相羡。", 
            "岂知貌足恭，趣同而异见。", 
            "幸识浮家人，磊落冠群彦。", 
            "青莲本神交，锦囊最精练。", 
            "安定绿满窗，好景留诗编。", 
            "济阳词可吹，汪伦句轻茜。", 
            "拙画不易诗，佳章曩所恋。", 
            "笔墨互往还，兴到两骋便。", 
            "彼此落寞中，转得常谋面。", 
            "艰难贵自持，毋为人所贱。"
        ], 
        "title": "相逢行", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "士夫丹青贵真气，元酒太羹味无味。", 
            "乘雁双凫集海滨，苍茫荒率今人弃。", 
            "我朝妙手埒前贤，高空激宕推南田。", 
            "无心凑拍到简淡，毫端所触天机全。", 
            "四海藏家益偏慕，赝鼎轻清事风趣。", 
            "媚人姿态半模糊，安得纷披笔如铸。", 
            "忆昔搜罗卅载亲，每从妙迹探迷津。", 
            "烽烟红透碧山赤，云箧全抛什袭珍。", 
            "扁舟挈眷渡江出，深悔当年性坦率。", 
            "破家一旦不堪忧，是卷伴行逾友密。", 
            "白云墨戏多村墟，鲜得全山力有馀。", 
            "钩皴无痕笔可数，墨花零乱秋林疏。", 
            "痴翁富春久阒寂，白石耕烟曾并觅。", 
            "一曲当场众迹空，短笺劲敌无胥戚。", 
            "五次迁移容膝安，客中难解百忧攒。", 
            "昨闻江上恶氛静，适园尚得留丛残。", 
            "园居宜究临池妙，千百规模功力劭。", 
            "预求佳句壮归囊，姑赘芜言君莫诮。"
        ], 
        "title": "题白云外史富春一曲卷", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "海外新沙井字格，万条沟水万条陌。", 
            "芦花满目太苍茫，百载桑田地初辟。", 
            "水中筑屋类浮舟，芦壁茅堂环小沟。", 
            "沟外锄田田护宅，星分棋布大荒陬。", 
            "一日双餐麦糜食，高梁黍稷并相餩。", 
            "莫嫌粗粝难下咽，力倍南人健脚力。", 
            "奔腾掀播独轮车，愁煞相冲误堕渠。", 
            "晴日骄阳忧太酷，阴云又虑湿尘袪。", 
            "民心狉獉能知辱，士好廉隅多款曲。", 
            "尚气每多成讼端，破家毁宅连亲属。", 
            "吾家泛宅一逾年，初喜民情弱可怜。", 
            "黑夜鸣锣阻捐产，温纯风俗亦移迁。"
        ], 
        "title": "师山即事", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "花屿书床明且净，朋从如云墨华映。", 
            "沤情冲淡鹭情并，一曲琴心琴理正。", 
            "六法精研轻且清，佳章四壁助吟咏。", 
            "玉箫金琯和时令，千万芙蕖绕门竞。", 
            "我避烽烟脱虎阱，濡毫点墨徒纵横。", 
            "倾盖之交非所聘，敢望万间招与请。"
        ], 
        "title": "儗赠施湘江", 
        "type": "古风", 
        "yun": "敬"
    }, 
    {
        "author": "陈式金", 
        "era": "清", 
        "subtype": null, 
        "text": [
            "尔貌庸，尔体腴。", 
            "尔识暗，尔性拘。", 
            "一生爱画图，十载事岩区。", 
            "烽火忽迷途，避地若惊凫。", 
            "客中有所需，朝朝笔端濡。", 
            "患难人情殊，丹青滥于竽。", 
            "远游遁迹纷踟蹰，茅堂芦壁屡徒居。", 
            "忽闻江乡复一隅，适园无羔草木舒。", 
            "胡为乎袖手独立犹守愚，岂缘年届爱莲惮驰驱。", 
            "抑惧憧憧冠盖竞相趋，惟望游氛行息归旧庐。", 
            "无声胜有声，往还酬酢多欢娱。"
        ], 
        "title": "题独立图照", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": null, 
        "text": [
            "我祖本寒儒，曾抱淩云志。", 
            "下帏扃小楼，旋折南宫桂。", 
            "吾父既治经，毕生好自励。", 
            "养素乐田园，田园最深邃。", 
            "愧余幼多病，长习雕虫萟。", 
            "卅载嗜烟云，一生丘壑契。", 
            "烽火忽西来，举家潜北避。", 
            "曩筑不系舟，今真一舫寄。", 
            "五载赁人庐，六迁容膝地。", 
            "人多粟易罄，情殷终酿弊。", 
            "行将卖青山，耕砚源源暨。", 
            "痂嗜有几人，谁为不我弃。"
        ], 
        "title": "卖画自述", 
        "type": "古风", 
        "yun": null
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "替写新图有所思，看花补读两相资。", 
            "自惭累俗输清福，那得山窗展卷时。"
        ], 
        "title": "为朱久香少宰画花间补读图二首 其一", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "急流勇退赋閒居，一卷长携花底书。", 
            "好学真同袁伯业，肯将踪迹混樵渔。"
        ], 
        "title": "为朱久香少宰画花间补读图二首 其二", 
        "type": "绝句", 
        "yun": "鱼"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "一春畚挶未曾停，弥隙修残又几经。", 
            "更补山巅功一篑，异时待作小棕亭。"
        ], 
        "title": "己未园居即事四首 其一", 
        "type": "绝句", 
        "yun": "青"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "秋来日得几篇辞，都是新章易画诗。", 
            "促迫成山复成水，忍教腕脱力难支。"
        ], 
        "title": "己未园居即事四首 其二", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "齐颜易画不须更，对客挥毫最有情。", 
            "斗酒百篇原敏捷，探微一笔亦功成。"
        ], 
        "title": "己未园居即事四首 其三", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "清廉慈惠性由衷，百雉新修一望中。", 
            "江上游氛化和气，恩威相济任西东。"
        ], 
        "title": "次金筱庄太守自题小影韵二首 其一", 
        "type": "绝句", 
        "yun": "东"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "云已出山难入岫，况更初服说深林。", 
            "先生所愿先输我，松底撚须晚始吟。"
        ], 
        "title": "次金筱庄太守自题小影韵二首 其二", 
        "type": "绝句", 
        "yun": "侵"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "深宵剪烛岂辞劬，毡冷灯青不负吾。", 
            "门外有人如载酒，愿公分润笔毫枯。"
        ], 
        "title": "唐梧荪广文属画剪烛诂经图", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "举家并泛驾扁舟，万舸邻同一样愁。", 
            "满目烽烟和夕照，去留难决叹鸥浮。"
        ], 
        "title": "庚申四月避乱舟次二首 其一", 
        "type": "绝句", 
        "yun": "尤"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "乱世财多是祸根，黄金散尽幸身存。", 
            "知机有愧倪高士，决见能先破众昏。"
        ], 
        "title": "庚申四月避乱舟次二首 其二", 
        "type": "绝句", 
        "yun": "元"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "无山无菊九秋天，亲旧东西念远牵。", 
            "一幅画图图一醉，谁云耕石易成田。"
        ], 
        "title": "移居长春镇，重九", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "忍寒偶作南天景，雪满溪山归路梗。", 
            "江云江树琐凄迷，何日春回到高岭。"
        ], 
        "title": "作画二首 其一", 
        "type": "绝句", 
        "yun": "梗"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "点墨无聊笔易乾，残山败水太荒寒。", 
            "江南烽火连天黯，无怪峰峦不耐看。"
        ], 
        "title": "作画二首 其二", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "迁徙东台作债台，出山避地两疑猜。", 
            "无聊且觅丹青润，免使人间非分财。"
        ], 
        "title": "觅润笔移居东亭", 
        "type": "绝句", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "卖画囊无造孽钱，浮家泛宅赖周旋。", 
            "平生羞食嗟来食，人事艰难种砚田。"
        ], 
        "title": "粘画格作鹿庐体以伸意四首 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "出山难比在山泉，卖画囊无造孽钱。", 
            "门外愧悬横看子，窘乡初入几人怜。"
        ], 
        "title": "粘画格作鹿庐体以伸意四首 其二", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "客中百感情弥适，徇友相规刊笔格。", 
            "卖画囊无造孽钱，此心有似江潮白。"
        ], 
        "title": "粘画格作鹿庐体以伸意四首 其三", 
        "type": "绝句", 
        "yun": "陌"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "师事朝云与暮烟，几人同好合媸妍。", 
            "他乡养素宜安分，卖画囊无造孽钱。"
        ], 
        "title": "粘画格作鹿庐体以伸意四首 其四", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "既无润笔又无诗，替写冰容三两枝。", 
            "何日通灵能结实，庶乎止渴慰相思。"
        ], 
        "title": "画梅花", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "天涯海角故人疏，芳草萦怀叹索居。", 
            "极目骥江鸿雁到，愁颜数日为君舒。"
        ], 
        "title": "蓬莱逸史书来索画二首 其一", 
        "type": "绝句", 
        "yun": "鱼"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "一条带水隔云驰，三载离愁乱似丝。", 
            "涂抹秋林作琼报，笔空深愧画中诗。"
        ], 
        "title": "蓬莱逸史书来索画二首 其二", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "结契仁谦越卅年，尘谈无间意缠绵。", 
            "聊盟金石推坛主，直谅多闻责善坚。"
        ], 
        "title": "哭仰菶斋先生七首 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "毫端深奥绝埃氛，补读群书毕世勤。", 
            "惠我新诗盈几案，每从佳句挹清芬。"
        ], 
        "title": "哭仰菶斋先生七首 其二", 
        "type": "绝句", 
        "yun": "文"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "经史储藏万卷馀，手抄桑梓未刊书。", 
            "画图满壁搜金石，几净窗明斗室庐。"
        ], 
        "title": "哭仰菶斋先生七首 其三", 
        "type": "绝句", 
        "yun": "鱼"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "晚年结想事田园，傲骨嶙峋避世喧。", 
            "花屿书床勤灌溉，绿阴掩映似深村。"
        ], 
        "title": "哭仰菶斋先生七首 其四", 
        "type": "绝句", 
        "yun": "元"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "不期烽火忽猖狂，北渡漂流天一方。", 
            "五载辘轳三日叙，海山晤对最凄凉。"
        ], 
        "title": "哭仰菶斋先生七首 其五", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "云雁游鱼两寄翰，殷拳相诉别离酸。", 
            "扇囊惠我徵图画，画就今同挂剑看。"
        ], 
        "title": "哭仰菶斋先生七首 其六", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "望云挥泪九回肠，何日灵幡返故乡。", 
            "俚句七章遥叩奠，不胜叹恨是沧桑。"
        ], 
        "title": "哭仰菶斋先生七首 其七", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "侵早烟云意致舒，日斜绸缪客中需。", 
            "絪缊无间方殊众，用短空劳真自愚。"
        ], 
        "title": "自警二首 其一", 
        "type": "绝句", 
        "yun": "虞"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "满窗晴日督云翰，转侧斯须三上竿。", 
            "年届五箴毋自怠，烟云供养免寻欢。"
        ], 
        "title": "自警二首 其二", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "尘封胸次气粗豪，山骨嶙峋草木雕。", 
            "烽火连年消锦绣，墨情安得任风飘。"
        ], 
        "title": "题画", 
        "type": "绝句", 
        "yun": "萧"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "昨闻江上靖烽烟，今岁重阳胜往年。", 
            "独酌酩酊聊自慰，醉眠踯躅故山巅。"
        ], 
        "title": "癸亥重九", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "上元初纪九秋天，假榻骥江会稽巅。", 
            "相约缀修同巷屋，结邻依旧过年年。"
        ], 
        "title": "甲子重九 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "隔江风阻故乡山，怅望登高不可攀。", 
            "未识沧桑荒世界，几人落帽事情间。"
        ], 
        "title": "甲子重九 其二", 
        "type": "绝句", 
        "yun": "删"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "片帆斜挂已言旋，可叹群峰亦改妍。", 
            "满目蘼芜黄入海，劫灰荒冷暮秋天。"
        ], 
        "title": "暨阳克复渡江纪事八首 其一", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "入城一望逼心寒，败壁如林接踵攒。", 
            "往日红颜今白发，稀逢人迹路漫漫。"
        ], 
        "title": "暨阳克复渡江纪事八首 其二", 
        "type": "绝句", 
        "yun": "寒"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "城南老屋化飞尘，画舫荒园幸转春。", 
            "假馆为公宾作主。", 
            "入门怅惘每逡巡。"
        ], 
        "title": "暨阳克复渡江纪事八首 其三", 
        "type": "绝句", 
        "yun": null
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "满庭敲扑察秋毫，骏马纵横骋玉镳。", 
            "何故一镫频隐现，岂真木石敢为妖。"
        ], 
        "title": "暨阳克复渡江纪事八首 其四", 
        "type": "绝句", 
        "yun": "萧"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "一盂麦饭一洼尊，五载天涯诉墓门。", 
            "松柏藩篱多被劫，封堆碑碣幸完存。"
        ], 
        "title": "暨阳克复渡江纪事八首 其五", 
        "type": "绝句", 
        "yun": "元"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "访旧江乡友道夷，仁人遇厄死偏奇。", 
            "儒生拷掠缘何孽，草木同悲无限疑。"
        ], 
        "title": "暨阳克复渡江纪事八首 其六", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "顽民恃乱益鸱张，醉饱呼卢四载忙。", 
            "农具尽焚人被掳，田芜屋毁叹洪荒。"
        ], 
        "title": "暨阳克复渡江纪事八首 其七", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "人心不古降天灾，孰料奇思乱世开。", 
            "狼狈纵横争猛噬，还淳返朴几时来。"
        ], 
        "title": "暨阳克复渡江纪事八首 其八", 
        "type": "绝句", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "偶渡长江有所疑，自来浑朴耐撑持。", 
            "金山㟞嵃空诸有，焦麓深藏景物滋。"
        ], 
        "title": "瓜州渡江", 
        "type": "绝句", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "避地言归最有情，束装竟日即成行。", 
            "全家眷口均无恙，莫叹奚囊冉冉轻。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其一", 
        "type": "绝句", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "亭林画舫尚难亲，今日归来主作宾。", 
            "莫怨鹊巢鸠佔住，自来完璧合还秦。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其二", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "假人空舍暂羁留，挈眷归家正九秋。", 
            "到处轩斋多敞豁，排空风月亦纾忧。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其三", 
        "type": "绝句", 
        "yun": "尤"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "安贞抱璞若前因，去饰除华风景真。", 
            "勿谓荒园空四壁，满庭花木未全贫。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其四", 
        "type": "绝句", 
        "yun": "真"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "世情骚屑合停鞭，闭户烟云求自全。", 
            "切莫更干非分事，无边空累似藤牵。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其五", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "倏近知非五十年，不堪人事太缠绵。", 
            "勤修水墨因缘业，老我云耕几上田。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其六", 
        "type": "绝句", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言绝句", 
        "text": [
            "九秋即景挂山堂，聊助空洞四壁荒。", 
            "补破修残粗毕事，亲朋相慰历沧桑。"
        ], 
        "title": "乙丑仲夏，挈眷归江城，寄居毗巷，重九后迁归老宅因写东篱图以纪事七首 其七", 
        "type": "绝句", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "聊登小阜一眺望，四面云山山半藏。", 
            "菊蕊未舒含冷艳，桂花虽落吐残香。", 
            "莫云旧雨烟霞骨，谁似新霜冰雪肠。", 
            "闭户终朝无客至，一杯独酌过重阳。"
        ], 
        "title": "重九", 
        "type": "律诗", 
        "yun": "阳"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "渡江生计出新裁，耕石成田境别开。", 
            "望岁心期聊复尔，挥毫利市倍崔嵬。", 
            "人浮于食持家苦，惜墨如金下笔□。", 
            "不到酕醄难鼓兴，云乡还藉醉乡来。"
        ], 
        "title": "刊画格有感", 
        "type": "律诗", 
        "yun": "灰"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "不贻润笔便须诗，诗润相将景物滋。", 
            "藉洗俗纷须雅韵，好从忙里觅閒时。", 
            "忧来作画忘工拙，兴尽吟哦助远思。", 
            "三载三迁生计淡，敢将心绪告相知。"
        ], 
        "title": "告客", 
        "type": "律诗", 
        "yun": "支"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "飘萍浮梗类云烟，世路崎岖倦著鞭。", 
            "末路人情易翻覆，他乡接物贵周旋。", 
            "网罗幸脱期安泰，藤葛仍牵苦缚缠。", 
            "悔煞因循成底事，得鱼嗟叹是忘筌。"
        ], 
        "title": "有感", 
        "type": "律诗", 
        "yun": "先"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "江南逋客总无家，寄迹长春类井蛙。", 
            "天远地平无碧嶂，岸低水狭满蒹葭。", 
            "迂途村野黄花少，海外交疏杯酒赊。", 
            "两次茱萸无地插，暮烟遮断隔江沙。"
        ], 
        "title": "辛酉重九", 
        "type": "律诗", 
        "yun": "麻"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "东亭侨寓一年过，重九迎神肩背摩。", 
            "往日酬恩勤许愿，今朝礼拜报除屙。", 
            "漫誇泰顶登高处，合道溪边寻菊阿。", 
            "踽踽独行空怅望，无花无酒叹嗟跎。"
        ], 
        "title": "壬戌重九", 
        "type": "律诗", 
        "yun": "歌"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "六年避地左思多，挈眷归来鼓兴歌。", 
            "神佑适园当祀祖，天留寄舫合安和。", 
            "丹青更易诗千首，课读需求书万车。", 
            "更觅棕鞋方玉杖，从今踽踽老岩阿。"
        ], 
        "title": "园居偶作三首 其一", 
        "type": "律诗", 
        "yun": null
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "亭林差幸不纷更，深慰辛勤十载情。", 
            "知我倾囊宜守素，任人劫饬合安贞。", 
            "碑留残卉漱芳润，庭有丛花餐落英。", 
            "三径荒芜姑一整，扫除浊秽即光明。"
        ], 
        "title": "园居偶作三首 其二", 
        "type": "律诗", 
        "yun": "庚"
    }, 
    {
        "author": "陈式金", 
        "era": "清", 
        "subtype": "七言律诗", 
        "text": [
            "修残补缺缊云乡，图画寥萧素壁荒。", 
            "随寓可安奢念远，还淳返朴俚言长。", 
            "蘼芜石径一池碧，空洞山堂四面芳。", 
            "未有园丁供下走，良朋从缓再移觞。"
        ], 
        "title": "园居偶作三首 其三", 
        "type": "律诗", 
        "yun": "阳"
    }, 
    {
        "author": "陈廷绅", 
        "era": "清", 
        "subtype": "七言律诗", 
        "text": [
            "久客消间俗累轻，凭阑凝望远山平。", 
            "眼前树影横秋色，耳底溪流咽雁声。", 
            "惜忆香醅消旅邸，于今诗思落江城。", 
            "探幽恰喜无余事，自向空阶彳亍行。"
        ], 
        "title": "梦芗阁次五叔父韵", 
        "type": "律诗", 
        "yun": "庚"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "我生犹未老，天意欲如何。", 
            "日月双蓬鬓，乾坤一放歌。", 
            "世途尽鸟笼，吾道在鸡窠。", 
            "努力诸公事，中流漫逐波。"
        ], 
        "title": "送层公回闽 其一", 
        "type": "律诗", 
        "yun": "歌"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "众鸟归飞暮，羊城孤客愁。", 
            "一身萍底影，双眼水中鸥。", 
            "长夜空思月，无家始识秋。", 
            "羡君轻去住，何计觅同舟。"
        ], 
        "title": "送层公回闽 其二", 
        "type": "律诗", 
        "yun": "尤"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "何事买山隐，丹霞紫气高。", 
            "东西双草履，风雨一絺袍。", 
            "仄径赖容屐，急流须著篙。", 
            "重阳好风日，未敢学持螯。"
        ], 
        "title": "九日过海幢寺送金道人回丹霞有作并寄逃两诸公", 
        "type": "律诗", 
        "yun": "豪"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "匹马向巑岏，招摇强自宽。", 
            "人生聚散易，吾党别离难。", 
            "计日思倾盖，临风羡整冠。", 
            "我歌老骥罢，觅醉碎琅玕。"
        ], 
        "title": "代家简生送别黄逃两别驾还漳", 
        "type": "律诗", 
        "yun": "寒"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "至日犹为客，愁中不记年。", 
            "白沙增月色，古木废桑田。", 
            "买醉怅无侣，含悽独扣舷。", 
            "故园宵梦里，歌舞老莱前。"
        ], 
        "title": "至日舟次有感 其一", 
        "type": "律诗", 
        "yun": "先"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "一线初长日，狂吟独怅时。", 
            "野花寒自发，山鸟集还移。", 
            "潮水应期至，霄云入谷迟。", 
            "中流且击楫，莫遣榜人知。"
        ], 
        "title": "至日舟次有感 其二", 
        "type": "律诗", 
        "yun": "支"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "隐约幽丛里，残墉岭外崇。", 
            "新愁销嫩草，旧恨付凄风。", 
            "鹤有千年迹，人传百世雄。", 
            "登堂还自慰，谩语古今同。"
        ], 
        "title": "登坡公白鹤峰有感", 
        "type": "律诗", 
        "yun": "东"
    }, 
    {
        "author": "陈廷和", 
        "era": "清", 
        "subtype": "五言律诗", 
        "text": [
            "蘼芜平野阔，一望晓烟青。", 
            "戍鼓催残月，樯旗汎落星。", 
            "轻舟宜浅濑，落叶见林坰。", 
            "背指经过处，飞鸥已满汀。"
        ], 
        "title": "舟次早行", 
        "type": "律诗", 
        "yun": "青"
    }, 
    {
        "author": "陈廷和", 
        "era": "清", 
        "subtype": "七言律诗", 
        "text": [
            "忽忽浮云塞路岐，间关蛮越欲何之。", 
            "可堪北辙涂膏事，反作南冠对泣时。", 
            "舐犊垂怜孤客意，弃材难慁圣明知。", 
            "请看初日潇湘色，馀照犹传八咏诗。"
        ], 
        "title": "过惠州柬沈屺庵司理公祖", 
        "type": "律诗", 
        "yun": "支"
    }, 
    {
        "author": "陈廷庆", 
        "era": "清", 
        "subtype": "五言律诗", 
        "text": [
            "湘滨来五度，才得一登临。", 
            "片片江帆影，重重岳树阴。", 
            "碑赊三日读，僧向六朝寻。", 
            "欲续传镫事，斜阳下碧岑。"
        ], 
        "title": "由岳麓寺下山返舟作", 
        "type": "律诗", 
        "yun": "侵"
    }, 
    {
        "author": "陈廷庆", 
        "era": "清", 
        "subtype": "七言律诗", 
        "text": [
            "两崖青石引青莎，一径松杉罥薜萝。", 
            "立马爱当奇石秀，下山犹见夕阳多。", 
            "愿同孺子尘缨浊，可有高人薖轴歌。", 
            "岚翠泉声行不断，道傍时欲坐盘陀。"
        ], 
        "title": "青石梁道中", 
        "type": "律诗", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小队城南，来踏遍、平陵春色。", 
            "迤逦望、秣陵钟阜，郁苍何极。", 
            "一片南朝箫鼓地，千年北府侯王宅。", 
            "到如今、草绿锦衣仓，成今昔。", 
            "帐下缚，黄皮褶。", 
            "座上拓，黄金戟。", 
            "论男儿须学，万人之敌。", 
            "家世故侯看射虎，江山儒将闻吹笛。", 
            "笑军中、缓带惯翻书，当阳癖。"
        ], 
        "title": "满江红  赠溧阳王参（王名嘉善，馀姚人，新建后裔，有儒将风）戎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水榭清幽，宿雨罢、奔浑齐涨。", 
            "凭眺处、孤城剩垒，炮痕无恙。", 
            "波静细延帘阁底，草香乱扑纱窗上。", 
            "碧阴阴、一阵嫩凉来，沙禽饷。", 
            "篷六扇，烟中漾。", 
            "箫一缕，潭边唱。", 
            "况主人还有，吴羹法酿。", 
            "但醉且寻茶叟灶，欲归径借溪翁杖。", 
            "想此时、纤月挂西湄，难于状。"
        ], 
        "title": "满江红  同恭士叔岱牧仲饮介子西湄草堂次公㦷壁间韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "单父城东，堆遍了、万层秋色。", 
            "凭阑望、齐疆鲁甸，一泓晴碧。", 
            "此去渐通霄汉路，吾生只少翱翔翼。", 
            "缭櫩斜、百尺俯中原，空苍极。", 
            "铜鼓赛，松杉直。", 
            "阴雨吼，精灵急。", 
            "看藓衣泥马，晓行无迹。", 
            "日落漫添羁旅恨，时危专藉匡扶力。", 
            "读春秋、武帐烛花红，髯如戟。"
        ], 
        "title": "满江红  秋日登单父城外春秋阁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "席帽聊萧，偶经过、信陵祠下。", 
            "正满目、荒台败叶，东京客舍。", 
            "九月惊风将落帽，半廊细雨时飘瓦。", 
            "桕初红、偏向坏墙边，离披打。", 
            "今古事，堪悲咤。", 
            "身世恨，从牵惹。", 
            "倘君而尚在，定怜余也。", 
            "我讵不如毛薛辈，君宁甘与原尝亚。", 
            "叹侯嬴、老泪苦无多，如铅泻。"
        ], 
        "title": "满江红  秋日经信陵君祠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "二十年前，曾见汝、宝钗楼下。", 
            "春二月、铜街十里，杏衫笼马。", 
            "行处偏遭娇鸟唤，看时谁让珠帘挂。", 
            "只沈腰、今也不宜秋，惊堪把。", 
            "且给个，金门假。", 
            "好长就，旗亭价。", 
            "记炉烟扇影，朝衣曾惹。", 
            "芍药才填妃子曲，琵琶又听商船话。", 
            "笑落花、和泪一般多，淋罗帕。"
        ], 
        "title": "满江红  梁溪顾梁汾舍人过访赋此以赠兼题其小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江左周瑜，年少日、雄姿历落。", 
            "记十载、霜飞獬豸，风生台阁。", 
            "宦迹遽如春梦短，人情剧似秋云薄。", 
            "旧平泉、早付绿苔生，都非昨。", 
            "问鲍子，今难作。", 
            "怜弱女，凭谁托。", 
            "赖同官偏念，曩时花萼。", 
            "高谊漫言齐偶大，华堂定让韩居乐。", 
            "翟公门、一曲鼓求凰，惊罗雀。"
        ], 
        "title": "满江红", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "北郭先生，门恰对、峰回涧曲。", 
            "且小隐、渔庄蟹舍，长廊矮屋。", 
            "雨过拍茶香作雪，日高煨芋酥于玉。", 
            "向红尘、不到处逍遥，襟衫绿。", 
            "林滟滟，烘枫菊。", 
            "涛瑟瑟，锵梧竹。", 
            "问貂蝉蓑笠，谁荣谁辱。", 
            "豆架瓜棚三径在，黄鸡白酒千场足。", 
            "便水田、今岁不曾收，来年熟。"
        ], 
        "title": "满江红  万脩承五十用吕居仁韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉袖笼鞭，正杏苑、一枝新夺。", 
            "归卧处、溪山窈窕，亭台层叠。", 
            "松籁梧烟萦客梦，溪茶涧笋醒人渴。", 
            "羡升平、江左玉堂仙，风光别。", 
            "繁华事，行人说。", 
            "凄凉债，今生结。", 
            "又蜗黄藓绿，断碑残碣。", 
            "细雨零星渔榜火，乱鸦飒沓僧龛月。", 
            "记小楼、一片伎衣红，年时节。"
        ], 
        "title": "满江红  秋杪同南耕鲁望弟过东郊外殿元叔祖废园感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿齿摴蒱，憨狂煞、他家儿女。", 
            "笑此是、牧猪奴戏，何心共赌。", 
            "懒凭绣床抽蛱蝶，爱拈红子争龙虎。", 
            "恰偏逢、郎手劣于侬，降幡举。", 
            "奁乍敛，墙阴午。", 
            "香半灺，灯花吐。", 
            "逗琴心忽入，海天寒处。", 
            "时世几多筝笛耳，蛾眉也解英雄苦。", 
            "砉崩腾、只把汉宫秋，临风鼓。"
        ], 
        "title": "满江红  琴弈双清为阎牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风景清佳，天气是、梅前菊后。", 
            "弧悬处、高轩列戟，软帘堆绣。", 
            "龙笛鹅笙喧午夜，衙香宫锦围晴昼。", 
            "笑吾宗、今日又重逢，图南叟。", 
            "摇铁凤，蟠金兽。", 
            "相府畔，沙堤右。", 
            "算家门华贵，于公何有。", 
            "坊曲漫劳誇韦杜，文章要使罗星宿。", 
            "看佳儿、新酝桂香浓，为春酎。"
        ], 
        "title": "满江红  寿海宁家始升六十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "若且歌乎，急配以、哀丝豪竹。", 
            "念来夜、故人一去，月明人独。", 
            "风吼军都山忽紫，雨收督亢天全绿。", 
            "笑好官、几个读书来，休耽读。", 
            "吟复写，螭蟠幅。", 
            "富与贵，蛇添足。", 
            "但逢花便插，有泉须掬。", 
            "建业云山通地肺，姑苏烟水连天目。", 
            "算谷城、虽好不如归，眠乡曲。"
        ], 
        "title": "满江红  送叶桐初还东阿即次其与曹雪樵倡和原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "恒岳生申，恰黍谷、阳回时候。", 
            "沙堤上、弧悬相府，光腾宝甃。", 
            "万国河山平似掌，九天花鸟纷如绣。", 
            "正黄扉、暂阖衮衣闲，娱清昼。", 
            "房与杜，齐台斗。", 
            "李与杜，豪诗酒。", 
            "算文章勋业，公俱不朽。", 
            "八饼茶分龙凤碾，万钉带压蛟螭钮。", 
            "看无边、红烛下朝来，为公寿。"
        ], 
        "title": "满江红  送宝坻杜相国", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜火春宵，说此地、上元尤胜。", 
            "烟焰里、烘桃炙柳，飘梅灺杏。", 
            "绣羽花冠筒内放，缃苞翠蔓竿梢映。", 
            "紫葡萄、十丈满池莲，丝丝凝。", 
            "玛瑙寺，秋千竞。", 
            "琉璃厂，筝琶盛。", 
            "更钿车麝帕，嬉游不定。", 
            "今夜凤城偏寂寂，一灯微耿人初病。", 
            "只角残、吹到第三声，何心听。"
        ], 
        "title": "满江红  闻往岁帝城烟火之盛，甲于天下，今年元夜，作客都门，适逢新禁，凄然独坐，词以遣怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天水空濛，只将暝织愁，催雨添恙。", 
            "乍过了东风，杨花一桁。", 
            "弹指还惊仲夏，萧萧檐瓦跳珠响。", 
            "葡萄涨。", 
            "鸠妇唤晴，凫母眠浪。", 
            "惆怅。", 
            "他乡谁傍。", 
            "算炉薰药裹，聊自屏当。", 
            "料故国楼头，茶烟新飏。", 
            "豆绿缸中梅水满，何时小啜龙团饷。", 
            "苔衣长。", 
            "赋得苧衫难爽。"
        ], 
        "title": "梅子黄时雨  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅将谢，临风招手唤重游。", 
            "恰瀰瀰照浪，愁情懒比眠鸥。", 
            "低扑村庄纨扇巧，乱飘溪阁粉茵稠。", 
            "糅绵弄雪送清芬，与梦俱幽。", 
            "再来增怅望，满径琼姿，零落谁收。", 
            "拾取残英，注来花乳磁瓯。", 
            "纵使暗香埋陇畔，胜于飞絮舞街头。", 
            "休回首，几枝含泪，正倚山楼。"
        ], 
        "title": "雪梅香  和竹逸再游石亭看落梅原韵同云臣赋", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "问秋何在，在郭外陂塘，涧边林楚。", 
            "野香几缕。", 
            "向衫痕暗扑，帽丝乱舞。", 
            "暑退凉生，一派嫩阴阁雨。", 
            "绕村去。", 
            "遥见支公，微笑迎处。", 
            "相别弹指许。", 
            "又竹翠沾厨，荷风凝路。", 
            "茗铛笋俎。", 
            "怅来朝愁听，江船捣素。", 
            "任是空王，也稔离情凄苦。", 
            "漫延伫。", 
            "怕催归、花宫浴鼓。"
        ], 
        "title": "扫花游  早秋同云臣诣竹枝庵访寒松上人，时上人将往龙眠，用片玉词韵留赠，兼志别怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一丝凝晓。", 
            "似绛蕊浮釭，锦鳞拍沼。", 
            "搓透猩绒，卖弄憨嗔许谁拗。", 
            "莫是罗浮人困，珊枕上、小鬟新觉。", 
            "正睡晕初圆，偷倚绣奁照。", 
            "料峭。", 
            "年犹少。", 
            "更酒入潮生，春来靥笑。", 
            "娇香趁早。", 
            "休赚夭桃见时恼。", 
            "几颗朱樱绽口，甚日茜花压帽。", 
            "倩红泪、将绡裹，洒他开了。"
        ], 
        "title": "红情  咏半吐红梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄入东风，绿来南内，梦中春水竛竮。", 
            "个侬香粉，髣髴也曾经。", 
            "还是簸钱堂上，当年事、有影无形。", 
            "高楼外，珠圆莺脆，隔院已闻声。", 
            "衷情。", 
            "浑欲诉，新愁点点，旧恨星星。", 
            "奈一场春梦，不甚分明。", 
            "此际银灯耿耿，罗衾湿、红泪如冰。", 
            "难分手，满街细雨，愁煞梦回程。"
        ], 
        "title": "满庭芳  纪梦", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水寺拖烟，山楼嵌雨，日长经院无人。", 
            "茶香竹翠，也算是前因。", 
            "兽窟山前精舍，参差处、欲断还匀。", 
            "依稀似、凫雏雁子，零乱不成群。", 
            "逡巡。", 
            "思昔日，戴公故隐，往迹沉沦。", 
            "渐樱桃熟后，梅又生仁。", 
            "憔悴鬓丝禅榻，十年事、更与谁论。", 
            "空归去，数声暝磬，行过米颠坟。"
        ], 
        "title": "满庭芳  谈长益携具招游八公岩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "细马轻衫，西风南苑，偶然人过金沟。", 
            "道旁指点，辽后旧妆楼。", 
            "想像回心宫院，钿筝歇、含泪梳头。", 
            "青史上，武灵皇后，一样擅风流。", 
            "堪愁。", 
            "成往迹，缭垣败甃，满目残秋。", 
            "便脂田粉硙，零落谁收。", 
            "莫问完颜耶律，兴亡恨、总是荒邱。", 
            "红墙外，谁抛金弹，年小富平侯。"
        ], 
        "title": "满庭芳  过辽后梳妆楼同洪昉思赋", 
        "type": "词", 
        "yun": "尤"
    }, 
    {
        "author": "陈廷圭", 
        "era": "清", 
        "subtype": "五言排律", 
        "text": [
            "鲲身沙似雪，渔火夜团团。", 
            "掩映星千点，斜联月半阑。", 
            "微明含宿雾，列焰照回澜。", 
            "影拂寥天静，光横极浦寒。", 
            "遥瞻依水曲，细数隐江干。", 
            "海国恬熙日，频闻唱晚欢。"
        ], 
        "title": "鲲身渔火（此诗收于陈廷瑜《选赠和斋诗集》，石旸睢藏本；又载赖子清《台湾古代诗文社》、林文龙《台湾诗录拾遗》）得寒字五言六韵", 
        "type": "排律", 
        "yun": "寒"
    }, 
    {
        "author": "陈庆镛", 
        "era": "清", 
        "subtype": null, 
        "text": [
            "于越之山倚天卓，势起嵯峨矗岳岳。", 
            "于越之水轩波扬，回海生风荡瀺灂。", 
            "扶舆盘结钟轮囷，笃生大雅甫与申。", 
            "六千君子萃会计，东南竹箭多贞笢。", 
            "伟哉英贤代继起，清侔夷鱼性龙比。", 
            "甲申龙战云雷屯，攀髯从天罔悉纪。", 
            "蕺山北斗学之宗，文贞倪公大司农。", 
            "忠介忠惠授命死，周张何严相追踪。", 
            "武贞桑榆著晚节，尝胆千报枕冰雪。", 
            "新建父子垂世勋，继饱吴钩祸更烈。", 
            "一时相率仗义行，立德立功铭太常。", 
            "煌煌天语下明诏，谥以壹惠扬芬芬。", 
            "迩者舟山海氛煽，蛋船贾舶突江面。", 
            "葛君元戎苍兕呼，乃掏乃䵾力死战。", 
            "杨尉一介防吴淞，楼船直下声𪔴冬。", 
            "指日灭贼贼反噬，捐生赴义词从容。", 
            "旷世德型共一辙，义如河岳心如铁。", 
            "浩然刚大凌乾坤，明德磬香永不灭。", 
            "寝庙有侐灵桑梓，燕台今建楼明祀。", 
            "拜者趋者严抠衣，仰瞻道貌长敬止。"
        ], 
        "title": "正气阁春祭纪事", 
        "type": "古风", 
        "yun": null
    }, 
    {
        "author": "陈庆镛", 
        "era": "清", 
        "subtype": null, 
        "text": [
            "仁虎仁虎来何奇，浙东台州人见之。", 
            "天介洪武时纯熙，𢏇十有三载丕基。", 
            "七月旁生霸有奇，虎据天台山之嵋。", 
            "盘伏岩阿负险巇，平明穴则出觑覗。", 
            "虢作首邛啖日曦，刷金篦观乎厜㕒。", 
            "自山之南折甗锜，隃㻁岑过天阙池。", 
            "瞥尔腾跃下九陂，拳毛駮荦森之而。", 
            "居人奔告惊相随，道路闻者魂魄离。", 
            "虎乃翕牙敛须眉，缓步姗姗其来迟。", 
            "不作咆哮瞋恣睢，不作𠩀试击椎。", 
            "顾瞻周道循袆䙃，直从厈曲■水湄。", 
            "行行市上无迷岐，都肆排列辉芝桐。", 
            "海蠙珠山珣玕琪，五光十色堆琉璃。", 
            "目䁔如炬凭睇窥，一俯一仰掀躨跜。", 
            "街回曲随转移，罙入不觉施中馗。", 
            "足肣盘辟力倦疲，伫立延久神支颐。", 
            "观者如堵无惊疑，氍毹起顾行久久。", 
            "飘然一去如神𡼁，市侩閧传屡舞僛。", 
            "蹑寻踪迹不可追，须臾酉■赛报禧。", 
            "自天降康麰来贻，䆅秷堆积如京坻。", 
            "瓯窭污邪罹軿辎，谓虎乃是鱼旐绥。", 
            "不然胡为驯且慈，我闻瑞应祝寿釐。", 
            "白鹿歌献郊畤祠，灵异何必麟与麒。", 
            "枚卜何不彪与螭，伟哉方子念民彝。", 
            "一闻斯语心旷怡，绘图纪事濡淋漓。", 
            "点染牙爪装冉髭，有虥其苗虨其皮。", 
            "和易浑如拥皋比，粤有孟藻国柱支。", 
            "峨峨獬豸冠有緌，为谱家世详系支。", 
            "知诚意伯之奇儿，胸次轶荡才不羁。", 
            "手提画幅徵咏诗，方子而外数相知。", 
            "程氏本立最心仪，官当引礼秦府司。", 
            "直道殉节光嵚𡼭，当时篆隶追冰斯。", 
            "为识颠末题其楣，有画有书事不欺。", 
            "山经补阙史补遗，三子洵国之玮琦。", 
            "说虎画虎生风姿，小亭耆古素访碑。", 
            "得此什袭装琼𤪌，持帧过我来属辞。", 
            "五百年物墨光滋，我谓方子忠孝垂。", 
            "儒业气节扬芳甤，偶尔濡索作戏嬉。", 
            "称名原不在画师，经营惨淡意匠施。", 
            "笔墨变化参郑祁，细观六法无参差。", 
            "神妙绝似唐王维，背上有彡颔下耏。", 
            "黄质黑质彬纷披，奕然纸上盘蹲跠。", 
            "厥名乌外广内殷乙换二仁且偲，不怒而威见者嘻。", 
            "邛邛歫虚肝胆褫，虎亦低首生慈悲。", 
            "当世岂无雄如虒，有角无敢挺觺觺。", 
            "穷奇已戮饕餮夷，贪貜潜化为驯犛。", 
            "■者䖑者咸游思。", 
            "怪走陆之蝄蜽夔，南越贡象氐贡狮。", 
            "驯习同养天之墀，符瑞有书仁寿孳。", 
            "见则天下知昌期，吁嗟斯虎匹者谁。", 
            "文囿驺虞无过兹，仁虎仁虎来何奇。"
        ], 
        "title": "仁虎行题方正学仁虎图", 
        "type": "古风", 
        "yun": null
    }, 
    {
        "author": "陈庆镛", 
        "era": "清", 
        "subtype": null, 
        "text": [
            "椒堂古君子，日䢩倾相与。", 
            "䢩持夔鼓文，公为析鼮鼠。", 
            "䢩问黄钟律，公为定累黍。", 
            "所契在金石，论说无龃龉。", 
            "导山导昆仑，导水导汉汝。", 
            "置身象教前，字字钩微绪。", 
            "辨鼎首辨夏，蛟篆力为抒。", 
            "雕戈结句曲，牙聱齿亦齼。", 
            "商彝尚简约，丁癸亡父举。", 
            "虎卣当提梁，鸡单饰似𧣒。", 
            "文作科斗形，尾细腹则巨。", 
            "由仓而及籀，猎碣柳贯鱮。", 
            "字孳寝加益，繁缛得配所。", 
            "槃敦亦轇轕，剖析纷如纻。", 
            "象形释亚若，谐声说楂𪓐。", 
            "会意皕二百，衅眉转注语。", 
            "指而知其事，抌揄训舂杵。", 
            "假借门最多，若至至火若蘧莒。", 
            "鵻父从鸟旁，桷妃本非梠。", 
            "臤鼎㮚乃衡，弡■𥼚即糈。", 
            "同声相为用，伯女为帛女。", 
            "一字或数假，止从玈旅通旅。", 
            "留心辨名物，甔齐𤳳属楚。", 
            "疐甗无底甑，■钟乃有锯。", 
            "下泉秦汉器，错煭去灬兼尊俎。", 
            "渗槃谓之颒，雁镫用然苣。", 
            "晋尺度虑俿，汉斛数秉筥。", 
            "刀镜亦有文，缪篆杂纷处。", 
            "下网得珊瑚，采蓝具曲𥴧。", 
            "徵引罗群书，隺守谨遵许。", 
            "研精罔遗力，训诂出心杼。", 
            "从以篆文释，乃合古籀叙。", 
            "邛首问沮诵，钩稽无违拒。", 
            "爰礼徵汉廷，说字来禁御。", 
            "集古搜欧阳，剖录洪赵吕。", 
            "近称吴侃权，握粟出问权。", 
            "大哉仪徵师，卫道作柱碍。", 
            "岩岩泰岳尊，宫作岨与岠。", 
            "灏灏渤澥流，水汇蠡与濋。", 
            "大厦张帡幪，龙簨错鳞卢。", 
            "会稽来竹箭，楚材集杞榉。", 
            "公馆席西宾，密如蟨与駏。", 
            "公子来受学，酌醴酿黑秬。", 
            "洪钟撞之莛，合止有柷敔。", 
            "参订公成书，择善无细钜。", 
            "解亚为两弓，确然定夺予。", 
            "奇文释妥康，方语辨粔籹。", 
            "十九依公言，间亦采众侣。", 
            "公出观枢政，蠠没力不虑。", 
            "獬豸立乌台，执笏近清篽。", 
            "洞悉民生隐，献疏纳当宁。", 
            "向用日以隆，内弗幵外封圉。", 
            "三辅辟黄图，庭清息囹圄。", 
            "蔽芾留甘棠，嘉禾界生稆。", 
            "飞刍督漕粟，天庾富廪糈。", 
            "河流亦顺轨，舟行无间沮。", 
            "伟哉经济才，帝用作心膂。", 
            "佩玉鸣玱玱，金紫簇衙衙。", 
            "仕与学兼优，厉志策修阻。", 
            "胡为瘘痹加，困顿长抱癙。", 
            "老学犹孜孜，执卷手不去。", 
            "士仰子云亭，问字酒有藇。", 
            "帷幄来春风，蹑屩乐𢗓𢗓。", 
            "公篆循熹斯，公楷学嶭褚，画品亦森逸，精神著墨楮。", 
            "𡩡画与𡩡书，门外履纳苴。", 
            "庭来道士鹅，俎献博士羜。", 
            "手泽家犹存，产抵万金贮。", 
            "阿童不识字，糅杂入簏𥰠。", 
            "傥不遇知音，祖龙啖一炬。", 
            "有子抱彝器，珍等清芬茹。", 
            "什袭藏之箧，百年经墨煮。", 
            "其中亦涂鸦，拾起益惶怇。", 
            "问夹参诗筒，嵯峨势若峿。", 
            "浸淫入晋魏，英含复华咀。", 
            "想当落墨时，奋猛巷洪溆。", 
            "研露散珠玉，花压读书屿。", 
            "忆䢩初见公，公起俊堂著。", 
            "弹指一瞬息，𣯍衣中嵌航十寒暑。", 
            "维时丙午夏，遂初赋桑苎。", 
            "束装当戒涂，料理作行旅。", 
            "公子抱书来，为属弁之序。", 
            "展玩不能释，且行复且跙。", 
            "蒹葭犹苍苍，伊人宛在渚。", 
            "此卷成英年，其才博以谞。", 
            "是非颇不谬，毋凿柳与柜。", 
            "舛驳业已袪，点窜其庸讵。", 
            "卷帙亦浩博，字坚力则纾。", 
            "锐意负大山，当无笑蝜𧑓。", 
            "愿以函琳琅，金薤浣露湑。", 
            "不乃藏葫芦，读下饮醇醑。", 
            "盍早登梨枣，莫作延以伫。", 
            "堂荫今依依，锄经筑有墅。"
        ], 
        "title": "题朱椒堂钟鼎款识稿全用六语韵", 
        "type": "古风", 
        "yun": null
    }, 
    {
        "author": "陈庆镛", 
        "era": "清", 
        "subtype": null, 
        "text": [
            "久载滞京师，载寒复载燠。", 
            "进退等碌碌，腼然空食粟。", 
            "初读未见书，同校阁天禄。", 
            "继补金之曹，会计学仓谷。", 
            "三年职西台，滥厕獬豸服。", 
            "弹蕉无修篁，人愧不如竹。", 
            "弱羽阁翻飞，翕然为雌伏。", 
            "邛须念我友，欲去数回复。", 
            "饮饯复留连，谈剧累晨夙。", 
            "囊涩不得行，空有书盈簏。", 
            "牙轴亦丛积，壮如大举腹。", 
            "得友赠之策，乃得戒童仆。", 
            "是时岁将秋，斗柄指西陆。", 
            "季鹰动乡思，鲈脍兼莼簌。", 
            "归与田将芜，补莳兰与菊。", 
            "儿童犹欢呼，且耕或且读。"
        ], 
        "title": "丙午六月二十五日出都口占", 
        "type": "古风", 
        "yun": null
    }, 
    {
        "author": "陈庆槐", 
        "era": "清", 
        "subtype": "五言律诗", 
        "text": [
            "看饱芦沟月，行旌驻远郊。", 
            "日高烘湿瓦，风急堕危巢。", 
            "官柳绿无缝，野花红到梢。", 
            "层城屹如画，一抹翠烟交。"
        ], 
        "title": "黄新庄", 
        "type": "律诗", 
        "yun": "肴"
    }, 
    {
        "author": "陈庆槐", 
        "era": "清", 
        "subtype": "七言律诗", 
        "text": [
            "新泥滑滑路盘盘，古刹连云欲上难。", 
            "春雨偶从行帐听，好山却当故人看。", 
            "镫明如海摇群宿，旗湿因风卷暮寒。", 
            "苦忆小园深巷里，落红堆满石阑干。"
        ], 
        "title": "雨中次桃花寺", 
        "type": "律诗", 
        "yun": "寒"
    }, 
    {
        "author": "陈帆", 
        "era": "清", 
        "subtype": "七言律诗", 
        "text": [
            "玉山经劫月泉荒，江左词人鬓早霜。", 
            "砚陇断云迷鹭渚，尘龛霏屑洒鱼庄。", 
            "孤村有客谈开宝，此日惟君抵范张。", 
            "洞口桃花飘已尽，舣舟仍似旧渔郎。"
        ], 
        "title": "马退山拉过湖南新居留宿话旧", 
        "type": "律诗", 
        "yun": "阳"
    }, 
    {
        "author": "陈存懋", 
        "era": "清", 
        "subtype": null, 
        "text": [
            "东山月上露气清，松杉夹道枝交横。", 
            "榜人无声宿烟渚，水光荡漾摇空明。", 
            "小舟泛月横溪曲，溪上微风动林薄。", 
            "寂寥山馆夜沈沈，阶下流泉响琴筑。"
        ], 
        "title": "横溪泛月歌", 
        "type": "古风", 
        "yun": null
    }, 
    {
        "author": "陈如鎏", 
        "era": "清", 
        "subtype": "七言律诗", 
        "text": [
            "满树蝉声日未斜，故人西去各天涯。", 
            "雨荒樵径空秋草，风掩柴扉落豆花。", 
            "世上原无强项客，桥头闻有卖浆家。", 
            "几时作黍迟良晤，兼味盘餐烂煮茄。"
        ], 
        "title": "赠龚士依（二首选一）", 
        "type": "律诗", 
        "yun": "麻"
    }, 
    {
        "author": "陈圭", 
        "era": "清", 
        "subtype": null, 
        "text": [
            "写松须纵笔，撑突见高节。", 
            "兹谁老秃为，精色入砚铁。", 
            "岂伊风轮过，忽施鬼斧截。", 
            "虬髯半盘云，鹤盖全偃雪。", 
            "屃赑元气缩，礌砢苍烟结。", 
            "硕体百尺围，厚地一丈裂。", 
            "猿猱枝上攫，貔虎根下抉。", 
            "女萝不敢附，仙脂自可啜。", 
            "独存正直操，老互风霜阅。", 
            "雷雨时砰訇，鞭电欻闪掣。", 
            "孤危世所忌，拥肿匠乃劣。", 
            "和峤善养晦，陶潜讵藏拙。", 
            "翛然三径中，腰脊肯一折。", 
            "不露颠末材，斯真栋梁杰。", 
            "画手蓄此意，偶向尺缣泄。", 
            "静者乃得之，迎晞叹奇绝。"
        ], 
        "title": "半截松为李𨧪岩居士作", 
        "type": "古风", 
        "yun": "屑"
    }, 
    {
        "author": "陈名慎", 
        "era": "清", 
        "subtype": "七言律诗", 
        "text": [
            "渡江乍见柳条条，几处渔家隐画桥。", 
            "漏泄春光舒倦眼，低昂风力舞纤腰。", 
            "隋堤十里朝笼雾，南浦孤帆暮趁潮。", 
            "知否深闺思妇怨，不应闷雨更连宵。"
        ], 
        "title": "新柳四首 其一", 
        "type": "律诗", 
        "yun": "萧"
    }, 
    {
        "author": "陈名慎", 
        "era": "清", 
        "subtype": "七言律诗", 
        "text": [
            "少妇凝妆斗晚霞，所思人尚隔天涯。", 
            "玉关惆怅东风杳，香陌逍遥客路赊。", 
            "细雨疏帘看乳燕，夕阳古渡带栖鸦。", 
            "岂宜听澈骊歌唱，空触芳心怨岁华。"
        ], 
        "title": "新柳四首 其二", 
        "type": "律诗", 
        "yun": "麻"
    }, 
    {
        "author": "陈名慎", 
        "era": "清", 
        "subtype": "七言律诗", 
        "text": [
            "絮语缠绵两意同，忍教萍迹忽西东。", 
            "只今牢繫长堤马，从此无烦远塞鸿。", 
            "绿意满前风似箭，黄昏有约月如弓。", 
            "千条万绪横塘路，牵惹桃花别样红。"
        ], 
        "title": "新柳四首 其三", 
        "type": "律诗", 
        "yun": "东"
    }, 
    {
        "author": "陈名慎", 
        "era": "清", 
        "subtype": "七言律诗", 
        "text": [
            "掩映柴门曲径通，晚宜凉月晓宜风。", 
            "愁生绿绮三弹后，春在青帘一望中。", 
            "几缕柔情丝可绾，廿番花信尽难工。", 
            "羁怀是处容消遣，且听莺声倚短筇。"
        ], 
        "title": "新柳四首 其四", 
        "type": "律诗", 
        "yun": null
    }, 
    {
        "author": "陈圭", 
        "era": "清", 
        "subtype": "五言律诗", 
        "text": [
            "腾身飞鸟上，天影四围看。", 
            "人语响空碧，江心生暮寒。", 
            "云开三楚地，风扫五溪蛮。", 
            "岁晏应闻捷，斜阳同倚栏。"
        ], 
        "title": "登拱极楼", 
        "type": "律诗", 
        "yun": null
    }, 
    {
        "author": "陈圭", 
        "era": "清", 
        "subtype": "七言律诗", 
        "text": [
            "天风吹我上崔嵬，花拥肩舆一径开。", 
            "仙岭白云晴似絮，官陂春水绿于苔。", 
            "高人恰听莺声去，好客才从鸟道来。", 
            "吟倚夕阳亲剥啄，古香飞出乱书堆。"
        ], 
        "title": "官坡访刘居士", 
        "type": "律诗", 
        "yun": "灰"
    }, 
    {
        "author": "陈存懋", 
        "era": "清", 
        "subtype": "七言绝句", 
        "text": [
            "一枕黄粱梦太长，是因是想总荒唐。", 
            "人生自有天伦乐，不作神仙也不妨。"
        ], 
        "title": "卢生祠题壁 其一", 
        "type": "绝句", 
        "yun": "阳"
    }, 
    {
        "author": "陈存懋", 
        "era": "清", 
        "subtype": "七言绝句", 
        "text": [
            "车马劳劳送客程，邯郸道上尽卢生。", 
            "若非生就神仙福，炊熟黄粱梦不成。"
        ], 
        "title": "卢生祠题壁 其二", 
        "type": "绝句", 
        "yun": "庚"
    }, 
    {
        "author": "陈存懋", 
        "era": "清", 
        "subtype": "七言绝句", 
        "text": [
            "海上蓬山路杳然，目前困苦最堪怜。", 
            "人人饱吃黄粱饭，一枕安眠便是仙。"
        ], 
        "title": "卢生祠题壁 其三", 
        "type": "绝句", 
        "yun": "先"
    }, 
    {
        "author": "陈存懋", 
        "era": "清", 
        "subtype": "七言绝句", 
        "text": [
            "荷风香送使臣车，江汉英才擅作家。", 
            "圣主恩深难报称，昨宵有梦到京华。"
        ], 
        "title": "卢生祠题壁 其四", 
        "type": "绝句", 
        "yun": "麻"
    }, 
    {
        "author": "陈存懋", 
        "era": "清", 
        "subtype": "五言律诗", 
        "text": [
            "去岁南归日，孤舟潞水边。", 
            "今年重到此，衰柳散疏烟。", 
            "燕市吾将老，苏台子自怜。", 
            "悠悠分两地，明月几回圆。"
        ], 
        "title": "秋夜忆弟 其一", 
        "type": "律诗", 
        "yun": "先"
    }, 
    {
        "author": "陈存懋", 
        "era": "清", 
        "subtype": "五言律诗", 
        "text": [
            "未了向平愿，难谋阳羡田。", 
            "联床曾有约，共被是何年。", 
            "草色荣枯感，萍踪聚散缘。", 
            "南楼闻雁唳，倚枕不成眠。"
        ], 
        "title": "秋夜忆弟 其二", 
        "type": "律诗", 
        "yun": "先"
    }, 
    {
        "author": "陈存懋", 
        "era": "清", 
        "subtype": "七言律诗", 
        "text": [
            "暮春残雪点征衣，晓起冲寒下翠微。", 
            "胜境难忘情脉脉，名山乍别意依依。", 
            "岩前芝草劳僧赠，洞口桃花笑客归。", 
            "万壑松涛千尺雪，结庐何日学忘机。"
        ], 
        "title": "游盘山归路口占", 
        "type": "律诗", 
        "yun": "微"
    }, 
    {
        "author": "陈存懋", 
        "era": "清", 
        "subtype": "七言律诗", 
        "text": [
            "客里光阴手一编，人生如寄剧堪怜。", 
            "思量去日知来日，惆怅中年到晚年。", 
            "涧水白拖千尺雪，夕阳红漾半江天。", 
            "长堤徙倚频回首，暮景桑榆好著鞭。"
        ], 
        "title": "七鲤镇河堤晚眺有感", 
        "type": "律诗", 
        "yun": "先"
    }, 
    {
        "author": "陈存懋", 
        "era": "清", 
        "subtype": "七言律诗", 
        "text": [
            "浩渺长江拍浪浮，江头黄鹤古时楼。", 
            "一尊风月晴川夕，万顷烟波鄂渚秋。", 
            "此日论文仍接席，当年持节忝同舟。", 
            "迢迢十载春明梦，独立苍茫感旧游。"
        ], 
        "title": "补和管士一同年使鄂之作", 
        "type": "律诗", 
        "yun": "尤"
    }, 
    {
        "author": "陈存懋", 
        "era": "清", 
        "subtype": "七言律诗", 
        "text": [
            "不必奇峰劈巨灵，天然苍翠耸围屏。", 
            "悬岩溜滴龙潭黑，绝壑云迷鸟道青。", 
            "祖逖渡江怀击楫，屈原忧国且扬舲。", 
            "稽山镜水春如许，聊共先生倒玉瓶。"
        ], 
        "title": "游鸟门山偕陶心云", 
        "type": "律诗", 
        "yun": "青"
    }, 
    {
        "author": "陈名夏", 
        "era": "清", 
        "subtype": null, 
        "text": [
            "苍山不可极，英特应地符。", 
            "弱冠托豪素，足迹凌寰区。", 
            "旁皇恣冥探，谐笑归吾庐。", 
            "岂怨知者寡，灌园道有余。"
        ], 
        "title": "五子咏·滇南唐大宋", 
        "type": "古风", 
        "yun": null
    }, 
    {
        "author": "陈名夏", 
        "era": "清", 
        "subtype": null, 
        "text": [
            "方生天下士，踔厉青云端。", 
            "独袂挥众言，河汉下飞湍。", 
            "宣籁匹金石，文陛相盘桓。", 
            "一朝黄鹄举，流盼伤羽翰。"
        ], 
        "title": "五子咏·桐山方密之", 
        "type": "古风", 
        "yun": "寒"
    }, 
    {
        "author": "陈名夏", 
        "era": "清", 
        "subtype": null, 
        "text": [
            "歌台大风起，儿童吟乐章。", 
            "逶迤数千纪，作者称登堂。", 
            "正声破淫哇，取材齐《柏梁》。", 
            "男儿意气重，醉卧多尤伤。"
        ], 
        "title": "五子咏·沛县阎古古", 
        "type": "古风", 
        "yun": "阳"
    }, 
    {
        "author": "陈名夏", 
        "era": "清", 
        "subtype": null, 
        "text": [
            "布衣颇不贱，视我隐侯裔。", 
            "三箧暗能诵，贵游争交知。", 
            "山川助贫窭，乃欲安蒿藜。", 
            "岁暮长安道，著书新满帷。"
        ], 
        "title": "五子咏·吴江沈元子", 
        "type": "古风", 
        "yun": null
    }, 
    {
        "author": "陈名夏", 
        "era": "清", 
        "subtype": null, 
        "text": [
            "侧闻演象教，乃在吴门山。", 
            "日夕咏四始，策足开心颜。", 
            "家逾一万里，天空鸟飞还。", 
            "同予念唐子，惨澹禅灯间。"
        ], 
        "title": "五子咏·滇南苍雪", 
        "type": "古风", 
        "yun": "删"
    }, 
    {
        "author": "陈名夏", 
        "era": "清", 
        "subtype": null, 
        "text": [
            "一日两命驾，过我松亭前。", 
            "执手慰老颜，不若人相怜。", 
            "沧海十万里，来任天官篇。", 
            "占象见端委，告君忧未然。", 
            "忠爱性不移，直谏意益坚。", 
            "贾谊遇汉文，《治安书》可传。", 
            "公为太史令，洛下诚并贤。", 
            "翻愧畴昔交，势利多扳缘。", 
            "愿从学道术，寡营成大年。"
        ], 
        "title": "西洋汤道未先生来", 
        "type": "古风", 
        "yun": "先"
    }, 
    {
        "author": "陈名夏", 
        "era": "清", 
        "subtype": null, 
        "text": [
            "书生携我城外山，童仆举火何其难。", 
            "流萤入户光自照，蟋蟀在床鸣不闹。", 
            "予家既破牛马走，世上饥寒无不有。", 
            "何人共此患难中，与君且醉重阳酒。", 
            "孔融既逝宾客稀，丈夫熟视何所为。", 
            "素秋零落色不瘁，纷纷轻薄皆小儿。", 
            "我欲歌，听者疑。", 
            "我重泣，如绠縻。", 
            "以此叹息无古道，千载相思在管鲍。"
        ], 
        "title": "福宁州城外即事慰袁生", 
        "type": "古风", 
        "yun": null
    }, 
    {
        "author": "陈名典", 
        "era": "清", 
        "subtype": null, 
        "text": [
            "一死不足惜，千秋大义存。", 
            "楚氛当日恶，大地霎时昏。", 
            "衰世无忠节，荒庵有荩魂。", 
            "嗟予犹健在，愧我赵公门。", 
            "些语听离骚，魂兮那许招。", 
            "西欧飞血雨，东海动心潮。", 
            "世事今如此，生民恨未消。", 
            "九京如可作，应更痛前朝。"
        ], 
        "title": "题赵焕文茂才彝鼎殉节纪", 
        "type": "古风", 
        "yun": null
    }, 
    {
        "author": "陈名典", 
        "era": "清", 
        "subtype": null, 
        "text": [
            "西风萧瑟天气凉，奄奄夫婿病在床。", 
            "祷神求医兼问卜，佥云病已入膏肓。", 
            "回忆结缡才十稔，一朝撒手情何伤。", 
            "当时不难以身殉，下有孤儿上姑嫜。", 
            "仰事俯蓄赖十指，此身未便遽云亡。", 
            "况复夫君有遗命，是儿须令继书香。", 
            "春秋递嬗儿渐长，就傅归来立母傍。", 
            "母云志士惜日短，莫道愁人恨夜长。", 
            "日短夜长阴可惜，挑灯课读亦何妨。", 
            "机声书声相接续，夜如何其夜未央。", 
            "儿承母训苦自励，青年名已列胶庠。", 
            "又将母节达上听，冰霜励洁邀龙章。", 
            "母年今已逾七秩，暇复课孙体康强。", 
            "谢生持图索题咏，频年奔走笔墨荒。", 
            "况复在前有珠玉，骚坛健将推张黄。", 
            "聊将俚句表慈孝，传之家乘志不忘。"
        ], 
        "title": "篝灯课子图，为谢节母题", 
        "type": "古风", 
        "yun": "阳"
    }, 
    {
        "author": "陈名典", 
        "era": "清", 
        "subtype": "七言律诗", 
        "text": [
            "一束花枝傍矮簃，芳心惟恐报春迟。", 
            "湖山隐约炊烟起，楼阁苍茫暮霭时。", 
            "傲骨怕随流俗改，壮怀未许等閒知。", 
            "相逢岂必曾相识，把酒重阳订后期。"
        ], 
        "title": "己卯冬日登约园燕云阁，步幼亭世兄原韵二首 其一", 
        "type": "律诗", 
        "yun": "支"
    }, 
    {
        "author": "陈名典", 
        "era": "清", 
        "subtype": "七言律诗", 
        "text": [
            "槛外微阴入小簃，登临莫笑我来迟。", 
            "乡心已落梅花后，山色争看夕照时。", 
            "选胜西湖偿旧约，开筵东阁订新知。", 
            "他年得遂兰陔愿，笑指燕云相与期。"
        ], 
        "title": "己卯冬日登约园燕云阁，步幼亭世兄原韵二首 其二", 
        "type": "律诗", 
        "yun": "支"
    }, 
    {
        "author": "陈名典", 
        "era": "清", 
        "subtype": "七言律诗", 
        "text": [
            "峨峨高阁矗云端，此日登临眼界宽。", 
            "归雁远从云外落，好山留向雪中看。", 
            "径荒苔藓埋陈迹，地僻梅花耐早寒。", 
            "湖上风光无限好，一声长笛倚阑干。"
        ], 
        "title": "己卯冬日登约园燕云阁得看字", 
        "type": "律诗", 
        "yun": "寒"
    }, 
    {
        "author": "陈名夏", 
        "era": "清", 
        "subtype": "七言律诗", 
        "text": [
            "霄汉星悬卤薄飞，泰坛爟火候龙衣。", 
            "连钱苑马齐金勒，作阵宫乌历翠微。", 
            "日景吹葭寒谷暖，云光绕仗羽林围。", 
            "侍臣恭赋横汾祀，群望黄舆紫陌归。"
        ], 
        "title": "郊坛恭纪", 
        "type": "律诗", 
        "yun": "微"
    }, 
    {
        "author": "陈名夏", 
        "era": "清", 
        "subtype": "七言律诗", 
        "text": [
            "寒山凄绝暮烟斜，旧日村原见几家。", 
            "草长甫田惊宿雉，人稀落木乱啼鸦。", 
            "畏兵相避真如火，携友长征未有涯。", 
            "夙慕中原文献地，到来拂面起尘沙。"
        ], 
        "title": "至睢州有感", 
        "type": "律诗", 
        "yun": "麻"
    }, 
    {
        "author": "陈廷圭", 
        "era": "清", 
        "subtype": "五言绝句", 
        "text": [
            "象月凿为池，池清如月皎。", 
            "芙蕖倚风开，月色含香渺。"
        ], 
        "title": "月池", 
        "type": "绝句", 
        "yun": "筱"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万乘旌旗，千官羽猎，翠华绝塞重经。", 
            "珠鞭玉靶，日黑虎风腥。", 
            "羡尔金闺年少，陪游幸、凤辇龙庭。", 
            "霜天晓，柘黄袍出，一骑按秋鹰。", 
            "至尊。", 
            "亲讲武，火城渐杳，交网犹扃。", 
            "更北平城外，岭断云横。", 
            "飞鞚传宣七校，黄羊酒、前队教停。", 
            "琵琶歇，碧天毡帐，一曲海东青。"
        ], 
        "title": "满庭芳  题顾梁汾舍人扈驾诗后", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "汜水东来，荥阳西去，伤心斜日哀湍。", 
            "横鞭顾盼，又过虎牢关。", 
            "叹息提兵血战，西风响、一片刀环。", 
            "英雄泪，乱山枫叶，不待晓霜丹。", 
            "追攀。", 
            "当日事，炎精末造，遗恨灵桓。", 
            "又许昌迁驾，不肯回銮。", 
            "今古兴亡转换，谁相问、剩水残山。", 
            "凭高望，汉陵魏殿，一样土花斑。"
        ], 
        "title": "满庭芳 过虎牢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "武媚东巡，金轮春幸，洛川自古神州。", 
            "风光溢目，彩仗簇星球。", 
            "闻道香山山下，汤泉沸、玉滟琼流。", 
            "传驻跸，石榴裙湿，激水奉宸游。", 
            "六郎宣诏入，莲花一朵，相映娇柔。", 
            "趁晚凉閒话，水殿云帱。", 
            "千载朱颜难待，伤心似、太液池头。", 
            "凄凉也，骊山浴馆，一样野花稠。"
        ], 
        "title": "满庭芳  距汝州四十里，山有温泉，相传为唐武后幸洛时浴处", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "仙泪流铜，蜂脾酿蜜，圣檀初傅新妆。", 
            "冰檐雪甃，带暝乱斜阳。", 
            "自是罗浮别种，依稀剩、金粟馀香。", 
            "王孙弹，枝头万颗，偏惹画帘长。", 
            "绕廊。", 
            "应错认，宛如梅子，熟后轻飏。", 
            "想宫人入道，絁帔都黄。", 
            "一段冷魂幽绪，扶疏态、谁与擎将。", 
            "春来也，红红白白，让尔冠群芳。"
        ], 
        "title": "满庭芳 咏腊梅和京少韵", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "筑粉偏温，镂脂却暖，一枝颤影难休。", 
            "凉轩滑簟，常傍晚妆楼。", 
            "几度枕边轻坠，听不出、钗响悠悠。", 
            "寻觅取，依然未璺，重上玉人头。", 
            "开时刚浅夏，晓来笑折，人意先秋。", 
            "正睡馀梦远，翠幌空幽。", 
            "每被鬓丝笼住，香风动、蜂蝶先偷。", 
            "玲珑极，邻姬误认，卸取节秦讴。"
        ], 
        "title": "满庭芳 玉簪花", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨坼池莲，霜彫岩桂，愁饯临去秋光。", 
            "城南漫兴，步屧趁林塘。", 
            "叹息人家兵后，莓苔遍、废井颓墙。", 
            "溪桥畔，柴门半掩，篱落未全荒。", 
            "烟庄。", 
            "经几处，娇红淡粉，压叠成行。", 
            "恨花繁境窄，姿态难详。", 
            "最后一园差胜，轩棂外、乱石疏廊。", 
            "西风劲、催将菊瘦，馀力袅衰杨。"
        ], 
        "title": "满庭芳 暮秋梁溪南郊看菊纪游", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淼淼长洲，离离茂苑，无边草色连空。", 
            "两番借治，欢笑满吴宫。", 
            "一自暌离绛帐，相思切、早理烟篷。", 
            "平波远，谁吹五两，几阵落灯风。", 
            "忡忡。", 
            "怜别后，鸾飘凤泊，竹懒丝慵。", 
            "拟酒酣诉与，慷慨从公。", 
            "忆昨探梅摘蕙，铜官下、曾傍游筇。", 
            "经年矣，春来邓尉，香雪又濛濛。"
        ], 
        "title": "满庭芳 丁巳元夕后三日谒别驾林天友于长洲官署赋赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "二月新晴，东风作阵，吴天梅讯频催。", 
            "伍塘飞棹，恰过浪花堆。", 
            "闻说疏香冷粉，铜坑畔、万树齐开。", 
            "真孤负、阖闾城下，容易放船回。", 
            "沿洄。", 
            "归罨画，閒赓绮韵，触绪增哀。", 
            "想一枝瘦玉，曾缀经台。", 
            "我是湖州杜牧，成阴候、侧帽才来。", 
            "明年事，相期花下，莫放浅深杯。"
        ], 
        "title": "满庭芳 今春梅候，余适买棹吴门，乃因循羁绊，不及为邓尉之游，正深怅惋，及过里门，而枝头香雪已零落略尽矣，会放公以梅下见怀词并云臣和章相示，漫次原韵", 
        "type": "词", 
        "yun": "灰"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院红绡，半楼绛雪，几丛艳冶成围。", 
            "倚栏无力，嫩柳斗腰肢。", 
            "粉壁银墙淡雅，明妆坐、人是琼枝。", 
            "东风动，花光映肉，桃晕入冰肌。", 
            "胭脂。", 
            "刚蘸雨，一番梳裹，别样芳菲。", 
            "似六宫昼暖，睡重杨妃。", 
            "赢得三郎一笑，花前闹、急管繁丝。", 
            "豪华甚，千堆蜀锦，那用杜陵诗。"
        ], 
        "title": "满庭芳 咏西府海棠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "菖歜芳筵，葵榴绮节，一雨凉透重湖。", 
            "绣旗画鼓，兰桨划菰蒲。", 
            "多少唐陵汉寝，千年恨、远近楸梧。", 
            "休凭吊，玉山将倒，翠袖可相扶。", 
            "狂夫。", 
            "狂更剧，花颠酒恼，脱帽喧呼。", 
            "唤湘累与汝，美酝同沽。", 
            "收拾金箫玉管，昆峰好、晚髻新梳。", 
            "家乡忆，层层水榭，红缕漾钗符。"
        ], 
        "title": "满庭芳 五日玉峰竞渡用梅村词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "少日情亲，两家中表，羊车竞戏阶前。", 
            "雕虫薄技，里塾又随肩。", 
            "弹指渭阳凋谢，乌衣巷、蔓草平田。", 
            "谁能料，童时伴侣，相对两华颠。", 
            "中年。", 
            "抛艾绶，柴门罨画，三径萧然。", 
            "忆相州邺下，宦迹流传。", 
            "购得铜台绣瓦，归吟写、夜雨朝烟。", 
            "残生事，酒鎗棋局，此外总由天。"
        ], 
        "title": "满庭芳 赠表兄万大士（旧临漳令）", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "龙德殿边，月华门内，万枝凤腊荧煌。", 
            "六宫半夜，齐起试新妆。", 
            "诏赐口脂面药，花枝袅、笑谢君王。", 
            "烧瓷翠，调铅贮粉，描画两鸳鸯。", 
            "当初温室树，宫中事秘，世上难详。", 
            "但铜沟涨腻，流出宫墙。", 
            "今日天家故物，门摊卖、冷市閒坊。", 
            "摩挲怯，内人红袖，恸哭话昭阳。"
        ], 
        "title": "满庭芳 咏宣德窑青花脂粉箱为莱阳姜学在赋", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水拍晴桥，山衔春店，飞花落絮悠飏。", 
            "打鱼放鸭，四月好年光。", 
            "此地林峦绝胜，家家足、碧涧幽篁。", 
            "斜坡上，碎瓻败甓，零乱补围墙。", 
            "鸣榔。", 
            "思往事，峨嵋仙客，曾驻吾乡。", 
            "惹溪山千载，姓氏犹香。", 
            "今日紫姑圣女，喧村赛、画鼓明妆。", 
            "残碑在，独怜野草，渐没古祠堂。"
        ], 
        "title": "满庭芳 蜀山谒东坡书院", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白甀生涯，红泥做活，乱烟细袅孤村。", 
            "春山脚下，流水浴柴门。", 
            "紫笋碧鲈时候，溪桥上、市贩争喧。", 
            "推篷望，高吟杜句，旭日散鸡豚。", 
            "田园。", 
            "淳朴处，牵车鬻畚，垒石支垣。", 
            "看鸱夷扑满，磊磊邱樊。", 
            "而我偏怜茗器，温而栗、湿翠难扪。", 
            "掀髯笑，盈崖绿雪，茶事正堪论。"
        ], 
        "title": "满庭芳 吾邑茶具俱出蜀山，暮春泊舟山下，漫赋此词", 
        "type": "词", 
        "yun": "元"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冯衍长愁，陈思不乐，相逢同客东京。", 
            "乌啼落叶，惆怅可怜生。", 
            "无忌馆今何处，河声怒、搀著砧声。", 
            "秋宵永，几楞粉月，晒得绿窗晴。", 
            "莺莺。", 
            "闻尚在，诗人老去，一倍含情。", 
            "且开箱验取，锦字纵横。", 
            "料尔银钩未写，檀笺上、珠泪先盈。", 
            "休肠断，青衫红粉，一样是飘零。"
        ], 
        "title": "满庭芳  汴梁客舍同冯蓼庵夜坐，蓼庵出梁溪闺秀永愁人诗稿示余，凄然赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "战马千群，戍旗一片，江东月又刚圆。", 
            "凝妆艳粉，何异太平年。", 
            "楼上冰帘绛蜡，参差弄、凤管鹍弦。", 
            "楼儿下，金蛾玉茧，风景倍嫣然。", 
            "碧天。", 
            "何限事，一生能得，几度灯前。", 
            "况春城不禁，拾翠寻钿。", 
            "忍负衫红钗紫，生生博、园画淩烟。", 
            "归来晚，阑珊夜火，人立小门边。"
        ], 
        "title": "满庭芳  丙辰元夕", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "荔浦楼台，榕城甲第，相门群羡贤甥。", 
            "诗篇宦迹，双斗早梅清。", 
            "几度桃花浪暖，贤劳最、转饷神京。", 
            "才归也，楚天在望，又听夜猿鸣。", 
            "三城。", 
            "父老说，孝侯一去，蛟虎纵横。", 
            "忆使君前事，千载齐名。", 
            "昨夜张筵召我，行春暇、绿酒红笙。", 
            "刚过雨，新莺语滑，唤起月盈盈。"
        ], 
        "title": "满庭芳  林天友别驾招饮同云臣赋赠", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翠榜欹烟，红船委浪，水帘低捲晴晖。", 
            "晓山欲笑，迎我在春矶。", 
            "歇马谁家园子，游丝静、懒上人衣。", 
            "凭栏望，楼台易主，金粉未全非。", 
            "霏微。", 
            "小雨过，花笼寺阁，瀑溅僧扉。", 
            "正使君爱士，野客忘机。", 
            "斜日仍摇画艇，纱窗掩、玉椀频挥。", 
            "城头望，半溪灯火，争认醉翁归。"
        ], 
        "title": "满庭芳  花朝后一日林天友邀同云臣为南岳之游词以纪事", 
        "type": "词", 
        "yun": "微"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "近水人家，弄晴天气，清明恰是来朝。", 
            "晓莺无赖，唤我驿边桥。", 
            "多少归宁溪女，花枝飐、香粉轻飘。", 
            "疏篱畔，兰芽杏蕊，开到十分娇。", 
            "垂髫。", 
            "刚十五，新声解唱，渌水红么。", 
            "忆少年同学，半插华貂。", 
            "我向江村潦倒，新年恨、比旧还饶。", 
            "秋千社，东风搅碎，戏鼓赛神箫。"
        ], 
        "title": "满庭芳  清明前一日同云臣溪干观剧", 
        "type": "词", 
        "yun": "萧"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "宅列光延，门齐通德，君恩曾赐山庄。", 
            "胜衣膝下，粉署半含香。", 
            "白晰华貂插鬓，东头屋、绿野名堂。", 
            "依稀记，画檐鸱吻，烧作紫鸳鸯。", 
            "沧桑。", 
            "今已换，苇花枫叶，一片苍茫。", 
            "剩戟门未坼，酒旆新飏。", 
            "土锉谁人竞唱，边州调、白草黄獐。", 
            "缭垣外，西风吹到，憔悴旧家郎。"
        ], 
        "title": "满庭芳", 
        "type": "词", 
        "yun": "阳"
    }, 
    {
        "author": "陈廷圭", 
        "era": "清", 
        "subtype": "七言律诗", 
        "text": [
            "招提古迹蝶园中，物化都从佛化空。", 
            "池水何缘含旧绿，岸枫犹自落残红。", 
            "茫茫湖海寰中客，栩栩江山梦里翁。", 
            "吾辈寻春谈往事，昙花坐对冷帘栊。"
        ], 
        "title": "法华寺怀古", 
        "type": "律诗", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "菊尚拖黄，梅将凝粉，安排晴日开筵。", 
            "锦笙画鼓，谱出鹧鸪天。", 
            "两世尚书门第，朝回后、绣毂纷然。", 
            "华堂上，升平保傅，矍铄地行仙。", 
            "名园。", 
            "飞霰后，银灯火树，雪月光联。", 
            "要妆成瑶圃，映上红笺。", 
            "海畔群真介寿，骖鸾渡、弱水三千。", 
            "驼封赐，汪汪绿蚁，犹裛凤楼烟。"
        ], 
        "title": "满庭芳  寿王敬哉先生用棠村词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄阁勋名，黑头卿相，瑶池第一神仙。", 
            "蕉林书屋，烟景胜平泉。", 
            "珠岛花洋万里，牙樯送、南海归船。", 
            "还朝后，锦袍茜袖，长侍紫宸前。", 
            "华筵。", 
            "群献斝，升平法曲，象管鹍弦。", 
            "有尚书红杏，丽句新填。", 
            "岁岁凤城今夜，阳回处、暖在春先。", 
            "缃梅绽，风光正好，次第到秋千。"
        ], 
        "title": "满庭芳  寿大司农梁苍岩先生", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "人偶言愁，仆原多恨，说来也替神伤。", 
            "越溪有女，十五嫁王昌。", 
            "人在水晶帘底，簪花格、日仿千行。", 
            "才梳裹，湿蝉未敛，便自理铅黄。", 
            "梅妆。", 
            "容易谢，皇坟汲冢，雪魄同藏。", 
            "抱夜台吟诵，月冷枫香。", 
            "何必玉鱼金盌，遗编在、还累萧郎。", 
            "罗裙坏，草生书带，不化紫鸳鸯。"
        ], 
        "title": "满庭芳  山阴沈躬范妇陈夫人，好读书，年二十三夭卒，卒之日，嘱以平日所诵书籍殉冢中。一时皆作诗以哀之，余亦为赋此阕", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅子生仁，柳绵著水，翠阴淰淰遮墙。", 
            "新裁綵袖，爱趁日初长。", 
            "立马都亭送客，鞭丝飐、帽影低飏。", 
            "凝情处，暮云堆碧，妒尔作轻装。", 
            "霞觞。", 
            "归捧候，黛添艾叶，红入榴房。", 
            "有江鲈篱笋，足膳高堂。", 
            "路次毗陵水驿，应相见、阳羡山光。", 
            "凭君说，倚阑游子，脉脉只思乡。"
        ], 
        "title": "满庭芳  送顾尼备南归为太夫人寿", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "镜掩离鸾，弦摧别鹤，千秋彤史留芬。", 
            "机中锦字，长恨与谁论。", 
            "一自磨笄人杳，成灰后、蝶化罗裙。", 
            "人间事，依然花月，空馆总无春。", 
            "夫君。", 
            "怜彩笔，土埋玉树，雨打黄昏。", 
            "痛梨花一树，同散朝云。", 
            "赢得巫箫社鼓，胥江畔、岁岁迎神。", 
            "凭谁画，啼斑满竹，别样管夫人。"
        ], 
        "title": "满庭芳  吴门管烈妇夫亡殉节词以纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "飒沓寒鸦，聊萧冻叶，西风压雪将低。", 
            "芦沟南下，立马惜分携。", 
            "此去鸡笼山馆，江梅瘦、恰与檐齐。", 
            "都门事，墙头过酒，烂醉懒重提。", 
            "当时。", 
            "临发日，王郎作画，送别青溪。", 
            "看无多几笔，不数迂倪。", 
            "勿论风流二老，相关甚、正有邻奚。", 
            "长须到，欢迎隔浦，仍是杜家稽。"
        ], 
        "title": "满庭芳  送吴初明南还秣陵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "庾氏苟娘，左家娇女，慰情谁道非男。", 
            "铭椒颂菊，略涉也粗谙。", 
            "每岁因爷作客，恒归伴、阿母香奁。", 
            "天涯信，灯花蟢子，频向紫姑占。", 
            "江淹。", 
            "何限恨，半生婚嫁，怨极愁添。", 
            "只今朝五岳，敢诩幽探。", 
            "惆怅中元令节，家山事、梵呗庄严。", 
            "蒙阴畔，两行红泪，寄不到江南。"
        ], 
        "title": "满庭芳  中元节途次蒙阴追悼亡女", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧筱千竿，红兰一架，松涛韵杂笙竽。", 
            "科头箕踞，旁置小风炉。", 
            "回首文贞旧业，凄凉绝、绿野荒芜。", 
            "牢之好，家传宅相，名已动京都。", 
            "踌躇。", 
            "当日事，记曾抚掌，为我披图。", 
            "拟闲题数语，貌尔清癯。", 
            "讵料山邱华屋，重来处、此诺还逋。", 
            "徐君墓，未成挂剑，聊报秣陵书。"
        ], 
        "title": "满庭芳  题徐武贻小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一灯分做还乡梦，君今果然归矣。", 
            "残月晓风天，暂挽君双袂。", 
            "柳条今剩几。", 
            "待折赠、沈吟无计。", 
            "君到江南，定逢梅放，也应相寄。", 
            "来夜白沟河，鸡声店、料尔早寒人起。", 
            "谁念凤城边，有倚阑心事。", 
            "暮云千万里。", 
            "留我作、天涯游子。", 
            "我亦有，茅屋三间，六朝斜照里。"
        ], 
        "title": "徵招  送宋性存归吴门", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柿叶翻时人病起，凄然悼亡新赋。", 
            "画箧尽伊搜，奈蕙丛先去。", 
            "元和才子恨，拚细砑、凤笺零谱。", 
            "不分西山，风前还斗，旧年眉妩。", 
            "故国水云多，曾侧帽、共听半船疏雨。", 
            "粉腕斫鲈香，更翠蒪凝箸。", 
            "如今秋夜笛，只递入、客窗偏苦。", 
            "缒蛛丝，丁字帘西，记有人行处。"
        ], 
        "title": "徵招  为王瑁湖编修悼亡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蕙丛去后微之怨，当时韦娘年小。", 
            "别后镜鸾分，怅天涯人老。", 
            "小屏归路悄，怕重叠、吴山清晓。", 
            "此夜遥怜，水哉轩畔，月明多少。", 
            "侍史慢薰衣，金门启、愁听穿花漏早。", 
            "剔烛鼓冰弦，又犯些商调。", 
            "彩毫凭起草，错认画、远山眉稿。", 
            "不信是、白玉为堂，顿玉台人杳。"
        ], 
        "title": "徵招  为尤悔庵悼亡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老子半生事，慷慨喜交游。", 
            "过江王谢子弟，填巷哄华驺。", 
            "曾记兽肥草浅，正值风毛雨血，大猎北冈头。", 
            "日暮不归去，霜色冷吴钩。", 
            "今老大，嗟落拓，转沈浮。", 
            "畴昔博徒酒侣，一半葬荒邱。", 
            "闭置车中新妇，羞缩严家饿隶，说著亦堪愁。", 
            "我为若起舞，若定解此不。"
        ], 
        "title": "水调歌头  被酒与客话", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "婀娜针神女，春昼绣西家。", 
            "闻道若耶溪上，渌水漾明沙。", 
            "为忆吴宫情事，蓦地养娘来至，羞脸晕朝霞。", 
            "忙向屏山畔，背过鬓边鸦。", 
            "一春愁，三月雨，满栏花。", 
            "西施未嫁，当初情绪记些些。", 
            "靠著绣床又想，拈著鸳针又放，幽思渺无涯。", 
            "一幅鲛绡也，错认越溪纱。"
        ], 
        "title": "水调歌头  题余氏女子绣西施浣纱图为阮亭赋", 
        "type": "词", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "钿犊朱扉外，宝鸭画堂中。", 
            "重逢把酒飞盖，倍觉旅愁空。", 
            "人有庾徐潘陆，坐有楼台丝竹，那减晋人风。", 
            "慎莫赋怅怅，亟为拉红红。", 
            "吾醉矣，拓金戟，倚长弓。", 
            "不改狂奴故态，耳语有群公。", 
            "官是金闺贵客，身是画溪愁客，客自不相同。", 
            "起觅铁绰板，高唱大江东。"
        ], 
        "title": "水调歌头  宋荔裳曹顾庵王西樵招集刘峻度葭园即席限韵", 
        "type": "词", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒冷天寒日，人去客愁中。", 
            "数行钿蝉柱雁，祖饯出城东。", 
            "衣上青天明月，马上黄河飞雪，雁背染霜红。", 
            "如此作装急，磊砢相桓公。", 
            "千斤椎，七宝辔，百石弓。", 
            "从奴宾客，所过栈马齧残通。", 
            "定过淮阴祠下，更到望诸墓上，怀古飒悲风。", 
            "若见苏司业，言我鬓成翁。"
        ], 
        "title": "水调歌头  送宋荔裳观察入都并寄蓼天司业同顾庵西樵赋", 
        "type": "词", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "真作如此别，直是可怜虫。", 
            "鸳裯麝薰正暖，别思已匆匆。", 
            "昨夜金尊檀板，今夜晓风残月，踪迹太飘蓬。", 
            "莫以衫痕碧，偷揾脸波红。", 
            "分手处，秋雨底，雁声中。", 
            "回躯揽持，重抱宵箭怅将终。", 
            "安得当归药缺，更使大刀环折，萍梗共西东。", 
            "絮语未及已，帆势破晴空。"
        ], 
        "title": "水调歌头  留别阿云", 
        "type": "词", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峭冷侵金鸭，乍暖熨铜龙。", 
            "东皇好景何限，相别苦匆匆。", 
            "二十四番花信，一百五朝寒食，几阵酒旗风。", 
            "豆吐蚕婆绿，花绽鼠姑红。", 
            "画栏西，绮窗北，锦城中。", 
            "姚黄何事羞涩，媚脸未全融。", 
            "速办慈恩车骑，并倩华清钿笛，邀取谪仙翁。", 
            "早放木芍药，慢舞玉珑璁。"
        ], 
        "title": "水调歌头  舍南庭前牡丹将放词以催之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨夜湔裙罢，今日意钱回。", 
            "粉墙正亚朱户，其外有铜街。", 
            "百丈同心綵索，一寸双文画板，风飐绣旗开。", 
            "低约腰间素，小摘鬓边牌。", 
            "翩然上，掠绿草，拂苍苔。", 
            "粉裙欲起未起，弄影惜身材。", 
            "忽趁临风回鹘，快作点波新燕，糁落一庭梅。", 
            "向晚半轮玉，隐隐照遗钗。"
        ], 
        "title": "水调歌头  咏美人秋千", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨夜醉君酒，归路雪飞花。", 
            "淋衣那更裂烛，袖秃不禁遮。", 
            "妆遍琼楼万瓦，凝透绡宫千幕，冻杀冷虾蟆。", 
            "纸破苦拉杂，柱朽怕槎枒。", 
            "吾笑我，寒至此，独何耶。", 
            "愁时恨不倩汝，为我唤筝琶。", 
            "忽忆哦松尊甫，今夜断桥晴雪，吟兴定然佳。", 
            "客睡几曾著，城上咽悲笳。"
        ], 
        "title": "水调歌头  夜饮季端木斋中归忽尔飞雪填词奉柬并怀尊甫孚公", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "海上玉龙舞，糁作满空花。", 
            "城中十万朱户，琼粉乱周遮。", 
            "愁对一天飞雪，不见昨宵明月，桂影蚀金蟆。", 
            "短鬓飒秋叶，僵指矗枯枒。", 
            "当日事，须细忆，讵忘耶。", 
            "记筑球场，擪笛却手复为琶。", 
            "纵不神仙将相，但遇江山风月，流落亦为佳。", 
            "岂意有今日，侧帽数哀笳。"
        ], 
        "title": "水调歌头  雪夜再赠季希韩叠前韵", 
        "type": "词", 
        "yun": null
    }, 
    {
        "author": "陈名寿", 
        "era": "清", 
        "subtype": "七言绝句", 
        "text": [
            "一花一叶尽菩提，底事空山鸟乱啼。", 
            "两袖白云归未得，宾王先我醉如泥。"
        ], 
        "title": "狼山题壁", 
        "type": "绝句", 
        "yun": "齐"
    }, 
    {
        "author": "陈名寿", 
        "era": "清", 
        "subtype": "七言绝句", 
        "text": [
            "漫山荒草冢高低，过客停车落照西。", 
            "枫叶向人红似血，当年多少杜鹃啼。"
        ], 
        "title": "古冢", 
        "type": "绝句", 
        "yun": "齐"
    }, 
    {
        "author": "陈名发", 
        "era": "清", 
        "subtype": null, 
        "text": [
            "父兮生我，母兮鞠我。", 
            "酬答恩慈，百无一可。", 
            "先生若曰，惟孝则颇。", 
            "儿不愿致千金富，儿不愿觅万户侯，但愿长侍父母之春秋。", 
            "风雨一庐，父老而病。", 
            "儿与父母，相依为命。", 
            "父病儿忧千种并。", 
            "一方洞见儿能医，祇为天亲意转疑。", 
            "陈牲酒，祷神祇，血痕缕缕泪丝丝，回思心骨悲。", 
            "小人有母，又为造化小儿苦。", 
            "手足拘挛两不良，声声愁绝听喔咻。", 
            "儿手代母肱，儿足代母股。", 
            "儿在母旁，母疾二分愈。", 
            "鸡三号，更五鼓，药鼎茶铛终夜伍。", 
            "人怜一十八年长，儿恨一十八年光阴箭去弩。", 
            "人绘先生事，我绘先生心。", 
            "先生有知，许我知音，此意还质吾江阴。"
        ], 
        "title": "题谢孝子东纬先生侍疾图，用乐府体", 
        "type": "古风", 
        "yun": null
    }, 
    {
        "author": "陈同", 
        "era": "清", 
        "subtype": null, 
        "text": [
            "天低野阔云堆墨，倒压全湖湖水黑。", 
            "纷然快雪破空来，上下湖天此飞白。", 
            "雪轻到水水交融，瞥现昙花本无迹。", 
            "那知玉戏幻天公，转瞬船头已数尺。", 
            "平湖皓皓四望空，黛痕碧露三两峰。", 
            "平时君山满湘竹，冻折琅玕斑不红。", 
            "此是钱塘破阵舞，组练明光麾白羽。", 
            "玉龙鏖退搅空飞，败甲残鳞坠如雨。", 
            "又疑张乐觞百神，琼华岛阔玉雨匀。", 
            "霓裳队散百花舞，龙堂贝阙霏珠尘。", 
            "媵予杂遝鱼鳞鳞，珠斿羽节湘夫人。", 
            "粉泪远洒九疑去，耐寒离立云中君。", 
            "虚无玉驷骖灵均，招来片片玻璃魂。", 
            "我时银海光初眩，不暇清吟矜白战。", 
            "赏奇呼酒岳阳楼，笑拉仙人共狂咽。", 
            "醉横铁笛吹落梅，六出花飞遍南甸。"
        ], 
        "title": "洞庭湖大雪作歌", 
        "type": "古风", 
        "yun": null
    }, 
    {
        "author": "陈同", 
        "era": "清", 
        "subtype": null, 
        "text": [
            "此岭九十里，所历颇险恶。", 
            "两夫舁一兜，袅袅竹竿弱。", 
            "片篷圆幕天，尺板危垫脚。", 
            "所见高一头，有美自呈跃。", 
            "岭转初螺旋，崖断忽瓜削。", 
            "曲则蚁穿珠，窄作鼠入角。", 
            "陡则马蓦坡，藏则蛇赴壑。", 
            "进则鸟道争，退则蚓行却。", 
            "溪回路已穷，林转山又廓。", 
            "峰峦递显藏，隐现随起落。", 
            "肩舆升降间，一一归领略。", 
            "景色真难名，可喜又可愕。"
        ], 
        "title": "过小岭 其一", 
        "type": "古风", 
        "yun": null
    }, 
    {
        "author": "陈同", 
        "era": "清", 
        "subtype": null, 
        "text": [
            "湖南近岭南，地暖少霜霰。", 
            "即无春雨膏，青山终不变。", 
            "况经三日霖，一绿万峰遍。", 
            "我时冒雨来，湿翠泼人面。", 
            "回飙揭层烟，岚光递隐见。", 
            "密雨渍颓云，模糊又一片。", 
            "宿雾松杉深，浓露藤萝罥。", 
            "生气入深山，草木郁葱茜。", 
            "樵径碧逾高，烧痕青山旋。", 
            "山畬叠鱼鳞，棱棱自筑堰。", 
            "高低畎浍盈，横溢水花溅。", 
            "溪谷酣笙镛，树杪明匹练。", 
            "应接声色劳，远近耳目眩。", 
            "衣装无寸乾，吾游岂告倦。"
        ], 
        "title": "过小岭 其二", 
        "type": "古风", 
        "yun": "霰"
    }, 
    {
        "author": "陈吁", 
        "era": "清", 
        "subtype": null, 
        "text": [
            "霜风摵庭柯，败叶琤然下。", 
            "秋声树间歇，策策鸣渐哑。", 
            "萧条辞故枝，捷疾飘屋瓦。", 
            "月明乌栖惊，柳秃鸦藏寡。", 
            "冉冉岁序迁，荣落如斯者。"
        ], 
        "title": "落叶和查夏重 其一", 
        "type": "古风", 
        "yun": "马"
    }, 
    {
        "author": "陈吁", 
        "era": "清", 
        "subtype": null, 
        "text": [
            "美荫宜炎夏，冬来爱负曦。", 
            "朔风知我意，日夜相芟夷。", 
            "去翳延暾温，排阴引晨熹。", 
            "凝寒布煦燠，萧索生融滋。", 
            "寄语当涂子，慎勿戕生机。"
        ], 
        "title": "落叶和查夏重 其二", 
        "type": "古风", 
        "yun": null
    }, 
    {
        "author": "陈吁", 
        "era": "清", 
        "subtype": null, 
        "text": [
            "春花妆园林，众叶颜色好。", 
            "俄然绿成幄，丹黄忽云老。", 
            "飘萧阶除间，呼童且弗扫。", 
            "叹此薿薿姿，摇落竟谁道。", 
            "岂知造物意，繁华出枯槁。", 
            "推陈使其新，本根以为宝。"
        ], 
        "title": "落叶和查夏重 其三", 
        "type": "古风", 
        "yun": "皓"
    }, 
    {
        "author": "陈吁", 
        "era": "清", 
        "subtype": null, 
        "text": [
            "灼灼春树花，离离秋根叶。", 
            "萧萧林间风，谡谡枝头荚。", 
            "纷纷委坑堑，累累堕垣堞。", 
            "红如园坠英，白拟丛穿蝶。", 
            "岂不故枝恋，霜重尖风猎。", 
            "花时还扶持，相赏期阔蹑。"
        ], 
        "title": "落叶和查夏重 其四", 
        "type": "古风", 
        "yun": "叶"
    }, 
    {
        "author": "陈吁", 
        "era": "清", 
        "subtype": null, 
        "text": [
            "江潭莫凄怆，摇落莫悲咽。", 
            "菀枯循环耳，宁较荄与茁。", 
            "而我况无恋，森梢喜挺列。", 
            "庭前两好树，几见更蘖蘖。", 
            "荣悴均造化，萌芽发霜雪。", 
            "人心感槩多，妄自生区别。", 
            "树若知人意，粲然笑应咥。"
        ], 
        "title": "落叶和查夏重 其五", 
        "type": "古风", 
        "yun": "屑"
    }, 
    {
        "author": "陈协", 
        "era": "清", 
        "subtype": "七言律诗", 
        "text": [
            "小谢轻尘扑夜缸。", 
            "一宵风雨暗春江。", 
            "玉龙戏水原成两，火凤衔花也自双。", 
            "大白浪浮邀月榭，小红低唱落梅窗。", 
            "如何十二街头影，却伴明灯绣佛幢。"
        ], 
        "title": "上元灯词（四首选一）", 
        "type": "律诗", 
        "yun": "江"
    }, 
    {
        "author": "陈光绪", 
        "era": "清", 
        "subtype": null, 
        "text": [
            "客镫照壁秋夜昏，月出疑曙车趋行。", 
            "补被登程续残梦，十里不闻晨鸡鸣。", 
            "人行未及晓，我行行更早。", 
            "世间无事贵争先，日暮途穷谁为怜！"
        ], 
        "title": "兴济早发", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "入城买钗钿，渡江买锦绣。", 
            "问渠将何为，嫁女已及候。", 
            "薄俗重厚奁，以此密婚媾。", 
            "岂无有余家，女多家亦瘦。", 
            "婿家不必贫，女家不必富。", 
            "但视力所能，百备不一漏。", 
            "嗟哉尔何愚，甘以奢靡斗。", 
            "嫁女尽嫁金，毋乃计大谬。", 
            "不见刘凝妻，装遣散亲旧。"
        ], 
        "title": "间居杂诗 其一", 
        "type": "古风", 
        "yun": "宥"
    }, 
    {
        "author": "陈光绪", 
        "era": "清", 
        "subtype": null, 
        "text": [
            "大夫三月葬，士则仅逾月。", 
            "县封有定期，著为春秋律。", 
            "今人惑堪舆，选地葬无日。", 
            "野厝苦寒暑，屋殡防嘻出。", 
            "日久家或落，窀穸赀已竭。", 
            "郭璞造葬书，但求妥骸骨。", 
            "藉以博富贵，儿罪岂容发。", 
            "棺彗未入土，譬如居无室。", 
            "死不如速朽，圣言有为发。"
        ], 
        "title": "间居杂诗 其二", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "越人多信鬼，此风盛今日。", 
            "居丧延浮屠，因鬼乃及佛。", 
            "释氏有何能，云有忏悔术。", 
            "斯言若安听，已犯异端律。", 
            "置亲于有罪，子罪先可杀。", 
            "近来取悦耳，箫管杂饶钹。", 
            "黄冠更狂诞，上表达天阙。", 
            "吾徒读儒书，睹此愤难遏。", 
            "伊川程夫子，遗言当载笔。"
        ], 
        "title": "间居杂诗 其三", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "海外罂粟膏，色如乌鸦乌。", 
            "因名曰鸦片，论值贵锱铢。", 
            "初来到闽粤，渐渐及九区。", 
            "吸食有定候，不可一刻逾。", 
            "山肩日以耸，冻梨日又癯。", 
            "彼方与友共，人已将鬼呼。", 
            "或日倭芙蓉，采入医家书。", 
            "疗病屡有验，精神赖提扶。", 
            "不知能毒人，毒深形已枯。", 
            "记否万历朝，曾禁澹巴菰。"
        ], 
        "title": "间居杂诗 其四", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "古人重去国，越俗轻远游。", 
            "读书甫及冠，遽为衣食谋。", 
            "饥驱出门去，不惮道路修。", 
            "所营无他业，刀笔多依刘。", 
            "非不供甘旨，莫慰父母忧。", 
            "欲归不得归，白云空悠悠。", 
            "他乡作羁客，何如田间叟。", 
            "终身在乡里，不知行旅愁。", 
            "团圞聚一室，至乐天伦求。"
        ], 
        "title": "间居杂诗 其五", 
        "type": "古风", 
        "yun": "尤"
    }, 
    {
        "author": "陈光绪", 
        "era": "清", 
        "subtype": null, 
        "text": [
            "孔骖赠旧馆，范麦恤故交。", 
            "助丧古来有，谊薄云天高。", 
            "未闻投瓜李，反望报琼瑶。", 
            "吾乡遇亲丧，千金瓦砾抛。", 
            "亲朋送障轴，纷纷悬堂坳。", 
            "必以多金谢，务使有余饶。", 
            "不尔即昧礼，便来旁人嘲。", 
            "吊客有馈赠，竟成市道浇。", 
            "我欲矫鄙习，瑟柱难去胶。", 
            "安得定社约，易俗先吾曹。"
        ], 
        "title": "间居杂诗 其六", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "河阳三百年，德安十四世。", 
            "同居不析产，能法张公艺。", 
            "昔人尚孝友，子孙知好义。", 
            "斯真家之肥，一门萃和气。", 
            "吾越俗不古，同堂居不易。", 
            "甫毕向平愿，遽分陆贾笥。", 
            "善哉明郑濂，曾向太祖对。", 
            "不听妇人言，胜事百忍字。"
        ], 
        "title": "间居杂诗 其七", 
        "type": "古风", 
        "yun": null
    }, 
    {
        "author": "陈光绪", 
        "era": "清", 
        "subtype": null, 
        "text": [
            "吾乡重事神，年年作大会。", 
            "届期神出巡，数里盛仪卫。", 
            "杨柳映春旗，落花飞紫盖。", 
            "箫鼓闹中流，香烟闻上界。", 
            "鱼龙各水嬉，咸集罔弗备。", 
            "遐迩人若狂，舟楫满湖濑。", 
            "士女竞华饰，儿童结小队。", 
            "古者祭田祖，礼亦隆报赛。", 
            "今也尚繁华，毋乃太浪费。"
        ], 
        "title": "间居杂诗 其八", 
        "type": "古风", 
        "yun": null
    }, 
    {
        "author": "陈兆蕃", 
        "era": "清", 
        "subtype": "七言律诗", 
        "text": [
            "茅檐竹壁半耕农，士女于今罢斥烽。", 
            "山色千年森虎豹，潮声万里撼蛟龙。", 
            "朝裘午葛边岚异，挝鼓催航野渡冲。", 
            "自是天开南极处，向来裸发也雍容。"
        ], 
        "title": "台湾杂咏 其一", 
        "type": "律诗", 
        "yun": "冬"
    }, 
    {
        "author": "陈兆蕃", 
        "era": "清", 
        "subtype": "七言律诗", 
        "text": [
            "天空海阔任婆娑，极目冈陵髻似螺。", 
            "草地桑苗迟作赋，鸿濛笔墨渐开科。", 
            "狰狞番女披衣少，劳苦车牛涉水多。", 
            "五十年前兵甲事，犹馀父老为谈么。"
        ], 
        "title": "台湾杂咏 其二", 
        "type": "律诗", 
        "yun": "歌"
    }, 
    {
        "author": "陈兆仑", 
        "era": "清", 
        "subtype": null, 
        "text": [
            "天下九塞此雄北，过此回头望北极。", 
            "驼山虎峪雪初消，绝少丸泥唯乱石。", 
            "乱石荒荒非一形，面目欹倾不可识。", 
            "奇鬼侧出不惭丑，困兽前奔忽回偪。", 
            "忆到洪炉铸物初，工成于此投沙砾。", 
            "无心作垒垒以成，付与王公资守国。", 
            "居庸秦置汉军都，百战千秒争失得。", 
            "谁知在德不在险，断碣寒苔半销蚀。", 
            "圣朝威德统中外，万里穷荒犹户阈。", 
            "沿边蕃部逐行商，驱马鞭羊出复入。", 
            "那用堆金讲市台，免教番上防秋檄。", 
            "休养苍生百十年，皞皞熙熙忘帝力。", 
            "夭骄悖慢从古有，轩后爰勤三驾迹。", 
            "长鲸归骨遗孽存，青海虽歼酋未获。", 
            "前年彗帚出金方，近见莎车叩汉壁。", 
            "堂堂天宇大包荒，岂得关门谢穷客。", 
            "又况庙胜洞幽远，一弛一张讵易测。", 
            "征西定北分两道，见北知西威燀赫。", 
            "燕山超距上飞梯。", 
            "细路盘盘不方轨，贯鱼唯唯无淹刻。", 
            "韬锋蓄锐静人声，风旆星旗移曙色。", 
            "我生生计弄柔翰，谬尹神州殊忝职。", 
            "幸得初从壁上观，监护严程奉新敕。", 
            "欣兹节制中古法，据鞍默卜师行克。", 
            "丈夫五十不为老，髀肉空生增叹息。", 
            "马前霜雪马后花，儿女之言休啧啧。"
        ], 
        "title": "送定北军出居庸关马上作", 
        "type": "古风", 
        "yun": null
    }, 
    {
        "author": "陈兆仑", 
        "era": "清", 
        "subtype": null, 
        "text": [
            "雨丝夜散霜风鸣，和门送驾晓正睛。", 
            "宿云未收旋勃兴，吹作一色连山横。", 
            "矫首上界浩冥冥，思入围合随飞霙。", 
            "帝循璐逵游玉京，琪瑶辟尘光英英。", 
            "淅淅沥沥疑可听，鸟呼兽嗥多寒声。", 
            "三山素禽来高陵，翩然白凤率以行。", 
            "天龙曼衍过福庭，鳞间颔下分光平。", 
            "寒兔抱杵奔圆灵，纤阿留影昨夜经。", 
            "冰柱四合瑰崚嶒，诡形殊状睹未曾。", 
            "银章皓羽雉与麖，自昔夸瑞今从轻。", 
            "择肉命处閒量评，豹钩犀跋群狐抨。", 
            "谁为侔色更揣称，天予奇怪别有情。", 
            "麟仁驺义皆告祯，对时祝网七字成。", 
            "阳春和难悚屏营，安得承诏如马卿。", 
            "王恭谢庄终腐生，宫袍沾透猎未能。"
        ], 
        "title": "雪猎", 
        "type": "古风", 
        "yun": null
    }, 
    {
        "author": "陈兆仑", 
        "era": "清", 
        "subtype": null, 
        "text": [
            "檀州河水如奔雷，千山瀑涨争盘回。", 
            "方舟渡人不渡马，人马竞渡声喧豗。", 
            "佽飞射士逐凫藻，羽林骁骑鞭龙媒。", 
            "投空撇波一以去，嗟呀万辈河之隈。", 
            "善马神閒翘足待，驽马气夺低头催。", 
            "常马辟易不计里，骄马偃蹇频来回。", 
            "圉人或不谙马性，愿公无渡少徘徊。", 
            "沙头赤立者谁子，塞下勇健伊为魁。", 
            "自言百钱过两马，青铜吾宝金如灰。", 
            "解鞍付与蹇共眇，双挽尾鬣相排推。", 
            "口濆瀺灂巨鱼避，足蹴霜雪洪涛开。", 
            "六尺无从辨腹脊，双尖未没时騀嵬。", 
            "有如流沙自天产，贰师拔剑驱衔枚。", 
            "又如牛渚自地出，神人执策左把麾。", 
            "移时爬沙作蟾步，倏尔腾上辞沿洄。", 
            "我马经危犹股慄，何渠作气殊未衰。", 
            "同人三两并视此，一笑便欲倾金罍。", 
            "洪钧铸物各有用，蠢愚何必非良材。", 
            "马倚此人如良造，我倚此马犹舆台。", 
            "大川何嫌径利涉，人马相得无相猜。"
        ], 
        "title": "白檀河过马", 
        "type": "古风", 
        "yun": null
    }, 
    {
        "author": "陈兆仑", 
        "era": "清", 
        "subtype": null, 
        "text": [
            "君不见木兰北去路转东，有山不夜如烛龙。", 
            "倘逢西僧问，定是灵鹫峰，任尔横看侧看光明同。", 
            "缅昔娲皇巧，大圜罗其胸。", 
            "补虚炼石有模范，特留此式标元功。", 
            "又怪神禹迹，不受造物笼。", 
            "巨灵高掌竟未到，异穴宛转栖寒风。", 
            "盈盈玉女下窥视，丑丑出鬼难为容。", 
            "匆匆还云夜假宿，皑皑阴雪夏不融。", 
            "素娥纤纤凝黛浅，扶桑拂拂悬规重。", 
            "白毫团团顶自现，新磨濯濯奁无封。", 
            "笙簧暗奏窈窈洞，睥睨瑰立崇崇墉。", 
            "条条刁刁噫气噫，闪闪烁烁中星中。", 
            "毛举众形似，略尽光曈昽。", 
            "请言其外郛，妙与幻化通。", 
            "初从十里之外望突兀，炯若绛绡委蜕落照红。", 
            "旋自远而近，岩若石梁南畔之偃松，霜零雹打青茸茸。", 
            "委蛇黝纠兮，生若象鼻舒钩探束藁。", 
            "荒凉寂历兮，僵若驼峰埋棘惊仙翁。", 
            "侵寻当面正明目，詄若天关外敞中有宫。", 
            "六甲飞符疑可致，五丁神力真毋庸。", 
            "卑莫若鸟道，陋莫若蚕丛。", 
            "方当王驱此选胜，高张三面凌星虹。", 
            "因虚共一霍若兽决网，可知人事变化侔天工。", 
            "前时过此一题句，强为吴语夸吴侬。", 
            "忆君长篇忽有会，濡毫雪幕犹帘栊。", 
            "时维九月月既望，波罗叶赤逾东枫。", 
            "僧机图是其本号，神尧肇锡曰玲珑。", 
            "喜从马上得险趣，回头笑煞扶衰筇。"
        ], 
        "title": "重过玲珑山同皇四子追和倪太仆敬堂韵", 
        "type": "古风", 
        "yun": null
    }, 
    {
        "author": "陈伦", 
        "era": "清", 
        "subtype": null, 
        "text": [
            "六丁不下驱天骄，宫车碾雪夜渡辽。", 
            "白头乌啄大家屋，衣锦王孙路傍哭。", 
            "一马化龙浮渡江，临安王气于斯卜。", 
            "烽火江淮草木残，中原血战腥风寒。", 
            "挥戈谁洗靖康耻，屈指英雄岳与韩。", 
            "区区子英奚为者？片纸赝书背人写。", 
            "风波万里坏长城，三字翻称廷尉平。", 
            "北人歌舞南人泣，贺兰铁骑仍纵横。", 
            "两宫魄冷冰天月，配飨反旌谗谄骨。", 
            "麒麟墓道枕苍烟，御墨淋漓洒碑碣。", 
            "墓门高揭对晴湖，松栝深深叫训狐。", 
            "金陵城外苍茫处，丑缪堂封千载污。"
        ], 
        "title": "张循王墓", 
        "type": "古风", 
        "yun": null
    }, 
    {
        "author": "陈份", 
        "era": "清", 
        "subtype": null, 
        "text": [
            "瓜皮艇子长二丈，小姑十撑九不上。", 
            "何如泊岸候潮长，免打江心逆流桨。"
        ], 
        "title": "捉搦歌", 
        "type": "古风", 
        "yun": "养"
    }, 
    {
        "author": "陈份", 
        "era": "清", 
        "subtype": null, 
        "text": [
            "秋雨兮冥冥，庙门兮水汀。", 
            "苇叶兮簌簌，茨菇花兮青青。", 
            "若有人兮美女，佩明珰兮饰翠羽。", 
            "桂栋兮惠帏，奠之兮椒醑。", 
            "嗟行露兮无家，萎玉颜兮如花。", 
            "甘捐生兮江浒，与白璧兮无瑕。"
        ], 
        "title": "露筋祠迎神曲", 
        "type": "古风", 
        "yun": null
    }, 
    {
        "author": "陈龙庆", 
        "era": "清", 
        "subtype": "七言绝句", 
        "text": [
            "梨枣雕镌未有期，山灵笑我太稽迟。", 
            "今朝羯鼓催花急，忙煞钞胥笔一枝。"
        ], 
        "title": "龙泉岩游记出版自题", 
        "type": "绝句", 
        "yun": "支"
    }, 
    {
        "author": "陈石麟", 
        "era": "清", 
        "subtype": null, 
        "text": [
            "白云不为雨，化作窈窕峰。", 
            "峰峦杳莫辨，时见云濛濛。", 
            "我行入云中，云气扶孤筇。", 
            "拨云露山骨，始觉微径通。", 
            "鸟啼石竹翠，池照岩花红。", 
            "揽衣下绝巘，斜阳挂孤松。", 
            "临风发长啸，清响答远空。", 
            "拄颊一回顾，茫茫白云封。"
        ], 
        "title": "白云山", 
        "type": "古风", 
        "yun": null
    }, 
    {
        "author": "陈石麟", 
        "era": "清", 
        "subtype": null, 
        "text": [
            "峨峨两高峰，对峙盘烟雾。", 
            "有石为干柱，草木绝依附。", 
            "撑空幸不孤，特立固不惧。", 
            "猿猱不敢攀，飞鸟不敢度。", 
            "倒垂日脚寒，仰受云气护。", 
            "削非鬼斧成，突使行人怖。", 
            "山灵骨无顽，相看得奇趣。", 
            "陋彼乱石冈，或倚或僵仆。"
        ], 
        "title": "石柱峰", 
        "type": "古风", 
        "yun": "遇"
    }, 
    {
        "author": "陈石麟", 
        "era": "清", 
        "subtype": null, 
        "text": [
            "我闻道经三十六洞天，近者莫如大涤山。", 
            "前身何年枕石眠，至今梦中游戏如飞仙。", 
            "仙乎窟宅谁卜筑，洗髓伐毛凡几族。", 
            "清风飒飒浣我肠，流水泠泠濯我足。", 
            "仙禽无形但闻声，捣药似喜还丹成。", 
            "真人丹鼎何处瘗，青青箬叶无根蒂。", 
            "岿然兀峙洞霄宫，红日杲杲悬当中。", 
            "前有奉祠后提举，二公之神自千古。", 
            "山精木怪远遁逃，虚堂晴亦飘灵雨。", 
            "乌虖，蓬莱弱水有清浅，无尘古殿为焦土。", 
            "老仙不死阅沧桑，愿与忠臣孝子共此日月长。", 
            "姓氏不须留片石，空虚之中灵境辟。", 
            "逢人说梦我非痴，高山景行向往之。", 
            "吾宗衣甫旧游此，九峰景物能屈指。", 
            "临安近在咫尺耳，遍游五岳从兹始。"
        ], 
        "title": "梦游大涤洞天歌", 
        "type": "古风", 
        "yun": null
    }, 
    {
        "author": "陈田", 
        "era": "清", 
        "subtype": "七言绝句", 
        "text": [
            "惜别匆匆折柳条，东风几度客魂销。", 
            "君来我去分明记，瘦马驮诗过板桥。"
        ], 
        "title": "板桥和题壁原韵 其一", 
        "type": "绝句", 
        "yun": "萧"
    }, 
    {
        "author": "陈田", 
        "era": "清", 
        "subtype": "七言绝句", 
        "text": [
            "犹是当年旧柳条，低徊故事总烟销。", 
            "才名一代杨公子，曾踏东风赋板桥。"
        ], 
        "title": "板桥和题壁原韵 其二", 
        "type": "绝句", 
        "yun": "萧"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "前身明月竞传呼，又到丰亭认故吾。", 
            "一署清风官似水，三更濯魄玉成壶。", 
            "衣沾桂露凉如许，梦到琼楼近有无。", 
            "我欲持杯重问讯，冰心彼此究何殊。"
        ], 
        "title": "丰亭坐月", 
        "type": "律诗", 
        "yun": "虞"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "三秋策杖卦山巅，一望重洋思渺然。", 
            "作楫安澜如此日，乘风破浪是何年。", 
            "氛消绝岛鱼游泳，气结全台象万千。", 
            "门户而今开鹿港，依稀争看估人船。"
        ], 
        "title": "定寨望洋", 
        "type": "律诗", 
        "yun": "先"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "虎岩名胜本天开，谁种琅玕引我来。", 
            "为爱谈禅参玉版，却教送韵出花台。", 
            "声疑风雨秋将半，梦到潇湘冷作回。", 
            "惟有山僧饶雅趣，伴君洒落绝尘埃。"
        ], 
        "title": "虎岩听竹", 
        "type": "律诗", 
        "yun": "灰"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "南来问渡过鳌头，又见香泉龙目流。", 
            "凿井或从归籍后，分甘可自作霖不。", 
            "清能赠我医凡骨，冷不因人放白眸。", 
            "也识点睛飞去好，为施膏泽暂勾留。"
        ], 
        "title": "龙井观泉", 
        "type": "律诗", 
        "yun": "尤"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "清水岩前是我家，春风蜡屐旧生涯。", 
            "无多山色供诗料，大半溪流杂落花。", 
            "色界闻香僧入定，泉声到灶客思茶。", 
            "一杯松乳消尘虑，寄语来人路莫差。"
        ], 
        "title": "清水春光", 
        "type": "律诗", 
        "yun": "麻"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "破晓支筇眺碧山，山中山色拥禅关。", 
            "此身梦觉金鸡唱，对面峰排玉笋班。", 
            "世界别开青一抹，云烟护得翠千般。", 
            "老僧不解留真趣，敲动晨钟催曙还。"
        ], 
        "title": "碧山曙色", 
        "type": "律诗", 
        "yun": "删"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "谁云东海不遗珠，珠落寒潭幻境殊。", 
            "突兀一山圆复活，潆洄两水碧兼朱。", 
            "菁华未必鲛宫出，采拾空劳蟒甲趋。", 
            "为问采骊瀛岛客，此珍掌上得来无。"
        ], 
        "title": "珠潭浮屿", 
        "type": "律诗", 
        "yun": "虞"
    }, 
    {
        "author": "陈玉衡", 
        "era": "清", 
        "subtype": "七言律诗", 
        "text": [
            "朝潮夕汐盼瀛东，盼得潮来海舶通。", 
            "片片蒲帆齐出港，依依鹜影欲凌空。", 
            "桃花艳捲三春浪，竹箭轻随一夜风。", 
            "更有閒情堪入画，斜阳倒照海门红。"
        ], 
        "title": "鹿港飞帆", 
        "type": "律诗", 
        "yun": "东"
    }, 
    {
        "author": "陈玉璂", 
        "era": "清", 
        "subtype": "七言绝句", 
        "text": [
            "城边河水接滹沱，日送离人双桨过。", 
            "尔到燕台回首望，交情方觉别时多。"
        ], 
        "title": "舟次青县忆季圣昭先入长安", 
        "type": "绝句", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "将相宁有种，坚子半成名。", 
            "蚍蜉切莫撼树，听我短歌行。", 
            "薄俗人奴笞骂，末路妇人醇酒，一笑万缘轻。", 
            "夫子知我者，试与说生平。", 
            "斫豪猪，炙走兔，掣长鲸。", 
            "群儒龌龊可笑，我自习纵横。", 
            "明发西风削草，且约博徒会猎，小趁一秋晴。", 
            "须作猬毛磔，箭作饿鸱鸣。"
        ], 
        "title": "水调歌头  立秋前一日述怀柬许岂凡", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "脱帽即擪笛，辍洗便弹筝。", 
            "千金教得乐部，坐此得狂名。", 
            "每叹英雄作事，万象雪中鸿爪，一过已忘情。", 
            "倏忽谢歌舞，寂寞掩柴荆。", 
            "新词句，真磊落，太纵横。", 
            "我作致师乐伯，摩垒更靡旌。", 
            "爽若并州快剪，又若短兵狭巷，杀贼不闻声。", 
            "举以示二子，大笑绝冠缨。"
        ], 
        "title": "水调歌头  题友人词并示方邺大匡", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蹑屩上灵隐，吹笛下吴淞。", 
            "送君恰值新爽，纤月印船篷。", 
            "犹忆冷泉亭上，百道跳珠喷雪，飞瀑挂杉松。", 
            "一别十八载，吾老渐成翁。", 
            "故人去，携笔墨，写空濛。", 
            "不知老已将至，挥洒醉偏工。", 
            "为讯盐桥毛子，果否别来无恙，底事断诗筒。", 
            "人世作达耳，长邑郁焉穷。"
        ], 
        "title": "水调歌头  送恽南田之钱塘并柬毛稚黄", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拍手唱铜斗，蹋地舞回波。", 
            "世间穷达有命，扰扰若之何。", 
            "收罢百钱帘下，雨后一街人少，客有猎缨过。", 
            "仆病坐磨蝎，君丑类鸡窠。", 
            "如箕舌，皤其腹，口悬河。", 
            "眼中只爱绿帻，谁解爱青娥。", 
            "颇怪丈人痀偻，却恐舍人居謈，戏语莫相呵。", 
            "绝倒黄幡绰，抚掌敬新磨。"
        ], 
        "title": "水调歌头  赠西陵周勿（勿庵精日者家言，任侠滑稽，多金丸绿帻之游，背微偻）庵", 
        "type": "词", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "何以赠行卷，而作洞山图。", 
            "旁人拍手大笑，画者复谁欤。", 
            "此去燕姬马湩，况足金茎仙瀣，茗椀酷非须。", 
            "卿复携来否，长柄有葫芦。", 
            "掀髯语，画此者，定非迂。", 
            "败尽朱门酒肉，只此味清腴。", 
            "纵挟绫文三百，日给龙团凤饼，曾似故园无。", 
            "十丈红尘里，一幅冷秋菰。"
        ], 
        "title": "水调歌头  题远公画洞山图送天石北上", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "莫作恋豆马，直学脱韝鹰。", 
            "送君秣魏刷赵，万里惬飞腾。", 
            "颇怪今人离别，出户定然复入，刺刺实堪憎。", 
            "似尔最飒爽，物态直凭陵。", 
            "公子去，臣宜从，病未能。", 
            "行也勉旃努力，勿复惮炎蒸。", 
            "为我慈仁阁下，寄讯支离老叟，短发定鬅鬙。", 
            "待我上元候，同看凤城灯。"
        ], 
        "title": "水调歌头  送原白北上", 
        "type": "词", 
        "yun": "蒸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "离别亦常事，惆怅慎毋然。", 
            "归舟一路弄笛，吹裂水中天。", 
            "犹记吴趋坊后，再到惠山松畔，两地酒如泉。", 
            "不久聚花下，小别向风前。", 
            "白翎雀，鸡叫子，想夫怜。", 
            "岐王空宅，旧日法曲散如烟。", 
            "君有龙文百轴，近作小词一卷，千载定流传。", 
            "早觅贺怀智，亟付李延年。"
        ], 
        "title": "水调歌头  留别澹心即用来韵", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "造物有本性，此味最高严。", 
            "清芬却带酸涩，品格压黄柑。", 
            "多少橘官软美，无数荔奴甘滑，侧目看新参。", 
            "谏议尔之职，膻毳我何堪。", 
            "析烦热，开结轖，涤尘凡。", 
            "颇闻人语，输与崖蜜十分甜。", 
            "长揖水晶人退，不诣内黄侯谢，径自返漳南。", 
            "独醒颇相忆，摇落在江潭。"
        ], 
        "title": "水调歌头  橄榄", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东海黄门老，疾革话悲酸，呼儿吾骨累汝，霜剪一灯寒。", 
            "休返田横岛上，何用要离冢侧，莫恤道途艰。", 
            "忆奉重华命，遣往敬亭山。", 
            "三十载，怜弱水，几回乾。", 
            "铁衣生既未著，鬼亦戍其间。", 
            "此地层崖沓嶂，正接蒋陵钟阜，紫翠涌千盘。", 
            "若有人兮在，竦剑守重关。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋色一天雪，林壑映新旸。", 
            "皎如三尺新水，出匣漾干将。", 
            "亟敞杉窗竹院，要使金风玉露，洒濯我轩廊。", 
            "飒爽上眉宇，皎洁到衣裳。", 
            "小楼上，望极浦，太微茫。", 
            "估船夜笛江上，并作十分凉。", 
            "安得中原豁处，饱看出栊苍狗，大猎一千场。", 
            "淅罢刀头米，射杀鹿边獐。"
        ], 
        "title": "水调歌头  早秋托兴", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千古莺花窟，四月雨晴天。", 
            "阑干一望平远，浓淡石湖烟。", 
            "催取茶鎗酒幔，唤得筝师篴伎，来做饯春筵。", 
            "且起舞回鹘，休去听啼鹃。", 
            "觞未半，风乍起，雨铿然。", 
            "嵯峨古塔将压，抉屋势斜穿。", 
            "万斛铃音铎语，四壁鲸呿鳌掷，劈裂几条弦。", 
            "脱帽叫奇绝，此景倩谁传。"
        ], 
        "title": "水调歌头  平远堂雨中即事。林天友使君席上同曹顾庵、丁药园、胡存人、吴园次、六益、余澹心、尤悔庵、宋既庭、钱宫声、顾云美、伊人、天石、赵旦兮、毛行九分赋，共用烟字", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老屋数间耳，世事不关渠。", 
            "堆墙牛腰囷蠢，巨束笋般粗。", 
            "中有奇文兀奡，每夜必腾光怪，鳌掷与鲸呿。", 
            "力压古声叟，气慑万獠奴。", 
            "珠零乱，玉夭矫，翠模糊。", 
            "我行以手扪摸，作此定谁欤。", 
            "既似苔纹瓦篆，又似碑残鼓齾，字里吼于菟。", 
            "乃是兰陵董，词集曰苍梧。"
        ], 
        "title": "水调歌头  读董舜民苍梧词题后", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有客向余说，昨又到湖头。", 
            "湖中翠奁未敛，湖畔水明楼。", 
            "万本澄心堂纸，千页大观楼帖，百幅李营邱。", 
            "盘礴此楼上，缥缈紫绨裘。", 
            "风弄麝，波漾縠，浩悠悠。", 
            "涌金门外新月，听足采菱讴。", 
            "分付危栏飞槛，莫遣于祠岳墓，烟景触帘钩。", 
            "贮酒兼贮茗，不贮古今愁。"
        ], 
        "title": "水调歌头  画楼诗为西陵吴子玙赋", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "我住太湖口，四面匝烟鬟。", 
            "周回萦青缭黛，中托白银盘。", 
            "且纵龙宫一苇，耕破琼田万亩，笑傲水云宽。", 
            "篷背唱铜斗，沙尾辨金坛。", 
            "雪浪吼，大鱼出，矗如山。", 
            "茅家兄弟笑我，前路足风湍。", 
            "君自骖鸾翳鹤，我自骑鲸跨鲤，各自不相关。", 
            "挥手谢之去，吹笛弄潺湲。"
        ], 
        "title": "水调歌头  渡长荡湖望三茅峰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "惆怅复惆怅，直视草茫茫。", 
            "风摇葵子藚叶，蝼蝈上空墙。", 
            "满目西州门内，转眼黄公垆畔，前事惹思量。", 
            "摇膝并负手，绕柱更循廊。", 
            "天欲黑，灯半绿，月微黄。", 
            "中年哀乐，何况人又在他乡。", 
            "飘去娇丝脆板，留下残香剩茗，狼藉小纱窗。", 
            "拨置不足道，念此断人肠。"
        ], 
        "title": "水调歌头  睢阳寓馆感旧题壁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒罢忽不乐，结束挽强弓。", 
            "彭城此去苍莽，水蓼满陂红。", 
            "戏马台边骋望，下有河流似弩，混混尽鱼龙。", 
            "吾意欲起舞，屈指几英雄。", 
            "斜阳恨，关山影，一杯中。", 
            "袁曹刘项，付与烟草没孤鸿。", 
            "莫管千秋閒事，休误一生作达，笳吹竞西风。", 
            "盼盼去已久，明月小楼空。"
        ], 
        "title": "水调歌头  送侯叔岱之彭城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翠釜一朝裂，铜狄尽流船。", 
            "江南五月天漏，炼石补仍穿。", 
            "骤若淫龙喷沫，狂比长鲸跋浪，庐舍没长川。", 
            "菱蔓绕床下，钓艇繫门前。", 
            "今何日，民已困，况无年。", 
            "家家秧马，闲坐墟井断炊烟。", 
            "何处玉箫金管，犹唱雨丝风片，烟水泊游船。", 
            "此曲纵娇好，听者似啼猿。"
        ], 
        "title": "水调歌头  夏五大雨浃月，南亩半成泽国，而梁溪人尚有画舫游湖者，词以寄慨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪苑女墙外，水色绿于苔。", 
            "郭南潭子尤胜，淼淼浸楼台。", 
            "长记升平旧事，弥望风亭雨榭，荡桨百壶来。", 
            "谁向乱前说，说罢使人哀。", 
            "西湄好，忆客夏，寄高斋。", 
            "南烹为余细糁，棐几净纤埃。", 
            "君笑热由卿至，仆笑羹应还我，戏语类优俳。", 
            "摇橹没烟去，背指野棠开。"
        ], 
        "title": "水调歌头  忆商邱宋介子西湄草堂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋色洁于雪，澄湛到帘钩。", 
            "凭轩忆尔更剧，君亦念余不。", 
            "记客泉亭草寺，闲弄吟篷钓笛，相与狎沙鸥。", 
            "一笑别君去，四节忽如流。", 
            "大江边、残照里，仲宣楼。", 
            "烟波虾菜，料尔生计尽优游。", 
            "此地孤城绝岛，长被蛟涎兔汁，鍊足一天秋。", 
            "横竹吹阿滥，叫醒千古愁。"
        ], 
        "title": "水调歌头  新秋寄骥沙徐仲宣", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁送半城绿，恰是两溪风。", 
            "茫茫银涛雪浪，天水有无中。", 
            "每到簟纹平处，不觉水香肥极，一色玉玲珑。", 
            "最恼闲鸥鹭，偏解占空濛。", 
            "驾一苇，淩万顷，浩无穷。", 
            "今宵圆月定好，寄语织绡宫。", 
            "脱帽五湖风景，捲幔半生心事，杳霭纵吟篷。", 
            "一笛中流发，乃是绿蓑翁。"
        ], 
        "title": "水调歌头  溪泛", 
        "type": "词", 
        "yun": "东"
    }, 
    {
        "author": "陈玉珂", 
        "era": "清", 
        "subtype": "七言律诗", 
        "text": [
            "天生间世一耆儒，夙擅声名冠斗枢。", 
            "芃黍欣膏霖雨降，甘棠喜见惠风敷。", 
            "歌传淡北蚕成织，化被瀛东鳄听驱。", 
            "此日霓裳同庆祝，敢将巴韵厕吹竽。"
        ], 
        "title": "曹仁宪谨荣寿", 
        "type": "律诗", 
        "yun": "虞"
    }, 
    {
        "author": "陈玉珂", 
        "era": "清", 
        "subtype": "七言律诗", 
        "text": [
            "邑志台阳阙续编，多君采访纪遗笺。", 
            "文章道德千秋在，节孝忠贞一日传。", 
            "五十馀年详事实，十三阅月告成篇。", 
            "他时太史輶轩过，无事停车访旧贤。"
        ], 
        "title": "赠握卿叔丁卯1807年采访续脩台湾县志", 
        "type": "律诗", 
        "yun": "先"
    }, 
    {
        "author": "陈玉璂", 
        "era": "清", 
        "subtype": "五言律诗", 
        "text": [
            "竟作十年别，何无一纸书？", 
            "传闻在东鲁，早晚下南徐。", 
            "客久才逾老，思深梦转疏。", 
            "灵光遗殿在，问尔赋何如？"
        ], 
        "title": "闻董文友已在山东", 
        "type": "律诗", 
        "yun": "鱼"
    }, 
    {
        "author": "陈玉璂", 
        "era": "清", 
        "subtype": "五言律诗", 
        "text": [
            "衮衮登楼兴，披襟坐上头。", 
            "果知天地大，不尽古今愁。", 
            "孤塔烟中断，诸峰波面浮。", 
            "凭栏一长啸，明月夜横秋。"
        ], 
        "title": "同友登京口避风馆高阁望江题壁", 
        "type": "律诗", 
        "yun": "尤"
    }, 
    {
        "author": "陈玉璂", 
        "era": "清", 
        "subtype": "五言律诗", 
        "text": [
            "木叶惊微脱，相看惜故枝。", 
            "一秋今古梦，万树别离思。", 
            "入水飘无定，随风下每迟。", 
            "始知天地意，摇落总无私。"
        ], 
        "title": "落叶", 
        "type": "律诗", 
        "yun": "支"
    }, 
    {
        "author": "陈玉璂", 
        "era": "清", 
        "subtype": "七言律诗", 
        "text": [
            "同君击楫大江干，共把离尊未忍乾。", 
            "一自风涛愁里听，真怜兄弟别时难。", 
            "云连沧海鸿边度，月落滹沱马上看。", 
            "尔在家乡定回首，几时书札到长安？"
        ], 
        "title": "兴济寄怀家兄其年", 
        "type": "律诗", 
        "yun": "寒"
    }, 
    {
        "author": "陈田", 
        "era": "清", 
        "subtype": "七言律诗", 
        "text": [
            "笋舆坐啸足萧閒，曲径纡回水一湾。", 
            "绿野催耕新贺雨，白云作海欲沈山。", 
            "地饶丘壑能留赏，春满莺花为解颜。", 
            "记取定翁诗句好，幽居掩翠忆乡关。"
        ], 
        "title": "安平晓发", 
        "type": "律诗", 
        "yun": "删"
    }, 
    {
        "author": "陈石麟", 
        "era": "清", 
        "subtype": "七言绝句", 
        "text": [
            "江风送客晚萧萧，月冷芜城第几桥。", 
            "曾是白头漂泊地，梦回重听广陵潮。"
        ], 
        "title": "戊申秋暮过扬州吊南园兄", 
        "type": "绝句", 
        "yun": "萧"
    }, 
    {
        "author": "陈石麟", 
        "era": "清", 
        "subtype": "七言律诗", 
        "text": [
            "𨖐破由拳地脉摧，东南厌胜祖龙来。", 
            "试看芒砀生云气，回望咸阳付劫灰。", 
            "山鬼有灵知岁事，神仙无药澹人灾。", 
            "三千海外童男女，想见桃花别岛栽。"
        ], 
        "title": "秦望山", 
        "type": "律诗", 
        "yun": "灰"
    }, 
    {
        "author": "陈石麟", 
        "era": "清", 
        "subtype": "七言律诗", 
        "text": [
            "把盏持螯素愿违，昔时芳草梦依稀。", 
            "春华庶子谁言采，秋士淮南怨未归。", 
            "旧燕飘零犹作客，败荷萧瑟不成衣。", 
            "援琴正值凉飙发，远望白云何处飞。"
        ], 
        "title": "秋吟", 
        "type": "律诗", 
        "yun": "微"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "博带褒衣出木兰，回头未觉赋才难。", 
            "要将七字欺淫丽，大猎王庭侍可汗。"
        ], 
        "title": "出哨", 
        "type": "绝句", 
        "yun": "寒"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "一例秋深落更残，独饶春意岂无端。", 
            "龙钟双视西风路，驻马攀条仔细看。"
        ], 
        "title": "塞下柳 其一", 
        "type": "绝句", 
        "yun": "寒"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "青璅门前一两行，飘萧坠叶拂衣裳。", 
            "未妨人比秋娘老，剩粉残膏也自香。"
        ], 
        "title": "塞下柳 其二", 
        "type": "绝句", 
        "yun": "阳"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "折尽高枝与亚枝，江潭凄恻早秋时。", 
            "只因易得翻无况，要在关山笛里吹。"
        ], 
        "title": "塞下柳 其三", 
        "type": "绝句", 
        "yun": "支"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "悲喜关心物换形，细思吾亦偶然经。", 
            "何人此会为迁客，肠断红桥暮雨青。"
        ], 
        "title": "塞下柳 其四", 
        "type": "绝句", 
        "yun": "青"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "黑章黄质老山隈，千载哀牢再夺胎。", 
            "斜日和门生气索，腥风犹自逐人来。"
        ], 
        "title": "波罗莫林止顿二日得即事断句 其一", 
        "type": "绝句", 
        "yun": "灰"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "护儿恶兽有心肝，胁挟堪怜欲脱难。", 
            "石赵竟能戕阿铁，漫将名姓与同看。"
        ], 
        "title": "波罗莫林止顿二日得即事断句 其二", 
        "type": "绝句", 
        "yun": "寒"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "单于献地空游牧，满谷牛羊化鹿群。", 
            "不是猎围秋一举，枉教大福拥山君。"
        ], 
        "title": "波罗莫林止顿二日得即事断句 其三", 
        "type": "绝句", 
        "yun": "文"
    }, 
    {
        "author": "陈兆仑", 
        "era": "清", 
        "subtype": "七言绝句", 
        "text": [
            "枯龟骨相百无能，横帐居然枕碧层。", 
            "见说小空来白昼，自疑禅榻坐高僧。"
        ], 
        "title": "波罗莫林止顿二日得即事断句 其四", 
        "type": "绝句", 
        "yun": "蒸"
    }, 
    {
        "author": "陈兆仑", 
        "era": "清", 
        "subtype": "七言律诗", 
        "text": [
            "铁马金戈迹久陈，升平时节物同春。", 
            "儿终厮养无奇策，客似相如亦贱臣。", 
            "比屋老渔閒挂网，拾樵村媪竞担薪。", 
            "从教风日酣高树，合遣余温拂冻鳞。"
        ], 
        "title": "赵北口题壁", 
        "type": "律诗", 
        "yun": "真"
    }, 
    {
        "author": "陈兆仑", 
        "era": "清", 
        "subtype": "七言律诗", 
        "text": [
            "迢遥江路白华明，归思匆匆减别情。", 
            "燕子翼乾秋社节，婴儿风落刺桐城。", 
            "三峰对酒迎春气，廿载孤眠听漏声。", 
            "剩有故衣珍重在，线痕密密似临行。"
        ], 
        "title": "送蔡葛山少司寇告养归漳浦", 
        "type": "律诗", 
        "yun": "庚"
    }, 
    {
        "author": "陈兆仑", 
        "era": "清", 
        "subtype": "七言律诗", 
        "text": [
            "岭路千寻一线环，沿缘石角缓跻攀。", 
            "登高宋使孤烟散，唱凯辽师倦羽还。", 
            "袖底瓯翻星汉水，马前笏插塞门山。", 
            "我来平世家中外，不觉行经虎豹关。"
        ], 
        "title": "南天门", 
        "type": "律诗", 
        "yun": "删"
    }, 
    {
        "author": "陈兆仑", 
        "era": "清", 
        "subtype": "七言律诗", 
        "text": [
            "叠锁重关巩上都，娲皇削出岳灵扶。", 
            "气吞漠野连天尽，足蹴潮河望海趋。", 
            "直北云黄屯圈马，迤西月黑控飞孤。", 
            "据鞍颇牧今能用，卧护犹应胜壮夫。"
        ], 
        "title": "古北口题驿壁即赠吴提戎宜斋", 
        "type": "律诗", 
        "yun": "虞"
    }, 
    {
        "author": "陈吁", 
        "era": "清", 
        "subtype": "七言律诗", 
        "text": [
            "雨阻昙花且看山，跳珠溅沫媚烟鬟。", 
            "耳根异响心逾静，眼界奇忙意转闲。", 
            "遍岭云蒸苍狗幻，层霄涧跃白虹弯。", 
            "莫愁暂滞羁行屩，留客天缘或未悭。"
        ], 
        "title": "昙花亭雨中看瀑布 其一", 
        "type": "律诗", 
        "yun": "删"
    }, 
    {
        "author": "陈吁", 
        "era": "清", 
        "subtype": "七言律诗", 
        "text": [
            "双涧飞来两玉龙，石梁俯首落千峰。", 
            "雨中鳞甲空濛态，世外烟波淡荡容。", 
            "万斛雾珠随喷唾，四围水石日撞舂。", 
            "若非缰锁真堪老，破衲何时此策筇。"
        ], 
        "title": "昙花亭雨中看瀑布 其二", 
        "type": "律诗", 
        "yun": "冬"
    }, 
    {
        "author": "陈同", 
        "era": "清", 
        "subtype": "五言律诗", 
        "text": [
            "满地木棉花，空村堆晚霞。", 
            "敢嫌春事老，偏恋夕阳斜。", 
            "幽径风前蝶，荒坡雨后蛙。", 
            "归返值邻叟，絮絮话桑麻。"
        ], 
        "title": "春晚野步", 
        "type": "律诗", 
        "yun": "麻"
    }, 
    {
        "author": "陈同", 
        "era": "清", 
        "subtype": "七言律诗", 
        "text": [
            "蓬蓬春色有无间，白裕青鞋自往还。", 
            "潮张顿移前日岸，帆迟遮断隔江山。", 
            "提壶鸟解扶人醉，含笑花能破客颜。", 
            "瘦耸吟肩聊觅句，炊烟青已袅柴关。"
        ], 
        "title": "野步", 
        "type": "律诗", 
        "yun": "删"
    }, 
    {
        "author": "陈名寿", 
        "era": "清", 
        "subtype": "五言律诗", 
        "text": [
            "马策与刀环，长征苦未閒。", 
            "乱山秋草黑，破塔夕阳殷。", 
            "江静无人渡，天空任鸟还。", 
            "故园何处是，凝睇白云间。"
        ], 
        "title": "乱中秋望时避难江北", 
        "type": "律诗", 
        "yun": "删"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水色绿如鸭，又似乍磨铜。", 
            "靴纹细浪忽起，飒飒夹溪风。", 
            "数里江村茆屋，一带芦汀蟹舍，下遍钓鱼筒。", 
            "云作蔚蓝缬，衬以晚霞红。", 
            "燃楚竹，炊香糯，五湖东。", 
            "新来溪友堪讶，乃是大毛公。", 
            "赢得罛师拍手，汝有金貂玉佩，讵是绿蓑翁。", 
            "笑起唱铜斗，馀响落蛟宫。"
        ], 
        "title": "水调歌头  题毛会侯戴笠垂竿小像", 
        "type": "词", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月落边墙黑，几扇雁门开。", 
            "苍然西极风雨，都向二陵来。", 
            "闻说胭脂小伎，能唱横汾旧曲，家傍古轮台。", 
            "我欲与之语，红粉最怜才。", 
            "饮醇酒，近妇女，莫疑猜。", 
            "世间馀子何限，两手底须推。", 
            "安得飞狐峪口，偕汝吹箫击筑，一日笑千回。", 
            "绿酒不晓事，有闷未能排。"
        ], 
        "title": "水调歌头 汾西侯仲辂示我九日纪梦词二阕依韵奉和 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一笑老松下，握手亦前缘。", 
            "昨宵黄花节候，妒汝小游仙。", 
            "推道巫云入梦，谁料玳筵真个，事已遍流传。", 
            "我在银笙底，偷谱鹧鸪天。", 
            "追代马，挟赵瑟，是何年。", 
            "兵家女有殊色，可许阮公眠。", 
            "讵少朱门丝管，那抵青楼帘槛，如镜复如烟。", 
            "天上兔华满，只照别家圆。"
        ], 
        "title": "水调歌头 汾西侯仲辂示我九日纪梦词二阕依韵奉和 其二", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "那晓鲁公帖，有手且飞觞。", 
            "觞行更催擘脯，此乐甚堂堂。", 
            "笑寄鹿皮翁语，乃有神仙上界，欲以汝为粮。", 
            "玉馔莫深恨，底事不潜藏。", 
            "呼毕卓，牵阮籍，态颓唐。", 
            "百年所得有限，不若醒而狂。", 
            "热洛河须痛饮，明日北风大作，结束上平冈。", 
            "箭作饿鸱叫，袒裼猎黄獐。"
        ], 
        "title": "水调歌头  毛会侯席上限咏鹿脯诗，词以代之，同王惟夏、方雪眠、毛大可、允大诸君赋", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "往事细如雨，新水滑于罗。", 
            "十年才一会面，不饮欲如何。", 
            "雪抑松江银鲊，黄铸洞庭卢橘，酌以小红螺。", 
            "仆素不胜酒，醉态亦傀俄。", 
            "相乐也，复相泣，起婆娑。", 
            "眼中之人老矣，春后落花多。", 
            "休管谁家龙凤，不若狗儿吹笛，伴取胆娘歌。", 
            "小别数日耳，榴月复经过。"
        ], 
        "title": "水调歌头  初夏吴门舟次董樗亭钱葆馚留饮顾梁汾适至即席分韵", 
        "type": "词", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君住马溪上，我住滆湖中。", 
            "平生酒颠花恼，此事那输公。", 
            "自逐鹓班鹭队，回忆练裙檀板，甚日恰重逢。", 
            "也料秋江畔，开到粉芙蓉。", 
            "人世事，枝向背，絮西东。", 
            "青山见人分袂，替作别时容。", 
            "纵使锦袍入直，讵抵绿蓑听雨，钓艇漾晴空。", 
            "他日访君处，烟水定留侬。"
        ], 
        "title": "水调歌头  酬别沈凤于即用来韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "又是女儿节，何处贳香醪。", 
            "艾装碧虎闪烁，与汝复相遭。", 
            "回忆家乡此际，不少痴儿騃女，綵鹢绣旗摇。", 
            "蹙起一川雪，崩落半空涛。", 
            "渚宫远，沣水阔，恐难招。", 
            "古来陈事何限，细数总今朝。", 
            "楚国湘累自苦，齐国薛君自乐，一笑等鸿毛。", 
            "我自饮我酒，卿自读卿骚。"
        ], 
        "title": "水调歌头  庚申五日", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "越国燕莺地，春日绮罗年。", 
            "张星本连天上，朱户隐㛹娟。", 
            "谁料罗窗绣阁，吹到零风冷雾，飘散亦前缘。", 
            "旧日画眉事，追纪那能全。", 
            "织锦曲，缄情泪，寄谁边。", 
            "漳河独火小店，彻夜雨绵绵。", 
            "请看古来青史，何限伤心红粉，唱煞隔江船。", 
            "且尽一杯酒，莫拨四条弦。"
        ], 
        "title": "水调歌头  纪恨为魏里张太君赋", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月黑淮南县，卸驮正关门。", 
            "门前声息汹汹，势若雨倾盆。", 
            "斫臂霜刀攒猬，燎瓦狐灯掣电，骇绝洞心魂。", 
            "讵复有活理，遑暇顾琴尊。", 
            "重握手，惊往事，剪灯论。", 
            "追思胥江酒伴，只我与君存。", 
            "三客弱来一个，公又几为异物，软语剪难分。", 
            "抹眵细相认，老眼日来昏。"
        ], 
        "title": "水调歌头  元夕前董樗亭至都下，樗亭昨岁射陂遇盗，身被重创，患不克来，今之来也，词以志喜，即用樗亭见赠原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忽复出门去，万事总由天。", 
            "难忘只有烟水，永不罢相怜。", 
            "此地燕南赵北，尽日黄尘白草，那抵旧溪山。", 
            "讵料故乡景，陡落笋舆前。", 
            "鄚州镇，大沽口，水云宽。", 
            "空明浩淼，碧筱红蓼满汀湾。", 
            "也有鱼羹莲米，安得笛床茶臼，水阁两三间。", 
            "卧听吴娘橹，带暝唱歌还。"
        ], 
        "title": "水调歌头  赵北口作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翠鹊桥虚，珠匏路杳，懊侬情思无憀。", 
            "奈粉河一望，灵匹难招。", 
            "寄语天边织室，双鸳杵、纤指休抛。", 
            "停梭怨，金徒箭永，青女妆遥。", 
            "迢迢。", 
            "常时此夜，正微褰麝㡠，小驾龙轺。", 
            "记衣香鬓影，髣髴今宵。", 
            "屈指经年离别，依然又、泪滴红绡。", 
            "差喜是，凉秋不远，准备魂消。"
        ], 
        "title": "凤凰台上忆吹箫  闰六月七日为牛女作懊恼词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蘸水垂杨，漫天丝柳，千条万绪楼头。", 
            "正圆冰清浅，斜靠帘钩。", 
            "拟把玉容重整，才匀面、怊怅还休。", 
            "恹恹甚，今春三月，忒似深秋。", 
            "堪羞。", 
            "韶华纵好，奈旧情已换，往事难留。", 
            "只梁间玉剪，劝我登楼。", 
            "帘押朦胧未捲，青山外、不忍凝眸。", 
            "无过是，潇潇春雨，点点离愁。"
        ], 
        "title": "凤凰台上忆吹箫  和漱玉词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红板桥头，方山栅口，中流冷拨吴装。", 
            "正萤飞冰簟，蝉咽银床。", 
            "经过郗僧施宅，青溪曲、曲似回肠。", 
            "云水外，千年陈迹，一片新凉。", 
            "堂堂。", 
            "过江人物，记畴昔狮儿，亦号孙郎。", 
            "奈残山剩垒，极浦斜阳。", 
            "持底寄愁天上，君须问、旧日平康。", 
            "还则怕，菖蒲花老，燕子楼荒。"
        ], 
        "title": "凤凰台上忆吹箫  广陵送孙介夫之石城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淇水潺湲，爵台馺遝，中原泼火年光。", 
            "渐汤阴城下，陈迹荒凉。", 
            "一带丝杨蘸马，晴漪皱、宛转长廊。", 
            "萦人处，轻阴轻暝，窨就鹅黄。", 
            "思量。", 
            "添些蝉韵，便一襟秋思，那让吾乡。", 
            "记离离水驿，小小虫娘。", 
            "白苧新裁春雪，凭肩处、柳外贪凉。", 
            "中年也，情随飞絮，一样微茫。"
        ], 
        "title": "凤凰台上忆吹箫  汤阴城外十里，丝杨夹堤互引，额以柳廊名极竛隽，词以纪之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红板桥南，锦衣仓北，金陵从古皇州。", 
            "记离宫墙外，年少潜游。", 
            "忽听九重仙乐，东风细、声度龙楼。", 
            "依稀认，宁王玉笛，贺老箜篌。", 
            "悠悠。", 
            "南朝风景，看几遍桃红，白了人头。", 
            "算刘郎易老，嬴女难留。", 
            "三十六宫何在，斜阳外、隐隐离愁。", 
            "伤心极，后湖菱蔓，一片渔舟。"
        ], 
        "title": "凤凰台上忆吹箫  秣陵怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "贵主亭台，真妃环佩，月中凤吹悠悠。", 
            "占人间天上，两处风流。", 
            "一自彩鸾齐跨，双携手、玉宇琼楼。", 
            "咸阳树，宫娥怅望，仙驭难留。", 
            "回眸。", 
            "人民都换，望渭水秦川，顿惹閒愁。", 
            "叹重关百二，废苑成秋。", 
            "千载鲍鱼孙子，沙邱路、大药难求。", 
            "逌然啸，青天碧海，夜夜清讴。"
        ], 
        "title": "凤凰台上忆吹箫  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "百万呼卢，十千买醉，世间何策驱愁。", 
            "惹铜仙多事，铅泪长流。", 
            "一片唐陵汉寝，遗基在、舞罢歌休。", 
            "何况是，败荷衰柳，总不宜秋。", 
            "凝眸。", 
            "金荃一卷，问宋玉家乡，陆瑁湖头。", 
            "怅频年踪迹，只客皇州。", 
            "欲觅燕昭旧事，高台畔、野水悠悠。", 
            "无聊甚，闲吟闲写，满幅银钩。"
        ], 
        "title": "凤凰台上忆吹箫  题宋楚鸿倚楼词卷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蜀冈头。", 
            "记狂夫、旧日曾游。", 
            "薄倖樊川，赢得一梦青楼。", 
            "红桥上，藕丝菱蔓，当时费尽凝眸。", 
            "平陈业，烟花记，可怜逝水悠悠。", 
            "老矣先生何求。", 
            "也雨楫烟帆，北谒诸侯。", 
            "鹤发开元，老泪铜仙争流。", 
            "红衣落尽西风起，怕隋堤、最不宜秋。", 
            "隐隐见，一江灯火，人隔扬州。"
        ], 
        "title": "梦扬州  蘧庵先生久客维扬词以寄怀", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "问湘天，滴黛何时歇。", 
            "曾记周郎英发。", 
            "坐拥油幢临大别。", 
            "军笳奏，乡心截。", 
            "舳舻湓浦如麻，铠甲庾楼成雪。", 
            "严飙破碛，古树都裂。", 
            "孤蓬暂入吴，老鬓终怀阙。", 
            "第二泉声呜咽。", 
            "瀑走银虬三四叠。", 
            "冲动防身剑箧。", 
            "料此际、共儿宽，看水上、粉英结。", 
            "定吟残、乱山白月。"
        ], 
        "title": "塞孤  早春寄周伯衡先生并讯倪子闇公", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "北风如箭吼，城门启。", 
            "不断香车流水。", 
            "侧卷绡帘拖燕尾。", 
            "巫鼓唱，蛮箫赛。", 
            "乌孙别、紫台人，黄鹄寡、青溪妹。", 
            "粉襟儿畔，多少红泪。", 
            "谁唱敕勒歌，诉尽消魂事。", 
            "绣镞残骸攒猬。", 
            "树腹崖根潜老魅。", 
            "招蜀魄，呼湘鬼。", 
            "鹃已叫、洛阳城，鹤未返、辽西市。", 
            "总春闺、梦中夫婿。"
        ], 
        "title": "塞孤  宣武城外书所见", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "为君诉。", 
            "今年东作。", 
            "满目西畴，尽成北渚。", 
            "雨翻盆、势欲浮村去。", 
            "香稻波飘，都作沈湘角黍。", 
            "咽泪频呼儿女。", 
            "瓮头剩粒，为君殷勤煮。", 
            "话难住。", 
            "茅檐点滴，短檠青荧，床上无乾处。", 
            "雨声乍续啼声断，又被啼声，剪了半村雨。", 
            "摇手亟谢田翁，一曲淋铃，不抵卿言苦。"
        ], 
        "title": "金浮图  夜宿翁村时方刈稻苦雨不绝词纪田家语", 
        "type": "词", 
        "yun": null
    }, 
    {
        "author": "陈玉齐", 
        "era": "清", 
        "subtype": "七言律诗", 
        "text": [
            "文梓双栖鸳与鸯，金笼探闭羽毛香。", 
            "可怜汉渚虚投佩，合笑东邻漫隔墙。", 
            "月照绮罗看玉树，风和丝管合金堂。", 
            "新诗闻说多佳句，应道杨花扑武昌。"
        ], 
        "title": "次牧《翁六月七日迎河东君于云间喜而有述》诗", 
        "type": "律诗", 
        "yun": "阳"
    }, 
    {
        "author": "陈玉齐", 
        "era": "清", 
        "subtype": "七言律诗", 
        "text": [
            "离宫环极起周庐，万里沧波候大鱼。", 
            "入海云迷徐福岛，封山雨湿李斯书。", 
            "华阴道上逢沉璧，阳武沙中失副车。", 
            "王剪用兵真老悖，尚留三户未驱除。"
        ], 
        "title": "秦皇", 
        "type": "律诗", 
        "yun": "鱼"
    }, 
    {
        "author": "陈正春", 
        "era": "清", 
        "subtype": "七言律诗", 
        "text": [
            "王家少妇擅英流，义烈殉夫孰与俦。", 
            "连理愿生交树冢，杜鹃泣尽五更秋。", 
            "纲常一系寒金泐，冰雪双清碎玉楼。", 
            "贞烈犹凄风雨泪，荒凉寥落耐人愁。"
        ], 
        "title": "挽王烈女", 
        "type": "律诗", 
        "yun": "尤"
    }, 
    {
        "author": "陈正春", 
        "era": "清", 
        "subtype": "七言律诗", 
        "text": [
            "半亩宫墙布席坛，烟光云影绕干阑。", 
            "岩蒸云气晴能雨，树挟风声夏欲寒。", 
            "隐几亦山青未了，开窗满目界真宽。", 
            "蹊间有客徘徊处，好把心茅仔细看。"
        ], 
        "title": "书院即景", 
        "type": "律诗", 
        "yun": "寒"
    }, 
    {
        "author": "陈正春", 
        "era": "清", 
        "subtype": "七言律诗", 
        "text": [
            "苍翠层层画不如，主人枯坐小亭虚。", 
            "微阴旄旖绿飙度，疏影横斜淡月初。", 
            "花似解人频揖客，鸟如知趣欲窥书。", 
            "东风不管愁人倦，叶落阶前未扫除。"
        ], 
        "title": "书院即景", 
        "type": "律诗", 
        "yun": "鱼"
    }, 
    {
        "author": "陈正春", 
        "era": "清", 
        "subtype": "七言律诗", 
        "text": [
            "紫燕珊珊落故轩，讲堂听罢自翩翩。", 
            "双飞未忍留仙去，栖僻还宜处士门。", 
            "秋客重来殷款款，主人惜未解炎炎。", 
            "一生巧计输黄雀，饮啄官仓长子孙。"
        ], 
        "title": "书院即景", 
        "type": "律诗", 
        "yun": null
    }, 
    {
        "author": "陈正春", 
        "era": "清", 
        "subtype": "七言律诗", 
        "text": [
            "红毛回棹剩孤城，一隶皇图海宇清。", 
            "映日蜃楼开宿雾，乘风雀舫泛沧瀛。", 
            "涛翻鹿耳千层碧，波涨鲲身半夜声。", 
            "壁垒森严凭锁钥，金汤巩固颂安平。"
        ], 
        "title": "红毛城", 
        "type": "律诗", 
        "yun": "庚"
    }, 
    {
        "author": "陈本直", 
        "era": "清", 
        "subtype": "七言律诗", 
        "text": [
            "横江雾散一舟轻，倚棹中流雨乍晴。", 
            "岛屿有时全在目，峰峦多半不知名。", 
            "荒洲芦荻秋烟晚，野岸村墟夕照明。", 
            "愧逐风波空碌碌，何年散发遂平生。"
        ], 
        "title": "江行雨霁", 
        "type": "律诗", 
        "yun": "庚"
    }, 
    {
        "author": "陈本直", 
        "era": "清", 
        "subtype": "七言律诗", 
        "text": [
            "祇因重负登临约，冒雨来过金镜湖。", 
            "浪合乱流双桨急，风回断岸一帆孤。", 
            "群山入暮青深浅，远树含烟绿有无。", 
            "世路险夷真转眴，横塘塘上且提壶。"
        ], 
        "title": "大风雨渡金镜湖暮抵横塘雨止", 
        "type": "律诗", 
        "yun": "虞"
    }, 
    {
        "author": "陈尔士", 
        "era": "清", 
        "subtype": null, 
        "text": [
            "湖上浮云几点开。", 
            "清光皎洁映楼台。", 
            "两三人自月中来。", 
            "山色欲明轻雾隔，钟声才断晚潮回。", 
            "露华江影梦徘徊。"
        ], 
        "title": "浣溪沙 对月", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "冉冉仙云下玉人。", 
            "天然色相远红尘。", 
            "霜娥月姊恁含颦。", 
            "淡扫妆成真国色，铅华洗尽见精神。", 
            "胭脂不是十分春。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "点点轻圆去复旋。", 
            "成行逐队舞楼前。", 
            "东风不断有情绵。", 
            "一片飞来寻客恨，数枝落去问谁怜。", 
            "天涯踪迹一溪烟。"
        ], 
        "title": "浣溪沙 杨花", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "东风终日弄垂杨，枉是拂烟凌乱。", 
            "蓦直一丝吹上，似清愁天半。", 
            "几回系缆曲城边，春流暗中换。", 
            "记取村儿遥语，在月明高岸。"
        ], 
        "title": "好事近", 
        "type": "词", 
        "yun": "翰"
    }, 
    {
        "author": "陈尔士", 
        "era": "清", 
        "subtype": null, 
        "text": [
            "一线清光透素帷。", 
            "晶奁烟影未全披。", 
            "斜临寒浦游鱼避，转到天中旅雁悲。", 
            "人寂寞，梦参差。", 
            "巧寻绣阁斗蛾眉。", 
            "花阴一角无人见，罗袖深深敛拜时。"
        ], 
        "title": "鹧鸪天 新月", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "琼枝璧月江南碎。", 
            "剩一片，深深地。", 
            "并坐黄鹂谁唤起。", 
            "柳丝风乱，石阑霜重，结绮春烟里。", 
            "销沉不见遗簪珥，玉溪句、梧桐又枯死。", 
            "只有年年双燕子，夕阳红外，絮催东下，几点胭脂水。"
        ], 
        "title": "青玉案 景阳井", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "彩叠经年旧舞衣。", 
            "鱼笺屡约是耶非。", 
            "晓莺残月送将归。", 
            "水欲微波风袅袅，愁生远道柳依依。", 
            "第三桥外一帆飞。"
        ], 
        "title": "浣溪沙 砚贞女士魏塘归思", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "万缕千条覆白门。", 
            "半烟半雨弄黄昏。", 
            "丝丝叶叶是离魂。", 
            "灞岸更无残雪影，秦淮还忆旧眉痕。", 
            "烟迷霜压不堪论。"
        ], 
        "title": "浣溪沙 咏柳", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "湿云一片低如语。飒飒风吹雨。", 
            "新凉偏又聒人愁。独对小窗青晕、一灯留。", 
            "庭前老树惊秋早。飘落知多少。", 
            "病来百事怕思量。枉是半堆风叶、聚空廊。"
        ], 
        "title": "虞美人 秋雨", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "眠。", 
            "愁病昏昏过伏天。", 
            "秋又到，还是厌闻蝉。"
        ], 
        "title": "十六字令 病耳遣闷", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "聋。", 
            "围住绳床雨又风。", 
            "才合眼，吹入梦魂中。"
        ], 
        "title": "十六字令", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "无奈夕阳残。", 
            "落叶阑珊。", 
            "愁中还又话乡山。", 
            "高柳隋堤秋梦里，一翼吟烟。", 
            "坐听小窗前。", 
            "瘦损朱颜。", 
            "飞蓬衰鬓问谁怜。", 
            "咽尽五更声欲断，露冷风寒。"
        ], 
        "title": "浪淘沙 秋蝉", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "闲坐房栊看日斜。", 
            "帘风阵阵峭寒加。", 
            "自携金鸭款梅花。", 
            "冻水一方休洗砚，轻烟几缕任煎茶。", 
            "锦书无奈忆天涯。"
        ], 
        "title": "浣溪沙 冬闺", 
        "type": "词", 
        "yun": null
    }, 
    {
        "author": "陈尔士", 
        "era": "清", 
        "subtype": null, 
        "text": [
            "翠箭擎寒，粉黄拂艳，盈盈乍隔秋水。", 
            "湘萝云回，玉魂烟锁，温霭一窗晴意。", 
            "飞琼不见，问带上、仙题恁寄。", 
            "纵是深藏金屋，难抛碧岩清致。", 
            "芳姿是谁竞丽。", 
            "只梅花、晚妆同试。", 
            "抹倒万红千紫，独明珠佩，一段心情泉石。", 
            "但付与、枯桐写幽思。", 
            "尽耐牵萝，琅玕静倚。"
        ], 
        "title": "天香 水仙", 
        "type": "词", 
        "yun": null
    }, 
    {
        "author": "陈对廷", 
        "era": "清", 
        "subtype": "五言律诗", 
        "text": [
            "到处沾春雨，斯文戴福星。", 
            "鹤随天与健，兕祝德维馨。", 
            "绿野迟归计，桐乡仰典型。", 
            "大椿秋未老，寿岂庆耆龄。"
        ], 
        "title": "曹仁宪谨荣寿", 
        "type": "律诗", 
        "yun": "青"
    }, 
    {
        "author": "陈圣彪", 
        "era": "清", 
        "subtype": "七言律诗", 
        "text": [
            "珠沉玉碎失光辉，皓月贞心斗雪飞。", 
            "慷慨果能酬妇道，从容原欲慰庭闱。", 
            "镜台夜静双鸾渡，华表春深两鹤归。", 
            "千古精灵应不散，九原含笑伴乌衣。"
        ], 
        "title": "节妇郑氏诗", 
        "type": "律诗", 
        "yun": "微"
    }, 
    {
        "author": "陈圣彪", 
        "era": "清", 
        "subtype": "七言律诗", 
        "text": [
            "车行十里见冈山，山接云连万仞间。", 
            "高阜野花红灼灼，平畴春水绿閒閒。", 
            "雄分壁垒龟蛇合，势奠波涛竹木环。", 
            "声教渐随新位置，一犁膏雨润沙湾。"
        ], 
        "title": "冈山", 
        "type": "律诗", 
        "yun": "删"
    }, 
    {
        "author": "陈圣彪", 
        "era": "清", 
        "subtype": "七言律诗", 
        "text": [
            "孤城独上俯瀛洲，极目苍茫一望收。", 
            "落日半痕天共白，晚潮千顷月同流。", 
            "沧溟隐入蛟龙窟，岛屿寒生海市楼。", 
            "波浪不扬征战息，舳舻閒作钓鱼舟。"
        ], 
        "title": "赤嵌城观海", 
        "type": "律诗", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淑景惊催。", 
            "画梁日影，蚤漾妆台。", 
            "曈昽金母帐，潋滟玉人杯。", 
            "宜春帖子簪花格，渐闺中、珠网争开。", 
            "多少屏摇翠柏，胜飐红梅。", 
            "长安车骑朝正，青丝辔，火城影里初回。", 
            "宫阙暖祥云，嬉游罢，谁怜江左邹枚。", 
            "休怊怅，喜吴娘、已榨春醅。", 
            "屈指又、试灯挑菜，且拾遗钗。"
        ], 
        "title": "八节长欢  乙巳元日", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "竟欲成村。", 
            "似曾著雨，第五桥边。", 
            "盈盈临水寺，脉脉弄晴天。", 
            "溪痕入画年光惹，醉绕城、荻市茶船。", 
            "最好雏春乍霁，帽侧襟偏。", 
            "群峰一笑嫣然。", 
            "高低影，数行秀鬋堪怜。", 
            "所袂倚风前。", 
            "凝薄恚，迎人却又迁延。", 
            "恼何事，未斜阳，客子将还。", 
            "终有日、棕鞋笋屐，细续前缘。"
        ], 
        "title": "八节长欢  元日后二日，积雨新晴，偕大鸿、云臣散步城南，望铜官一带翠色，眷恋久之，不克，游南岳而返", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "遥窥两重门，群掩映、凝烟碧幌。", 
            "卐字槅底，凭肩语笑，冰纹廊后，亸鬟沈想。", 
            "风流小南唐，金叶子、描鸾小样。", 
            "斑几滑笏玲珑，蜡笺纤脆轻盈，打来偏响。", 
            "七红四赏。", 
            "更花戳、京城新创。", 
            "兰闺似掌。", 
            "俨楚汉情状。", 
            "赢得帘西红鹦鹉，也隔屏山注望。", 
            "私讲。", 
            "笑粉装刘项。"
        ], 
        "title": "卓牌儿  夏日咏闺人斗叶子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁填杏花天，却满幅、春愁无赖。", 
            "凤纸正叠，狸毫乍弄，笼鹦报道，娘来帘外。", 
            "新词讶轻狂，一半是、狂奴故态。", 
            "几遍绕柱循廊，一回暗想胡猜，蹙他蛾黛。", 
            "瓶容旋解。", 
            "毕竟是，清新堪爱。", 
            "乌丝小楷。", 
            "要麝墨新洒。", 
            "今日营斋营葬讫，石竹罗裙早坏。", 
            "裙带。", 
            "字斜行还在。"
        ], 
        "title": "卓牌儿  联吟为阎牛叟（牛叟兑阁遗徽曰，余填词成，妻恒为解颐。偶制杏花天三阕，妻索书素帕，出入怀袖中）赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夹路幡竿，盈城梵呗，分明元夜灯市。", 
            "露湿巫箫，秋生赛鼓，头上月轮初霁。", 
            "金波潋滟，还泻做、万家红泪。", 
            "天与玉容争淡，烟飘粉裙偏丽。", 
            "许多流莺声细。", 
            "似啼猿、楚峡嘹唳。", 
            "只有小坟新冢，谁修薄祭。", 
            "空伴唐陵汉寝，都一样、凄凉野田里。", 
            "黄土鸦鸣，白杨风起。"
        ], 
        "title": "天香  中元感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灵隐门前，番禺城里，秋花一种清绝。", 
            "碧海冷冷，金风阵阵，压下数堆黄雪。", 
            "山斋湖舫，说不尽，幽芬清洌。", 
            "金粟一番开谢，冰轮几回圆缺。", 
            "曾经托根瑶阙。", 
            "几曾羡、人间风月。", 
            "相伴蟾孤兔冷，羿犯偷折。", 
            "自与广寒轻别，记不起、霓裳旧时阕。", 
            "带恨才开，和愁细结。"
        ], 
        "title": "天香  咏桂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万斛蛟漦，千堆蜃沫，沈沈碧海今夜。", 
            "湘蛾倚殿，贵主还宫，新捣都梁无价。", 
            "金盆煎处，趁月里、桂华初谢。", 
            "浓染鲛人茜泪，小衬冯夷冰帕。", 
            "天风彩鸾斜跨。", 
            "杜兰香、水边閒话。", 
            "几遍龙堂游戏，蓬莱乾也。", 
            "多少望陵愁梦，空剩得、分香雀台瓦。", 
            "散与人间，斗他檀麝。"
        ], 
        "title": "天香  龙涎香", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋色佳哉，剪绿帆半幅，与雁同飞。", 
            "船头新旸似雪，津树霏微。", 
            "后堂丝竹，记频年、屡解谈围。", 
            "真豪迈，传经刘向，肯言心事终违。", 
            "此去云山万叠，近天门牛渚，采石蟂矶。", 
            "今朝临风酾酒，往事都非。", 
            "江声千尺，推篷望，吟遍斜晖。", 
            "偏相羡，敬亭山色，朝朝得上君衣。"
        ], 
        "title": "汉宫春  送郝元公先生之任宛陵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此际东吴，正黄菊离披，紫螯郭索。", 
            "作装底急，使我伤于哀乐。", 
            "西堂夜话，算曾经、几番晦朔。", 
            "又来朝，河桥判袂，匆匆弟酬兄酢。", 
            "昔日扬乌项橐。", 
            "须臾吾已老，凤飘鸾泊。", 
            "乌衣门巷，变做豆花篱落。", 
            "半生牧豕，问何年，离蔬释屩。", 
            "喜余季，来春花暖，休恨一官禄薄。"
        ], 
        "title": "汉宫春  送子万弟入都次梁棠村先生送舍弟南归原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "缘鬓勋名，响上相靴刀，风生铃索。", 
            "筹边多暇，细马潜游平乐。", 
            "神仙富贵，总兼之、笑他饥朔。", 
            "擘词头，锦笺十样，朝朝翠酬红酢。", 
            "前岁粤装陆橐。", 
            "正花洋珠海，楼船停泊。", 
            "蛮天红豆，争向句中飞落。", 
            "独怜愁客，老泥涂、蹉跎芒屩。", 
            "幸当世，有公知我，莫管五陵轻薄。"
        ], 
        "title": "汉宫春  赠梁苍岩先生次先生赠子万舍弟原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "婉娩熙春，有比邻药玉，计日安排。", 
            "昨朝新做綵胜，绿剪红裁。", 
            "几丝酥雨，酿浓阴、腻透铜街。", 
            "今朝又。", 
            "腾腾微雪，轻盈扑上人钗。", 
            "便拟放颠冲酒，要粉摇歌袖，玉溅吟䰄。", 
            "最喜银装世界，白佔楼台。", 
            "春泥没屐，怪枯筇、难稳芒鞋。", 
            "高楼上。", 
            "雏莺笑我，刘伶醉倒须埋。"
        ], 
        "title": "汉宫春  立春后一日雨雪从友人斋头醉归纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院梅风，搅一钩纤月，糁上帘须。", 
            "檀槽有人慢撚，盘泻珍珠。", 
            "鼕鼕画鼓，似开元、妙手花奴。", 
            "奇哉技，飞扬感激，胜于读史迁书。", 
            "太息东篱实甫，有无穷块垒，墨染烟驱。", 
            "一声通仙铁笛，碧海云孤。", 
            "青衫湿透，问伊怜、旁有人无。", 
            "还相调，轻云蔽月，今宵渺渺愁余。"
        ], 
        "title": "汉宫春  春夜听盲女弹琵琶词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白傅堂前，裴相庭中，一株浓艳垂垂。", 
            "恰拖将轻雨，亸尽腰肢。", 
            "绒索猩唇唾后，泪珠鹃舌凝时。", 
            "似恹恹宿酒，惯趁朝妆，来晕春肌。", 
            "嫣然一笑，悄无人处，倚栏心事谁知。", 
            "亟倩茜衫笼著，绛袖盛之。", 
            "带雪三分粉绽，秋阴一朵红欹。", 
            "还须嘱付，小楼钿笛，莫漫频吹。"
        ], 
        "title": "雨中花慢  雨中过蘧庵先生宅看红梅", 
        "type": "词", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "第一良宵，雨丝搅得愁心碎。", 
            "六街铺遍是春阴，火树无人赛。", 
            "年少俊游不再。", 
            "剩恹恹、夜情私耐。", 
            "懒提箫局，慵整衾窝，有些寒在。", 
            "忆昔欢娱，堕钗小拾春城背。", 
            "自从圆月打头来，照见狂奴态。", 
            "直到收灯挑菜。", 
            "叹如今、事随年退。", 
            "藕花裙子，红漆车儿，抛人十载。"
        ], 
        "title": "烛影摇红  丁未元夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "露驿烟庄，一般箫鼓千门沸。", 
            "银毯綵幔四围红，漾遍斜桥里。", 
            "曼衍鱼龙百戏。", 
            "闹蛾儿、游童成队。", 
            "非无粉帕，亦有檀钗，暗中潜坠。", 
            "回首春城，上元风景依稀记。", 
            "今宵一棹缆烟汀，懒打看灯谜。", 
            "且引村醪自醉。", 
            "枕渔蓑、和愁早睡。", 
            "迢迢往绪，历历前情，付之流水。"
        ], 
        "title": "烛影摇红  丁巳上元夜泊河桥", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红瘦成碧，鲥鱼堆网白。", 
            "怅杀年光，回首春前，旗亭饯客。", 
            "公路浦君为远别，吕蒙城、我无相识。", 
            "记曹家，园上看花，疏狂那夕。", 
            "高齿屐，黄金戟。", 
            "行不得，愁何益。", 
            "叹命不如人，雄姿俊侣，此日一齐抛掷。", 
            "试咏洛生谁解作，拟邀曲部何从索。", 
            "闷坐忆周郎，听江声千尺。"
        ], 
        "title": "帝台春  五月南徐怀周翼微在都门即用其江上留别原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晓寒正侧。", 
            "怅今春天气，连朝如墨。", 
            "郭外小桥，几树红香受寒勒。", 
            "况是风前水畔，有多少、明妆倾国。", 
            "也伴著、细雨轻烟，零乱翠帘隙。", 
            "悽寂。", 
            "正小极。", 
            "似十五玉娥，舞困无力。", 
            "僧楼伎席。", 
            "记得常年暗香积。", 
            "谁料误他花信，偏则惹、粉腮轻湿。", 
            "问甚日，含笑觑，素英狼籍。"
        ], 
        "title": "暗香  柬竹逸讯荫绿轩前梅花消息", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜窗全黑。", 
            "被一株栀子，凝来通白。", 
            "拂水著烟，轻袅风枝送香雪。", 
            "三十年前往事，曾记在、康崇坊宅。", 
            "见小玉、罗袂亭亭，含笑趁凉摘。", 
            "今夕。", 
            "重露滴。", 
            "总一任好花，满院狼籍。", 
            "暗巡花侧。", 
            "不见裙痕并鞋迹。", 
            "提起同心两字，人正隔、银墙千尺。", 
            "花在手，谁戴也，碎挼花掷。"
        ], 
        "title": "暗香  栀子花下有感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉堂人物。", 
            "况阶前琼树，一枝先发。", 
            "近手花欹，小倚晴楼汎香雪。", 
            "料理茶铛棋局，更乍破、蛟冰芳冽。", 
            "恰糁入、片片繁英，和取索郎啜。", 
            "幽绝。", 
            "恁时节。", 
            "又脆管娇丝，隔垣低揭。", 
            "红缄半拆。", 
            "脉脉相看倍亲切。", 
            "若待盈枝烂熳，怕误了、人生作达。", 
            "薄醉也，压帽是，一堆粉月。"
        ], 
        "title": "暗香  吴静安姑丈临风阁上赏梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "对清光、一碧倚江城，独立怨飘蓬。", 
            "最恼人怀抱，危樯匝地，残堞当空。", 
            "遥想故园妆阁，拥袖侧金虫。", 
            "叹息藁砧去，烟水濛濛。", 
            "一派银涛雪浪，泻青铜镜底，白雁声中。", 
            "料嫦娥清冷，此际与人同。", 
            "且消停、三更茅店，任隔垣、紫马夜嘶风。", 
            "消魂也，江愁卫玠，月想王恭。"
        ], 
        "title": "八声甘州  月夜守风江店", 
        "type": "词", 
        "yun": null
    }, 
    {
        "author": "陈叶筠", 
        "era": "清", 
        "subtype": "五言律诗", 
        "text": [
            "丧乱逢天宝，江淮障一身。", 
            "死甘为厉鬼，生岂负人伦。", 
            "卞壸拳还握，苌弘血尚新。", 
            "灵旗风卷处，犹似扫黄尘。"
        ], 
        "title": "张睢阳庙", 
        "type": "律诗", 
        "yun": "真"
    }, 
    {
        "author": "陈叶筠", 
        "era": "清", 
        "subtype": "五言律诗", 
        "text": [
            "一径入峡口，盘盘往复回。", 
            "烟横两岸合，水划万峰开。", 
            "命托长年手，魂惊乱石堆。", 
            "前途望不极，何处越王台？"
        ], 
        "title": "浈阳峡", 
        "type": "律诗", 
        "yun": "灰"
    }, 
    {
        "author": "陈叶筠", 
        "era": "清", 
        "subtype": "七言律诗", 
        "text": [
            "不见南来双鲤鱼，风尘落拓感何如？", 
            "偶过燕市悲歌地，曾上长沙痛哭书。", 
            "芳草天涯分晓梦，暮云江树惜离居。", 
            "春深何处堪凭吊，为我携尊酹望诸。"
        ], 
        "title": "寄许子逊", 
        "type": "律诗", 
        "yun": "鱼"
    }, 
    {
        "author": "陈去病", 
        "era": "清", 
        "subtype": "七言绝句", 
        "text": [
            "海虞山色黯然收，夕照苍茫月一钩。", 
            "拂水乍倾红豆萎，岂宜重问绛云楼。"
        ], 
        "title": "过虞山", 
        "type": "绝句", 
        "yun": "尤"
    }, 
    {
        "author": "陈劢", 
        "era": "清", 
        "subtype": null, 
        "text": [
            "荆公宰吾鄞，学校振士风。", 
            "石台足师表，楼王皆儒宗。", 
            "留心及水利，经游详记中。", 
            "旱涝切民瘼，往返劳行踪。", 
            "当时青苗法，实惠遍村农。", 
            "一旦秉钧轴，方期恢前功。", 
            "任使非其人，海内滋怨恫。", 
            "近世行社仓，藉口师徽公。", 
            "良法鲜美意，流弊又安穷。", 
            "社仓与青苗，得失将毋同。"
        ], 
        "title": "读王荆公鄞县经游记有感", 
        "type": "古风", 
        "yun": null
    }, 
    {
        "author": "陈劢", 
        "era": "清", 
        "subtype": null, 
        "text": [
            "太白名山古鄮东，结茅自晋永康中。", 
            "育王晋松化龙去，天童古柏犹青葱。", 
            "此柏未知何代植，大都伯仲之间肩随从。", 
            "昔闻天童山下路，二十里外皆青松。", 
            "载披《图志》稽古迹，诗句曾记王荆公。", 
            "今亦凋枯殆将尽，纵有新栽，不敌老干常蒙茸。", 
            "幸哉此柏尚苍古，至今兀立山之中。", 
            "无异孔明庙前树，根如铁石柯青铜。", 
            "我来偶然憩林下，两耳谡谡闻清风。", 
            "问尔何由得年寿，雨露岂独私化工。", 
            "若非山灵暗呵护，得毋佛力广大多神能。"
        ], 
        "title": "天童寺古柏", 
        "type": "古风", 
        "yun": null
    }, 
    {
        "author": "陈劢", 
        "era": "清", 
        "subtype": null, 
        "text": [
            "昔诵皮陆唱和诗，惜未亲探四明岩壑奇。", 
            "又闻支山杖锡亦崭绝，山前石壁峭若屏风列。", 
            "上题四明山心四隶字，大书深刻传是汉人笔。", 
            "生长是邦数十年，名山欲访心惘然。", 
            "我友裹粮携酒榼，舍舟登陆直穷山之巅。", 
            "忽睹巨石高十丈，似从太华擘仙掌。", 
            "耸身特立傍悬崖，瞻之在前非惝恍。", 
            "汉人隶法称奇古，碑版照耀遍寰宇。", 
            "字形不过一二寸，摩崖大书人罕睹。", 
            "昔年嘉定钱宫檐，来修县志夸博淹。", 
            "广搜唐宋金石刻，录近弃远一任遗珠沧海潜。", 
            "我友嗜古真成癖，济胜更饶腰脚力。", 
            "归贻拓本纸墨新，惠我奚啻百朋锡。", 
            "吁嗟乎！", 
            "开辟以来有此山，此书历劫未蚀苔藓斑。", 
            "得毋山灵默呵护，特使千古奇迹长留天地间。"
        ], 
        "title": "四明山心隶字石刻", 
        "type": "古风", 
        "yun": null
    }, 
    {
        "author": "陈兰瑞", 
        "era": "清", 
        "subtype": null, 
        "text": [
            "秋气满天地，先感诗人心。", 
            "此心何所著，随城成山林。", 
            "清泉泻激激，万木声森森。", 
            "野花无媚色，霜蛩有余音。", 
            "白云自来往，幽鸟间相寻。", 
            "翛然坐林下，抱膝惟长吟。"
        ], 
        "title": "题余芝衫孝廉秋林觅句图", 
        "type": "古风", 
        "yun": "侵"
    }, 
    {
        "author": "陈兰瑞", 
        "era": "清", 
        "subtype": null, 
        "text": [
            "昨梦骑鹤凌天风，翠壁丹崖逞千变。", 
            "醒来身又落尘寰，浮岚埽出庐山面。", 
            "髫龀曾读藏园诗，拍手惊奇心欲飞。", 
            "年来复诵妇翁作，无恙溪山俨如昨。", 
            "新诗摹写愈幽奇，不独攀跻健腰脚。", 
            "吁嗟乎！", 
            "陶谢李苏不复生，浮云飞瀑难为情。", 
            "李君重来继吴蒋，脚踏芙蓉七千丈。", 
            "或奔幽谷到马尾，或上危崖入龙荡。", 
            "或卧醉石呼同游，或觅残碑成独往。", 
            "三石梁边三叠泉，五老峰头五少年。", 
            "尺吴寸楚眉睫前，功名富贵如春烟。", 
            "既不能坐我以天池寺侧、佛手崖边，又不能招我以观中之白鹤，赠我以谷底之青莲。", 
            "使我尘抱顿释沈疴蠲，示我惊人之奇句，引我乡思徒茫然。", 
            "君本仙才今暂谪，清福平生非易得。", 
            "但令著述有名山，人海何须计通塞。", 
            "愿君珍重少年身，雨笠烟筇了夙因。", 
            "莫教白发成衰懒，笑杀青松社里人。"
        ], 
        "title": "题李牧臣孝廉五少游庐图即送其下第南归", 
        "type": "古风", 
        "yun": null
    }, 
    {
        "author": "陈仪", 
        "era": "清", 
        "subtype": "七言律诗", 
        "text": [
            "照眼湖光一片明，遥岑隐约黛眉横。", 
            "云低雁阵垂垂下，风趁渔帆叶叶轻。", 
            "极浦孤村无限好，淡烟疏柳不胜情。", 
            "客愁连日忽销豁，始觉江南道上行。"
        ], 
        "title": "宿迁道中望骆马湖", 
        "type": "律诗", 
        "yun": "庚"
    }, 
    {
        "author": "陈乐光", 
        "era": "清", 
        "subtype": "七言律诗", 
        "text": [
            "软沙堤路树迷离，一线斜阳欲暝时。", 
            "红蓼花明青箬暗，乌鸦影疾白鸥迟。", 
            "炊烟透瓦寒杉屋，山色窥人苦竹离。", 
            "谁写秋容助吟兴，碧天无语暮云知。"
        ], 
        "title": "江乡晚步", 
        "type": "律诗", 
        "yun": "支"
    }, 
    {
        "author": "陈丙", 
        "era": "清", 
        "subtype": "五言律诗", 
        "text": [
            "凉飙发中夜，残月照庭柯。", 
            "境僻清欢足，宵寒浊酒多。", 
            "醉怜花影瘦，愁听雁声过。", 
            "忽忆伊人别，相思起浩歌。"
        ], 
        "title": "秋夜", 
        "type": "律诗", 
        "yun": "歌"
    }, 
    {
        "author": "陈世镕", 
        "era": "清", 
        "subtype": "五言绝句", 
        "text": [
            "归雁空将信，寒梅又过花。", 
            "恐添慈母泪，不敢说思家。"
        ], 
        "title": "寄家书", 
        "type": "绝句", 
        "yun": "麻"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "书空寄，阁着不开封。", 
            "添上侬边泪，还君讶不同。"
        ], 
        "title": "闲中好 还书", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "春去罢，因甚却关情。", 
            "最是柳丝长不了，何来燕子语偏明。", 
            "怕要下阶行。"
        ], 
        "title": "梦江口 即单调望江南。春尽", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "重门深闭。", 
            "细草如烟烟满砌。", 
            "日长睡起独凭栏。", 
            "看鸳鸯。", 
            "双双飞去又飞还。"
        ], 
        "title": "南乡子 倦", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "留得暮云千叶。", 
            "叶叶都成愁结。", 
            "倚高楼，山凝碧。", 
            "人独立。", 
            "待不思量又忆。", 
            "忆成痴。", 
            "月明知。"
        ], 
        "title": "西溪子 不至", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "听说暮春来到。", 
            "不忍见花成草。", 
            "欹枕问巫山，又被莺声唤觉。", 
            "黄鸟。", 
            "黄鸟。", 
            "有个人儿烦恼。"
        ], 
        "title": "如梦令 暮春", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "谁道客愁萧屑。", 
            "偏有梅花交接。", 
            "意味恁幽清，投向诗魂安贴。", 
            "奇绝。", 
            "奇绝。", 
            "又是月光如雪。"
        ], 
        "title": "如梦令 睡醒", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "花朵朵如人泪。", 
            "一盏酒来竟醉。", 
            "拼醉不教醒，看好时光都废。", 
            "无味。", 
            "无味。", 
            "滑是一团疑谜。"
        ], 
        "title": "如梦令 昨日", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "听彻玉箫声里。", 
            "字字雨云旖旎。", 
            "醉眼艳层波，散作坐间霞绮。", 
            "倦矣。", 
            "倦矣。", 
            "好向人怀便倚。"
        ], 
        "title": "如梦令 席上有赠", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "才看桂花黄絮。", 
            "待趁晚潮归去。", 
            "真正没来由，便把冬春发付。", 
            "还住。", 
            "还住。", 
            "又是紫薇一树。"
        ], 
        "title": "如梦令 客中", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "钩月刺开云空。", 
            "帘外紫薇影重。", 
            "我也忆当初，听彻红楼狞凤。", 
            "都梦。", 
            "都梦。", 
            "一样悄然情动。"
        ], 
        "title": "如梦令 次梅木山夜坐韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "织尽雨丝难作匹。", 
            "巡檐一鸟窥人立。", 
            "不知天有几多愁，风恁劈。", 
            "冷云积。", 
            "应缘误发残花檄。"
        ], 
        "title": "天仙子 苦雨", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "镇日楼头相对，铺月澹，着云轻。", 
            "枕前横。", 
            "踏向棱棱冰壑，水泉流暗声。", 
            "三尺雏松剪剪，似雏僧。"
        ], 
        "title": "定西番 冬日敬亭宴集", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "开花风。落花风。", 
            "酒旗安顿小桥东。教人驻玉骢。", 
            "一重溪。两重溪。", 
            "弱柳遮藏曲曲篱。黄莺独自啼。"
        ], 
        "title": "长相思 郊行", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "轻轻飏起娇红。", 
            "小春风。", 
            "迎到栏杆侧畔、出帘栊。", 
            "敛眉语。", 
            "携手步。", 
            "意无穷。", 
            "那时去也魂断、画堂中。"
        ], 
        "title": "相见欢 再晤西若", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "都休。", 
            "留春春也羞。", 
            "树树好花落尽，似清秋。", 
            "怕向楼前望见，休教上玉钩。", 
            "又是垂杨影里、叫鸣鸠。"
        ], 
        "title": "思帝乡 雨不止，逐阻郊游之约", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "归休。", 
            "百花香欲流。", 
            "正是浅红柔白，满汀洲。", 
            "好去周旋芳草，风光到处收。", 
            "莫待落花庭院、恼斑鸠。"
        ], 
        "title": "思帝乡 归思", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "珊珊玉钩。飘飘翠帱。", 
            "倚栏觑见温柔。是谁家画楼。", 
            "欲窥又羞。欲行又留。", 
            "盼人频转清眸。怎教人不愁。"
        ], 
        "title": "醉太平 偶见", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "蝴蝶儿。", 
            "拂花枝。", 
            "纱窗小女学新诗。", 
            "拈来微咏之。", 
            "倦则和花睡，双双似有私。", 
            "相看陡地动人思。", 
            "停毫不语时。"
        ], 
        "title": "蝴蝶儿 春词", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "烟雨萧萧寒重。待盼青山成梦。", 
            "梦里是离愁。古扬州。", 
            "江水巫山云远。寸寸客怀如剪。", 
            "莫要写新诗。晚来时。"
        ], 
        "title": "昭君怨 春阴久寄姑孰", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "相思独自。", 
            "不及双双燕子。", 
            "镇相怜。", 
            "花影勤催日，炉香懒续烟。", 
            "梦中空有泪，镜里更无言。", 
            "任他飞燕子，不开帘。"
        ], 
        "title": "女冠子 春日", 
        "type": "词", 
        "yun": null
    }, 
    {
        "author": "陈世相", 
        "era": "清", 
        "subtype": "五言律诗", 
        "text": [
            "千山如拱立，邀我快攀跻。", 
            "路险人踪少，峰高暮色低。", 
            "水声悬峭壁，岩影落深溪。", 
            "小鸟窥予至，惊飞夕照西。"
        ], 
        "title": "山行", 
        "type": "律诗", 
        "yun": "齐"
    }, 
    {
        "author": "陈世镕", 
        "era": "清", 
        "subtype": "五言律诗", 
        "text": [
            "偶乘剡溪兴，访戴竟无违。", 
            "客子扁舟至，主人三径归。", 
            "园葵经露滑，湖蟹得霜肥。", 
            "不尽樽前意，长怀别泪挥。"
        ], 
        "title": "山阴后马村过周半樵留三日赋赠", 
        "type": "律诗", 
        "yun": "微"
    }, 
    {
        "author": "陈世镕", 
        "era": "清", 
        "subtype": "七言律诗", 
        "text": [
            "正月初随雁北飞，今朝犹未过庐肥。", 
            "一春风雨车中度，百里家山枕上归。", 
            "富贵何时头欲白，神仙有相骨应非。", 
            "长安已共青天远，况复三宵望紫微。"
        ], 
        "title": "壬午二月朔庐州道上作", 
        "type": "律诗", 
        "yun": "微"
    }, 
    {
        "author": "陈兰瑞", 
        "era": "清", 
        "subtype": "七言律诗", 
        "text": [
            "万卷围身悔已迟，间中心事晚蝉知。", 
            "惟寻种竹栽花乐，也作寒蛩病蝶诗。", 
            "夜雨易催乡梦远，题襟难与素心期。", 
            "一庭芳草斜阳淡，又是秋风欲到时。"
        ], 
        "title": "间中", 
        "type": "律诗", 
        "yun": "支"
    }, 
    {
        "author": "陈尔士", 
        "era": "清", 
        "subtype": null, 
        "text": [
            "帷宫遗意裁量新，几间几舍布帛均。", 
            "不宜谋邑宜谋野，却以缝人作梓人。", 
            "轸耶盖耶随意指，家具纷纷逐迁徙。", 
            "两方展叠是绳床，三足支撑为曲几。", 
            "观风行殿巧者作，容数百人安足录。", 
            "君不见属车九九行相属，马上鳞鳞万家屋。"
        ], 
        "title": "帐房", 
        "type": "古风", 
        "yun": null
    }, 
    {
        "author": "陈尔士", 
        "era": "清", 
        "subtype": "五言律诗", 
        "text": [
            "止戈吾旧隐，地僻少人行。", 
            "高阁对山起，春云如草生。", 
            "庭昏烟影直，石尽涧声平。", 
            "此夜一轮满，相思空复情。"
        ], 
        "title": "夜坐怀故山", 
        "type": "律诗", 
        "yun": "庚"
    }, 
    {
        "author": "陈尔士", 
        "era": "清", 
        "subtype": "七言律诗", 
        "text": [
            "望江楼外曲江横，水气苍凉暑气清。", 
            "坐觉烟云生几席，何来帆橹点空明。", 
            "远山猿啸月初起，古寺钟鸣潮未平。", 
            "犀弩雄风今歇绝，弄波时见狎童婴。"
        ], 
        "title": "江楼晚眺", 
        "type": "律诗", 
        "yun": "庚"
    }, 
    {
        "author": "陈尔士", 
        "era": "清", 
        "subtype": "七言律诗", 
        "text": [
            "义旗十八定关中，五载旋成混一功。", 
            "象启玉床争应命，卷翻金镜欲全终。", 
            "高光大业何难及，臧札清风奈不同。", 
            "更叹祸机潜倚伏，更衣竟日闭深宫。"
        ], 
        "title": "唐太宗", 
        "type": "律诗", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "汝鱼乎、汝既弄潮来，何如趁潮归。", 
            "却波涛堆里，橙齑香处，自许轻肥。", 
            "千古断矶黄鹄，不了是和非。", 
            "贪听渔翁笛，误触危机。", 
            "谢汝崎岖万里，把浪花舞破，来慰晨饥。", 
            "问途经西塞，果否飐旌旗。", 
            "幸团圞、故园兄弟，况小窗、雨后漾晴晖。", 
            "浮生乐、无如斫鲙，安用呼豨。"
        ], 
        "title": "八声甘州  南耕斋中食鲥鱼作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记西风、握手秣陵隈，苦语劝君归。", 
            "叹尉佗城下，小姑山口，风景全非。", 
            "何事年年作客，牢落寸心违。", 
            "且与王章妇，对泣牛衣。", 
            "谢尔吾言竟用，果幡然归葺，云壑烟扉。", 
            "更梅郎健在，酬和未应稀。", 
            "只伶仃、画溪野老，况今年。", 
            "烽火雁难飞。", 
            "关情甚、敬亭栗罅，石臼鱼肥。"
        ], 
        "title": "八声甘州  寄宛陵沈方邺兼怀梅耦长", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "说西江、近事最销魂，啼断竹林猿。", 
            "叹灌婴城下，章江门外，玉碎珠残。", 
            "争拥红妆北去，何日遂生还。", 
            "寂寞词人句，南浦西山。", 
            "谁向长生宫殿，对君王试鼓，别鹄离鸾。", 
            "怕未终此曲，先已惨天颜。", 
            "只小姑、端然未去，伴彭郎、烟水月明间。", 
            "终古是，银涛雪浪，雾鬓风鬟。"
        ], 
        "title": "八声甘州  客有言西江近事者感而赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "恰秒江、袅袅碧于烟，先生峭帆归。", 
            "有锦贉麝㡠，芙蓉养纸，豆蒄缄题。", 
            "更爱写生妙手，烘染自蛾眉。", 
            "花月扬州路，犹未全非。", 
            "曾唱千秋岁引，向春灯挂处，满汎玻瓈。", 
            "羡铜仙鹤发，今古似公稀。", 
            "偶重经、玉人桥上，惹群真、争谱鹧鸪词。", 
            "閒披赏。", 
            "莼丝正熟，菰米刚肥。"
        ], 
        "title": "八声甘州  丙辰夏月，蘧先生游广陵，诸同人以先生昨岁七秩，补作诗画奉赠，初秋归里持以示余，遂于卷尾亦题一章", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "麦浪挼晴，槐阴撋雨，小楼无限思量。", 
            "九十韶华，谁怜归去堂堂。", 
            "屏山敞尽潇湘。", 
            "渐淩波、玉剪飞忙。", 
            "此时天气，今年情绪，大抵伥伥。", 
            "天涯羁旅，煞甚凄凉，惯推中酒，怕说思乡。", 
            "江东故苑，正逢樱笋时光。", 
            "何日吴装。", 
            "傍柳绵、小泊斜阳。", 
            "倚虫娘。", 
            "一春愁病，说与端详。"
        ], 
        "title": "夏初临  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "中酒心情，拆棉时节，瞢腾刚送春归。", 
            "一亩池塘，绿阴浓触帘衣。", 
            "柳花搅乱晴晖。", 
            "更画梁、玉剪交飞。", 
            "贩茶船重，挑笋人忙，山市成围。", 
            "蓦然却想，三十年前，铜驼恨积，金谷人稀。", 
            "划残竹粉，旧愁写向阑西。", 
            "惆怅移时。", 
            "镇无聊、搯损蔷薇。", 
            "许谁知。", 
            "细柳新蒲，都付鹃啼。"
        ], 
        "title": "夏初临  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨夜枝头，问谁啼血，洒来并入花丛。", 
            "纵使春归，也须偷注殷红。", 
            "为伊细数行踪。", 
            "记乡关、栈阁千重。", 
            "曾随花蕊，葭萌驿前，一路飘蓬。", 
            "淡烟粉水，斜月绵州，华阳士女，蜀国丝桐。", 
            "便为花鸟，魂犹恋此安穷。", 
            "欲拜低头，最怜他、姓氏相同。", 
            "莫愁浓。", 
            "溪山此间，不异新丰。"
        ], 
        "title": "夏初临  杜鹃花同云臣赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柳尽笼桥，罾多界浦，片帆闪碎波光。", 
            "鴳浪堆中，笛声散入微茫。", 
            "落花时候鸣榔。", 
            "笑洴来、雪练何长。", 
            "沙禽野鸭，啼晴唤阴，飞触船窗。", 
            "飒焉飓作，倏尔溪昏，盘涡瀄汨，紫凤腾骧。", 
            "涛奔万马，依稀屋瓦昆阳。", 
            "且泊轻航，贳香醪、暂浣愁肠。", 
            "渐昏黄。", 
            "烟潭水楼，尽点银釭。"
        ], 
        "title": "夏初临  雨泊洴练", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乍过花时，才逢笋候，碧窗春去无踪。", 
            "似别情人，河桥愁盼征篷。", 
            "打梅摘豆俱慵。", 
            "正漫天、丝雨濛濛。", 
            "梦回酒醒，巡檐倚阑，离绪重重。", 
            "一场惆怅，半榻瞢腾，暂携溪老，閒讯渔翁。", 
            "落花天气，从君脱帽江东。", 
            "绿满长空。", 
            "笑几番、汉苑秦宫。", 
            "暗帘栊。", 
            "玫瑰成阴，渐逗薰风。"
        ], 
        "title": "夏初临  立夏日雨中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倍觉姮娥寡。", 
            "奈金波早冻，素光空泻。", 
            "此时帝里，六馆并三瓦。", 
            "拥炉围粉帕。", 
            "畴怜夜景如画。", 
            "让碧空中，只一丸独自，冷向凤楼挂。", 
            "除是贺兰山下。", 
            "老将营门，看得分明也。", 
            "清辉纵好，此外谁知者。", 
            "长宵更鼓打。", 
            "兔华莫也生怕。", 
            "且待新春，点红灯万盏，照著闹蛾耍。"
        ], 
        "title": "梦芙蓉  寒月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "元夜年时，记水榭狂游，驿桥閒趁。", 
            "梅梢月上，楼檐灯挂，媚蝶闹蛾成阵。", 
            "春泥松软，镂十里、凤城鞋印。", 
            "小门残火，见多少、澹妆轻粉。", 
            "如今独客京华，料还怪我，归期难准。", 
            "金钱浪掷，紫姑羞卜，长自盼人书信。", 
            "晚寒偏嫩。", 
            "悄地向、冰蟾低问。", 
            "清辉何苦，照一宵潘鬓。"
        ], 
        "title": "月边娇  己未长安元夕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "借连宵积雪，戏作银桥，横眠街路。", 
            "却也玲珑，现雕阑绣柱。", 
            "驾此何为，从来官道，有瞿塘滟滪。", 
            "笑倒春城，往来车马，纷纭士女。", 
            "追想当年，秦皇汉帝，鞭石为梁，霓旌西去。", 
            "万里鼋鼍，叹红颜难驻。", 
            "老子神通，偶然游戏，学填河鹊羽。", 
            "今夜桥成，看余矫首，共安期语。"
        ], 
        "title": "醉蓬莱  积雪为桥和云臣作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "向斜阳红处，长歌斫地，忽然悲啸。", 
            "才烂樵柯，又尘生瑶岛。", 
            "一片江山，千村芦荻，剩几人屠钓。", 
            "拟抱冰弦，夜深弹向，黄陵古庙。", 
            "且约酒徒，閒过伎馆，掷帽狂呼，绕床大叫。", 
            "坐上何人，识袁家彦道。", 
            "历历神州，茫茫澥宇，问谁为刘表。", 
            "感慨登临，月明乌鹊，南枝绝少。"
        ], 
        "title": "醉蓬莱 感遇二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "把数行青史，读向床头，仰天孤啸。", 
            "可惜桃花，又落来琼岛。", 
            "谁是谁非，磻溪严濑，千古同垂钓。", 
            "准放狂颠，行歌乱冢，醉眠丛庙。", 
            "旷野苍茫，晓山重叠，红日将生，海天鸡叫。", 
            "残梦惊回，怅华胥古道。", 
            "一片旌旗，三更鼓角，怕吹来江表。", 
            "且向垆边，问他春瓮，酒存多少。"
        ], 
        "title": "醉蓬莱 感遇二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "折一枝笑问，也把鹃呼，尔何愁苦。", 
            "绿暗园林，点深红千树。", 
            "但到花间，休论身外，有酒何妨住。", 
            "况是今朝，弦管莺啼，池亭燕乳。", 
            "停杯忽忆，故人千里，鄂渚牙幢，武昌楼橹。", 
            "万一思乡，写断肠佳句。", 
            "那得凭阑，将花做鸟，向楚天低处。", 
            "黄鹤楼前，殷勤为我，叫他归去。"
        ], 
        "title": "醉蓬莱  碧山庄看杜鹃秦以新太翁留饮花下有怀对岩检讨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正歌场匝地，舞榭临风，碧天如昼。", 
            "官自何来，拖麟衫艾绶。", 
            "从事喧豗，郎君贵倨，禁游童趋走。", 
            "千载吴山，一场秋兴，月僝花僽。", 
            "黄鹤飞仙，玉清谪吏，偶趁风光，閒来林薮。", 
            "见此尘容，展轩渠笑口。", 
            "七贵貂蝉，五湖烟水，问谁堪长久。", 
            "且掣青萍，化为铁笛，作狂龙吼。"
        ], 
        "title": "醉蓬莱  虎邱月夜见有贵官呵止游人者戏填此词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "喜新年七日，蕙雪微融，梅风才转。", 
            "百福钗幡，做蓬莱家宴。", 
            "碧柰花前，绛桃树底，簇舞衫歌扇。", 
            "节候黏鸡，门风绣虎，六街传遍。", 
            "回忆生平，当时讲舍，沪渎云遮，泖湖天远。", 
            "一笑抽簪，趁閒身犹健。", 
            "兰茁阶墀，鲤趋庭砌，纵封侯谁换。", 
            "胜里春人，玉缸遥指，向先生劝。"
        ], 
        "title": "醉蓬莱  戊午人日为曹曹溪广文寿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杉驿烟乡。", 
            "正屏掩楚峰，簟滑吴江。", 
            "得风篁欲笑，就食鸟相忘。", 
            "鲈鱼美似北固，四十九、入手先香。", 
            "晚饭罢，觅閒僧话暑，老树赊凉。", 
            "吴装。", 
            "白莲著粉，红藕放花，野鸭暗触船窗。", 
            "风灯零乱极，渐暝色微茫。", 
            "波上已逗素月，问卖酒、甚处阳昌。", 
            "吾醉矣，拟夜游、琼岛云厢。"
        ], 
        "title": "玉簟凉  夏景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "太液荷香。", 
            "怅良夜今秋，仍卧他乡。", 
            "输他天上景，又填鹊成梁。", 
            "一从上苑入直，金鱼佩、谁放疏狂。", 
            "瓜果宴，奈庾楼高处，风露偏凉。", 
            "秋光。", 
            "旧家节物，往日心情，赢得无限思量。", 
            "一钩眉样月，记曾照幽窗。", 
            "粉云此夜千里，盼不到、小院疏廊。", 
            "银汉底，料有人、和泪凝妆。"
        ], 
        "title": "玉簟凉  己未长安七夕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "燠馆风帘软，红槽榨酒，冬宵温煦。", 
            "筝琶狎宴，是延秋杂爨，华清全部。", 
            "一声入破，乍催醒、庭花无数。", 
            "蓦提起、年少疏狂踪迹，许多情绪。", 
            "记得江南燕乳。", 
            "杏花村、绿杨才絮。", 
            "恁时节、惯量珠买笑，醵锦酬舞。", 
            "落拓半生好梦。", 
            "风和雨、都吹去。", 
            "可怜白发重经，酒旗戏鼓。"
        ], 
        "title": "黄鹂绕碧树  冬夜观剧感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正复淡沲，居然萧远，此中位置殊难。", 
            "主人略旋烟墨，已就林恋。", 
            "几尺红泥墙子，被风吹乱月同弯。", 
            "花深处，玲珑金粉，一半才乾。", 
            "碧一队，黄一队，皴染得亭榭，在水云间。", 
            "朱栏绿莎厅好，映带潺湲。", 
            "尽日唼波花鸭，参差睡破簟纹閒。", 
            "登楼望，斜阳士女，又满春山。"
        ], 
        "title": "庆清朝慢  憺园即景", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "烟霭全收，远空一色青如削。", 
            "笛声依约。", 
            "向酒肠频掠。", 
            "翻下庭花，字字相思托。", 
            "牵情着。", 
            "月儿将落。", 
            "人在栏杆角。"
        ], 
        "title": "点绛唇 闻笛", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "蝶子寻花逐逐忙。", 
            "一溪春绿腻归航。", 
            "杏烟深处读书庄。", 
            "织柳欲成莺衬贴，垒巢未就燕商量。", 
            "迎人小犬出东墙。"
        ], 
        "title": "浣溪纱 午泛归西园", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "流水流云入画图。", 
            "画来端的总模糊。", 
            "小窗笔墨太生疏。", 
            "乳燕听时如可解，落花扫去又谁铺。", 
            "焚香整日破工夫。"
        ], 
        "title": "浣溪纱 小窗", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "头上还馀漉酒巾。", 
            "庭空不晒宝吾裈。", 
            "庾郎此日未知贫。", 
            "赤玉胸中无宿物，蓝田举体岂常人。", 
            "长卿慢世我思存。"
        ], 
        "title": "浣溪纱 阅世说新语", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "萍子横铺絮一池。", 
            "绿窗正拟落花题。", 
            "一春情事鬓先知。", 
            "未免多情风力倦，可能无恨月容衰。", 
            "扶持好梦与莺儿。"
        ], 
        "title": "浣溪纱 梦中作", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "雏笋初齐万绿香。", 
            "参红束素小儿郎。", 
            "生来宜近读书窗。", 
            "沉甲细添箫局火，岕尖鲜试越瓷汤。", 
            "学书教写十三行。"
        ], 
        "title": "浣溪纱 赠采文", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "香粉揉成玉琢将。", 
            "憨情嗔态总难忘。", 
            "个侬年纪正思量。", 
            "睡里着惊真觉怯，笑中推酒未全庄。", 
            "悄无人处可相当。"
        ], 
        "title": "浣溪纱 再示采文", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "只说春归不惹愁。", 
            "辞春还与闷相勾。", 
            "草窠遍地碧如油。", 
            "莺舌已无前日滑，柳腰可似向来柔。", 
            "断肠都在最高楼。"
        ], 
        "title": "浣溪纱 初夏", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "莽雾痴云酿宿阴。", 
            "较侬愁绪一般深。", 
            "日长无事费沉吟。", 
            "要顿闲情拈蜡叶，怕粘冷梦熨香衾。", 
            "小窗今夜雨淋侵。"
        ], 
        "title": "浣溪纱 将雨", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "自是缑山品绝伦。", 
            "珠匀玉莹想风神。", 
            "乳名直得唤珍珍。", 
            "摒当笔床都蕴藉，捧持酒盏更温文。", 
            "越歌应不忿庄辛。"
        ], 
        "title": "浣溪纱 赠琼孙", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "掩袖留香香未许。", 
            "弱烟如绪。", 
            "双丝花罅透云痕。", 
            "欲销魂。", 
            "低鬟小语不教闻。", 
            "鹊脑为郎温。", 
            "微雨浅寒吹户，烛黄昏。"
        ], 
        "title": "恋情深 赠妓", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "非误。沙觜水痕游子路。", 
            "只为远山相护。把行人隔住。", 
            "看得暮云栖树。晚风都似絮。", 
            "又是归鸦无数。伤心和影诉。"
        ], 
        "title": "归国遥 楼上", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "是客云为梦，飘零惜去年。", 
            "断魂曾泥酒尊前。", 
            "衣带镇相怜。", 
            "旧曲闲翻谱，新声自注笺。", 
            "小窗心性夕阳天。", 
            "幽意若为传。"
        ], 
        "title": "巫山一段云 四月二十日", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "愁人只影。燕怕凄凉归不肯。", 
            "却去花间。展转空将翎翅翻。", 
            "恼人明月。悄地来窥藏不迭。", 
            "待向房中。又是清清冷被笼。"
        ], 
        "title": "减字木兰花 晚闺", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "曲栏新竹。一碧碾成千个玉。", 
            "静掩篱门。野鸟声声乱唤人。", 
            "绿阴如许。小袂轻凉疑坠雨。", 
            "闲谱诗余。遍向芭蕉叶上书。"
        ], 
        "title": "减字木兰花 独坐", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "忆春无几。愁到而今今夏矣。", 
            "万顷寒云。夏已赊秋二十分。", 
            "愁怀抖乱。晴雨难凭谁可断。", 
            "雨意如疑。点滴都无丝又丝。"
        ], 
        "title": "减字木兰花 自遣", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "吟情如许。日向人间题好句。", 
            "谁信屯亶。老矣吾徒三十年。", 
            "重寻旧稿。人道君家当日好。", 
            "问取图中。却逊吟情老更工。"
        ], 
        "title": "减字木兰花 题宗梅岑小香居士像，同王西樵作", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "落花万片如堪数。和烟织就相思缕。", 
            "甚处叫黄鹂。黄鹂却叫谁。", 
            "游丝无个事。只管随花住。", 
            "归燕斗人愁。双双踏玉钩。"
        ], 
        "title": "菩萨蛮 闺怨", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "庭无凡卉花坛净。小阑披拂随花性。", 
            "大釂总深觞。花容入酒黄。", 
            "翠红兼艳紫。白更佳如此。", 
            "醉倒便花前。携花伴月眠。"
        ], 
        "title": "菩萨蛮 社集看菊", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "冷风索索寻窗纸。那堪更是廉纤雨。", 
            "半睡过黄昏。残灯偏着人。", 
            "闲愁无可破。梦里成真个。", 
            "醒睡总来难。双眸枕上干。"
        ], 
        "title": "菩萨蛮 客夜", 
        "type": "词", 
        "yun": null
    }, 
    {
        "author": "陈世济", 
        "era": "清", 
        "subtype": "五言律诗", 
        "text": [
            "暖日芸窗启，清风绛帐开。", 
            "春随佳客至，鸟和好音来。", 
            "岩树玉为骨，峦云石作胎。", 
            "拈毫有高咏，犹见小山才。"
        ], 
        "title": "辛巳春朱画亭黼馆于小山书屋，见赠次韵", 
        "type": "律诗", 
        "yun": "灰"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "薄暮轻寒透碧纱，素心晨夕度年华。", 
            "平堤绿掩萋萋草，深巷红销点点花。", 
            "酒罢萧斋怜楚客，衣添画阁忆卢家。", 
            "相逢共惜春多雨，门外烟波万柳斜。"
        ], 
        "title": "春雨薄寒同画亭莲仙分赋", 
        "type": "律诗", 
        "yun": "麻"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "沈沈春色掩窗纱，颇讶连宵避月华。", 
            "细雨暗催三径竹，轻阴好护一庭花。", 
            "琼楼此际停歌管，金勒何时问酒家。", 
            "自觉消寒吟力倦，挥毫多半墨痕斜。"
        ], 
        "title": "叠韵再赋", 
        "type": "律诗", 
        "yun": "麻"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "寒气森森护石台，琼林都向碧山栽。", 
            "天低野阔雀方至，树老香疏蝶未来。", 
            "缟袂夜深还积雪，铁衣岁久忽生苔。", 
            "东风消息江皋动，数点先从岭上开。"
        ], 
        "title": "拟高青邱梅花诗九首 其一", 
        "type": "律诗", 
        "yun": "灰"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "花中萼绿夙称仙，特立亭亭断俗缘。", 
            "绡帐乍开晴飏雪，羽衣初化晓浮烟。", 
            "生成孤瘦依檐下，收尽高寒到槛前。", 
            "最爱林间清意味，片云流地月当天。"
        ], 
        "title": "拟高青邱梅花诗九首 其二", 
        "type": "律诗", 
        "yun": "先"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "隔岁东君到陇头，几多芳信问谁收。", 
            "月明野寺僧横榻，风定江桥客倚舟。", 
            "玉骨三更偏耐冷，冰心一片不容愁。", 
            "赠来双树供寥寂。", 
            "伴我云房作卧游。"
        ], 
        "title": "拟高青邱梅花诗九首 其三", 
        "type": "律诗", 
        "yun": null
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "腊尽枝头破冻痕，故园春色共谁温。", 
            "斜穿松竹依三径，横埽风尘别一村。", 
            "独夜相思曾入梦，空山无侣合销魂。", 
            "骑驴人过浑难觅，雪压篱墙水抱门。"
        ], 
        "title": "拟高青邱梅花诗九首 其四", 
        "type": "律诗", 
        "yun": "元"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "不学新妆斗汉宫，山家偏与暗香通。", 
            "丰姿半入吟怀瘦，色相全从望眼空。", 
            "古石开尊松影下，虚窗倚枕雪声中。", 
            "清魂何处堪招得，多在萧萧落木丛。"
        ], 
        "title": "拟高青邱梅花诗九首 其五", 
        "type": "律诗", 
        "yun": "东"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "洗尽铅华辟尽尘，只将淡泊对山人。", 
            "相逢砚北怜寒夜，每向江南报早春。", 
            "占断群花知尔独，探回孤馆忆君频。", 
            "当年若个丹青手，纸帐图来总未真。"
        ], 
        "title": "拟高青邱梅花诗九首 其六", 
        "type": "律诗", 
        "yun": "真"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "寂寂蓬门静与依，琼姿照处遍生辉。", 
            "笑凭栏侧珠钿委，睡起花间翠羽飞。", 
            "几度霜威还是好，一番风信未全稀。", 
            "林逋去后诗零落，惆怅孤山独鹤归。"
        ], 
        "title": "拟高青邱梅花诗九首 其七", 
        "type": "律诗", 
        "yun": "微"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "韶光庾岭转青阳，忽讶君来共此乡。", 
            "看到瑶华须发冷，吟残玉屑齿牙香。", 
            "雨中春树谁先发，雪后园林独未荒。", 
            "听得漏声花外尽，一帘清影正飞霜。"
        ], 
        "title": "拟高青邱梅花诗九首 其八", 
        "type": "律诗", 
        "yun": "阳"
    }, 
    {
        "author": "陈世济", 
        "era": "清", 
        "subtype": "七言律诗", 
        "text": [
            "别有孤芳只自知，冲寒野岸忽横枝。", 
            "山妻寂寞还邀笑，驿使招遥正寄思。", 
            "瘦石疏篁君倚处，清谈小饮客来时。", 
            "此间喜得罗浮伴，静对明窗拟赋诗。"
        ], 
        "title": "拟高青邱梅花诗九首 其九", 
        "type": "律诗", 
        "yun": "支"
    }, 
    {
        "author": "陈长孺", 
        "era": "清", 
        "subtype": null, 
        "text": [
            "将花未花早稻秀，欲雨不雨秋云凉。", 
            "老夫心事复谁识，要替乱山留夕阳。"
        ], 
        "title": "晚步偕莱仙作", 
        "type": "古风", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "紫府玲珑，丹房窈窕，长就枝头娇嫭。", 
            "看花人逐蝶蜂忙，隔花试寻游侣。", 
            "醮坛侧去。", 
            "露几朵、檀痕浅注。", 
            "羡盈盈、比人间金谷，更饶幽趣。", 
            "花如语。", 
            "低撼金铃，小向暮春诉。", 
            "红颜最怕落花风，乞鍊师、为花重铸。", 
            "师还念取。", 
            "刘郎鬓、已经如许。", 
            "待来春、元都观又成前度。"
        ], 
        "title": "西子妆慢  四月朔日同吴天篆过通真观王鍊师道院看牡丹即用天篆昨岁雨中看花韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小楼外、丝丝缕缕。", 
            "也似楼头，个侬情绪。", 
            "搅幕萦帘，惹人愁恨甚时住。", 
            "夜香笼袖，妆才罢、天还暮。", 
            "拟细炙鹅笙，笙亦为春寒，凤嘴偏努。", 
            "小屏风几叠，瞥见重重南浦。", 
            "因思江上，算今夜、有人羁旅。", 
            "纵有日、赊到春晴，晴不得、腮边红雨。", 
            "怎能勾、梨花门掩，双双笑语。"
        ], 
        "title": "长亭怨慢  春雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正带梦、流莺碎语。", 
            "似诉帘间，已收宿雨。", 
            "此日墙头，花枝定是招行旅。", 
            "风光何处，总在斜桥极浦。", 
            "看才过收灯，却又是林边，春笋将努。", 
            "倚帘曾暗许，锦鳞来太迟暮。", 
            "连朝春困，浑欲倩、东风扶住。", 
            "便从此、炙杏烘桃，怕难熨、两眉愁绪。", 
            "凭阑久、斜阳红敛，渐沈霞缕。"
        ], 
        "title": "长亭怨慢  春晴和京少回用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记昨日、西风吹汝。", 
            "送到荆南，斜桥极浦。", 
            "船泊家门，水窗开在晚凉处。", 
            "与君兄弟，连夜作、销魂语。", 
            "语罢起而歌，一曲小秦王，为回鹘舞。", 
            "叹人生易散，记嘱分携休遽。", 
            "如何人说，竟私买、小舟归去。", 
            "吟不尽、故国秋光，听不得、天涯战鼓。", 
            "怕来夕、郡楼高望，閒愁无数。"
        ], 
        "title": "长亭怨慢  送曹二隐还郡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记睡醒、纱巾轻堕，又促移床，树阴中卧。", 
            "院悄人稀，举首閒数碧星颗。", 
            "井华浴簟，渐月映、中门锁。", 
            "唤绿茗盈盈，恰一缕、红生廊火。", 
            "几朵。", 
            "是才开茉莉，小傍苧衫斜亸。", 
            "抽书赌背，总排定、夜分幽课。", 
            "弄不了、茭粉菱丝，写难尽、偷声入破。", 
            "惹万种、思量凭仄，烟桡风舸。"
        ], 
        "title": "长亭怨慢  夏日吴门道中寄内", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "自买得、霜篷风舸。", 
            "准办乘潮，秋衾梦妥。", 
            "讵信连朝，水窗还泊蒜山左。", 
            "愁多于水，水却似、真珠颗。", 
            "纵使似真珠，尽也有啼珠，添上些个。", 
            "故人江阁望，城外层层烟锁。", 
            "千帆载恨，谁料是、此间有我。", 
            "知甚日、丁卯桥西，随江鸟、片时飞过。", 
            "枉费尽、千挝柁鼓，一行樯火。"
        ], 
        "title": "长亭怨慢  途次润州水涩舟胶柬何雍南", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月影水痕都化碧，如游不夜城。", 
            "恰惊飞涧，陡然劈峡，溅沫难平。", 
            "阴森鳞鬣，还似玉龙，怒吼崚嶒。", 
            "真幽绝，添几声铁笛，一点茅亭。", 
            "凭陵。", 
            "狂歌一曲，夜深难得此空青。", 
            "嫦娥未睡，冯夷欲舞，宫殿俱晴。", 
            "乘风吾欲去，但神仙、何必东瀛。", 
            "洗银觥，笑醉看瀑布，认作霜藤。"
        ], 
        "title": "瑶台第一层  秦园月夜听泉声用艺香词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苍茫河声冲古驿，黄沙浊浪同色。", 
            "斜日谁来问渡，江南狂客。", 
            "醉倚柁楼吹笛，初入破、鱼龙悲咽。", 
            "古今多少英豪，最堪笑、南奔袁术。", 
            "几时瓠子功成，叹薪楗空劳，宣房难塞。", 
            "长啸忧时，自把宝刀閒拍。", 
            "且任短篷掀舞，不须怨、中原萧瑟。", 
            "城名下相，极望处、暮烟残荻。"
        ], 
        "title": "黄河清慢  清江浦渡黄河", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "败屋东头，偶然行散，十分情重。", 
            "满地苔钱，雨榭烟廊都空。", 
            "蘸水燕雏晴故掠，荫街丝柳风偏弄。", 
            "伤情处，是旧家年少，登山一恸。", 
            "记当日、孝标姊妹，僧绰儿郎，嬉游曾共。", 
            "多少春衫，斜著金鞭閒控。", 
            "一自攀髯人去早，江南莺燕成何用。", 
            "拚此生，绣户珠帘，付之一梦。"
        ], 
        "title": "倦寻芳  早春偶过农部伯父废园感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画堂左侧，绣槛东偏，朵朵轻俊。", 
            "欧碧姚黄，总是让他风韵。", 
            "紫府家乡原不远，红楼伴侣休相混。", 
            "记当时，恰一枝初颤，便曾厮认。", 
            "讵料是、六年一别，今日人归，倍添春晕。", 
            "满院浓香，砌就閒愁成阵。", 
            "雨后喜看娇态足，朝来怕见残妆褪。", 
            "这情怀，沈醉醒时，细将花问。"
        ], 
        "title": "倦寻芳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今夕何年，满天皓魄，一轮圆碧。", 
            "露桥水驿。", 
            "谁向风前喷笛。", 
            "趁关山、河汉夜凉，故将凤竹悽倦客。", 
            "正寒潭峭岸，离乡年少，凭江船侧。", 
            "当初曾记，趁寒食梨花，醉平阳宅。", 
            "念奴璚管，碎把画梁尘劈。", 
            "到如今、漂流路岐，西风落叶无相识。", 
            "月生烟，生怕铁龙，归海何处觅。"
        ], 
        "title": "月下笛  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨来时节。", 
            "记花倚晴阑，牵衣话别。", 
            "生怕重逢，未必有花堪折。", 
            "如今小楼仍上，果隔林、尽情飘瞥。", 
            "乱捲一天晴絮，映水半明灭。", 
            "正春阴暗把碧空黦。", 
            "似愁睹粉娥，临去凄咽。", 
            "谁唱阳关曲，仗数声啼鴂。", 
            "日斜游踪欲散，倩春衫、蘸些香雪。", 
            "图得盈盈归晚，有惜花人说。"
        ], 
        "title": "孤鸾  赋得石亭梅花落如雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满幅清新，好谱上香弦，恨无纤手。", 
            "珊瑚七尺，石尉筵前尽有。", 
            "忆天上、几度花开，悔玉清轻别，凤侪鸾偶。", 
            "短拍长谣，迸碎鲛盘珠走。", 
            "御河连宵秋雨，换十亩残荷，一湾疏柳。", 
            "潜来擪笛宫墙，月明感旧。", 
            "墨迹离奇似斗。", 
            "半倒薤，半成急就。", 
            "馀兴淋漓，拚涴遍、舞巾歌袖。"
        ], 
        "title": "三部乐  题王瑁湖新诗卷首次田髴渊韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有墙外、紫丁香树。", 
            "簸影钩帘，牵留数数。", 
            "可记年时，凤城灯市夜游否。", 
            "黄金台古，招手唤、燕昭共语。", 
            "霎地秋来，便去也、匆匆如许。", 
            "虽去。", 
            "暂盟鸥狎鹭，奈肝胆、酒边还露。", 
            "烹羔酌苦，归及见、江潮堆絮。", 
            "看万阵、犀弩张时，正百丈、银泷喧处。", 
            "意气尽昂藏，肯只鸣榔渔浦。"
        ], 
        "title": "长亭怨  送徐郿伯还西泠倚玉田词韵同桐初京少蕺山次山赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寺桥阁雨，山馆弄阴，重游向时陂泽。", 
            "连袂行歌，依旧名僧与词客。", 
            "花妨帽，泥印屐。", 
            "便湿了、春衫奚惜。", 
            "疏圃外、映水一枝，旧曾相识。", 
            "对景且疏狂，莫负红瓶，潋滟倾春碧。", 
            "不见樽前，无数饥鸦作寒食。", 
            "庾家墓，王氏宅。", 
            "糁一片、落英堆积。", 
            "怕来岁，载酒城南，又是陈迹。"
        ], 
        "title": "应天长  红友约余辈重游石亭，以阴雨辞之，不允，复偕云臣、竹逸、放庵上人饮高士吴具茨墓下，落梅盈把，游情甚适，词以纪之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十里珠帘，半城画艇，百年花月维扬。", 
            "有君家丞相，梅岭旧祠堂。", 
            "每年到、清明赛社，倾城士女，愁弄丝簧。", 
            "只无情堤柳，舞腰还斗宫妆。", 
            "扁舟上冢，听邻船、重话兴亡。", 
            "奈石马嘶风，银蚕吊月，往迹全荒。", 
            "我亦当年薄倖，曾吹过、一帽红香。", 
            "问桃花认否，风前前度刘郎。"
        ], 
        "title": "扬州慢  送蘧庵先生之广陵并示宗定九孙无言汪蛟门舟次诸子", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "瑶妃争取明珠拣。", 
            "误触金盘倾泻。", 
            "万颗玉匀圆，向小墀抛打。", 
            "淅淅泠泠敲不了，似阆苑、梨花都谢。", 
            "寒乍。", 
            "迸零钗碎佩，跳遍鸳瓦。", 
            "渐觉暗入琼肌，做红酥细粟，不禁春夜。", 
            "邻女惯娇憨，戏掬来盈把。", 
            "万斛鲛啼盛不定，只逗入、玉娥帘下。", 
            "轻洒。", 
            "怕一色难寻，粉裙绡衩。"
        ], 
        "title": "真珠帘  咏雪珠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当时红杏尚书句。", 
            "宋玉今朝风赋。", 
            "萤火柳绵词，斗阳阿激楚。", 
            "五色蛮笺螺子墨，渲染彀、微云疏雨。", 
            "凄苦。", 
            "满歌坊粉壁，舞巾纨素。", 
            "一曲减字偷声，听小屏风后，玉箫潜度。", 
            "低啭隔林莺，碎一庭花露。", 
            "鹍鸡又砉关山调，似万马、凭秋而怒。", 
            "相诉。", 
            "我中年以后，冰弦怕鼓。"
        ], 
        "title": "真珠帘  题宋牧仲枫香词次曹实庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漠漠閒愁，濛濛往事，胜似柳丝盈把。", 
            "记解春衣，曾宿扬州城下。", 
            "粉墙畔、谢女红衫，菱塘上、萧郎白马。", 
            "月夜。", 
            "正游船争取，绿纱窗挂。", 
            "如今光景难寻，似晴丝偏脆，水烟终化。", 
            "碧浪朱栏，愁杀隔江如画。", 
            "将半帙、南国香词，做一夕、西窗閒话。", 
            "吟写。", 
            "被泪痕占满，银笺桃帕。"
        ], 
        "title": "月华清  读芙蓉斋集有怀宗子梅岑并忆广陵旧游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寂历烟汀，微茫水驿，尚隔吴山半舍。", 
            "懒慢长年，何不使船如马。", 
            "捣香齑、红糯微斟，靠锦树、绿帆初卸。", 
            "吟写。", 
            "听吴娘水调，旧愁重惹。", 
            "惆怅欢娱难借，似漂泊江天，客舟閒话。", 
            "冰彩无情，偏向愁边乱泻。", 
            "想连天、枫叶芦花，问何处、蝉钿罗帕。", 
            "今夜。", 
            "料王珣宅畔，风光如画。"
        ], 
        "title": "月华清  十三夜舟泊望亭对月有作", 
        "type": "词", 
        "yun": null
    }, 
    {
        "author": "陈长镇", 
        "era": "清", 
        "subtype": null, 
        "text": [
            "昨日监豪泷，今日浈阳峡。", 
            "鲛宫一线开，象齿千行插。", 
            "山根筋骨竖，水寨旗枪挟。", 
            "河走昆仑脊，剑拔茱萸匣。", 
            "撩倒云气惨，威迟林影狭。", 
            "蛟螭锁寒井，虎兕闭幽柙。", 
            "地肤赘悬疣，天车拥大翣。", 
            "野猿啼长夜，飞隼碍高硖。", 
            "险疑巨灵擘，阴畏山鬼掐。", 
            "白乳鸊鹈膏，碧藓蠀蛦甲。", 
            "浮烟带海腥，微卵愁山压。", 
            "蹉跎拟归休，凉风吹白祫。"
        ], 
        "title": "英德峡", 
        "type": "古风", 
        "yun": null
    }, 
    {
        "author": "陈长镇", 
        "era": "清", 
        "subtype": null, 
        "text": [
            "夕阳绕山背，荒径明虹霓。", 
            "入洞寒烟积，彷佛闻猿啼。", 
            "幽谷若有人，峡雨暗已西。", 
            "一体倏变化，人物理固齐。", 
            "梧叶冷秋风，零落蕙草萋。", 
            "馨香当岁暮，寻芳意已迷。", 
            "防身铸吴钩，须时斩鲸鲵。", 
            "不遇白袁公，寒光委尘泥。", 
            "却思赋芧者，渺渺白云低。"
        ], 
        "title": "归猿洞", 
        "type": "古风", 
        "yun": "齐"
    }, 
    {
        "author": "陈长钧", 
        "era": "清", 
        "subtype": "七言律诗", 
        "text": [
            "沅水三千路已赊，贾胡留滞漫兴嗟。", 
            "半间瓜舍残书满，八尺筠床布被斜。", 
            "月似伴人窥酒盏，虫如对客语窗纱。", 
            "槛云已散斋钟寂，惆怅乡思未有涯。"
        ], 
        "title": "寓夜", 
        "type": "律诗", 
        "yun": "麻"
    }, 
    {
        "author": "陈长庆", 
        "era": "清", 
        "subtype": null, 
        "text": [
            "一幅倪迂图本，谱作萧斋境。", 
            "居然位置溪山带三径。", 
            "断涧络以斜桥，竹闲结就方亭，最宜朝景。", 
            "更娟静。", 
            "当户危坡仄磴。", 
            "参差见梅岭。", 
            "行来刚好临流共清影。", 
            "何必远水遥岑，凭君踞石攀梧，近饶幽靓。"
        ], 
        "title": "解蹀躞 题曹南耕杲亭", 
        "type": "词", 
        "yun": null
    }, 
    {
        "author": "陈长生", 
        "era": "清", 
        "subtype": null, 
        "text": [
            "落日下江浔，暝色在高树。", 
            "渔镫生远岸，历乱不知处。", 
            "微闻柔橹声，又绕芦洲去。"
        ], 
        "title": "秋江晚行", 
        "type": "古风", 
        "yun": null
    }, 
    {
        "author": "陈长生", 
        "era": "清", 
        "subtype": null, 
        "text": [
            "去岁花朝花已落，十丈残红飘绣幕。", 
            "今岁花朝花未开，春风不到蛾原来。", 
            "蛾原已作经年住，欲觅春花无觅处。", 
            "空馀芳草绿萋萋，愁说王孙从此去。", 
            "王孙欲归归得无，孤镫深夜听啼乌。", 
            "此时却忆故园柳，绿到门前第几株。", 
            "遥知柳绿无人折，都为年年不知别。", 
            "今朝洒酒酬花神，定祝春花堆似雪。", 
            "春花似雪不归家，却看他乡雪作花。", 
            "莫怪花神无赖甚，不移春色到天涯。"
        ], 
        "title": "花朝曲", 
        "type": "古风", 
        "yun": null
    }, 
    {
        "author": "陈见智", 
        "era": "清", 
        "subtype": "五言律诗", 
        "text": [
            "百战成皋地，中原第一关。", 
            "大河回九曲，少室互重山。", 
            "风雨崤函外，人烟巩洛间。", 
            "往来凭眺处，回首已苍颜。"
        ], 
        "title": "虎牢关", 
        "type": "律诗", 
        "yun": "删"
    }, 
    {
        "author": "陈艺衡", 
        "era": "清", 
        "subtype": null, 
        "text": [
            "美人掷帘坐，初月照林寂。", 
            "时见乱松间，清风数声笛。", 
            "一声牵一丝，凌空寒欲滴。", 
            "顷刻愁纷来，连宵理不直。"
        ], 
        "title": "闻笛", 
        "type": "古风", 
        "yun": null
    }, 
    {
        "author": "陈王猷", 
        "era": "清", 
        "subtype": null, 
        "text": [
            "春草青未歇，春水流尚浅。", 
            "曲折溯清湍，逶迤漾轻艑。", 
            "出门惬嘉游，旷焉胸怀展。", 
            "飞鸟时去来，闲云自舒卷。", 
            "落日生野烟，前溪忽已远。", 
            "石壁截横江，群峰势回转。", 
            "眷兹丘壑情，人事惭仰俯。", 
            "停舟渔火中，明月独相款。"
        ], 
        "title": "将游丹霞由相江进艇夜泊仁化江石", 
        "type": "古风", 
        "yun": null
    }, 
    {
        "author": "陈王猷", 
        "era": "清", 
        "subtype": null, 
        "text": [
            "半日霞表游，济胜偶然遂。", 
            "直溜孤杖支，迅下双屐坠。", 
            "远公兴未阑，导我乐泉卉。", 
            "石沼披荷钱，田田小团翠。", 
            "崖阴清足娱，山光净堪对。", 
            "携将清净心，还入雪云内。", 
            "宗风已流衍，图史亦森蔚。", 
            "新诗芙蕖初，天葩谢雕绘。", 
            "高空消六尘，潇洒得三昧。", 
            "眷言依宝洲，十笏永寤寐。"
        ], 
        "title": "下海山门观双沼新荷还入方丈小坐读图音和尚诗兼贻圆公", 
        "type": "古风", 
        "yun": null
    }, 
    {
        "author": "陈王猷", 
        "era": "清", 
        "subtype": null, 
        "text": [
            "出郭见佳色，始得春山青。", 
            "汩汩武溪水，滔滔初欲平。", 
            "渺渺惬神契，超超违俗情。", 
            "风日况暄和，缓步徐览登。", 
            "渐与江城隔，屡自冈峦升。", 
            "芙蓉削千仞，高无尘壒生。", 
            "康容去我久，留此泉源清。", 
            "朅来饫云腴，忽若御风行。", 
            "至味乃淡泊，大道绝扰营。", 
            "寥阒空山中，时闻天籁声。", 
            "我意本能适，欣然怀耦耕。", 
            "虽乏买山物，宁负丘壑盟。", 
            "逍遥且为乐，聊复招友朋。", 
            "辛苦仙人灶，徒存千载名。", 
            "汉道士康容曾于此山烧丹，灶迹犹存。"
        ], 
        "title": "同诸子游芙蓉山", 
        "type": "古风", 
        "yun": null
    }, 
    {
        "author": "陈王猷", 
        "era": "清", 
        "subtype": null, 
        "text": [
            "飞楼倚嵚岑，环回觉路塞。", 
            "四望穷跻攀，斗绝石痕辟。", 
            "窥天刚半线，拔地乃千尺。", 
            "鬼斧凿何年，俨有巨灵蹠。", 
            "雕鹗息羽翰，猱玃罕踪迹。", 
            "当兹敛形神，直上缓登陟。", 
            "铁縇右钩梯，手腕参足力。", 
            "左顾窅然深，澒洞曛以黑。", 
            "纳趾踵外垂，高尻面内迫。", 
            "神人御风行，中道尚栖息。", 
            "况在尘世间，宁有次仲翮。", 
            "我幸及其巅，置身高岝峉。", 
            "出险凭虚无，茫然荡心魄。"
        ], 
        "title": "由方丈右转上海山门", 
        "type": "古风", 
        "yun": null
    }, 
    {
        "author": "陈氏", 
        "era": "清", 
        "subtype": "七言绝句", 
        "text": [
            "阆苑蓬山道路长，海天愁思正茫茫。", 
            "回肠一似桑乾水，万转千盘绕故乡。"
        ], 
        "title": "思乡", 
        "type": "绝句", 
        "yun": "阳"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "倪迂戏写秋山稿。两间茅屋霜林晓。", 
            "屋后枕高滩。萧萧竹几竿。", 
            "指尖聊染渲。直作针神看。", 
            "小置画图中。香闺一夜工。"
        ], 
        "title": "菩萨蛮 题闺人绣幅", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "寻幽每爱郊园净。晴郊得尽风云性。", 
            "新酿恰浮觞。充盘一楙黄。", 
            "斓斑枫遍紫。悔不秋来此。", 
            "一夕抵从前。更深仍未眠。"
        ], 
        "title": "菩萨蛮 夜饮梅花阁，用前韵却赠主人", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "句拈本色求圆净。柳周香艳词天性。", 
            "佳句引传觞。秦欧自压黄。", 
            "选花黄白紫。馀色何堪此。", 
            "更要索从前。挑灯共不眠。"
        ], 
        "title": "菩萨蛮 赠友人", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "上弦月落黄昏院。惊人乍似双飞燕。", 
            "已是出来难。疏屏又夜寒。", 
            "拼得相思各。莫更人前谑。", 
            "欲语转娇睛。知卿梦里曾。"
        ], 
        "title": "菩萨蛮 幽晤", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "仙人高掌空青雨。玉蓉几点花头乳。", 
            "一叶乍沉瓯。春云自在流。", 
            "兰香谁可赠。已证松萝圣。", 
            "瑞草陋阳坡。除非访穆陀。"
        ], 
        "title": "菩萨蛮 闵际行花乳茶", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "痴云痴雨宠风姨。", 
            "庭草尽情肥。", 
            "说来一春花事，都是恼人时。", 
            "花里坐，看花飞。", 
            "敛双眉。", 
            "多情燕子，片片飞花，拾上香泥。"
        ], 
        "title": "诉衷情 本意", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "衣索索。早被晚风知觉。", 
            "穿过绣帘来作恶。故欺人软弱。", 
            "烛短香轻衾薄。游子天涯无诺。", 
            "不记新秋珍重约。共谁人恋着。"
        ], 
        "title": "谒金门 晚寒", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "无事好。长得一庭芳草。", 
            "放着闲云闲不扫。闭门云杳杳。", 
            "兴到酒瓢独舀。便向苍苔醉倒。", 
            "睡起斜阳刚一觉。掀髯还独笑。"
        ], 
        "title": "谒金门 晚醉", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "细雨润园蔬，蔬甲一时如镞。", 
            "插槿篱门还闭，有高人睡足。", 
            "竹溪是处笋成林，新笋青于玉。", 
            "倦向溪边小坐，已尘襟都浴。"
        ], 
        "title": "好事近 山寺晓步", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "晓倦起来迟，已是蜂衙将散。", 
            "燕子一双私语，落衔来花瓣。", 
            "云头雨过响棱棱，打檐花冰绽。", 
            "又早半天晴碧，写峰峦千万。"
        ], 
        "title": "好事近 夏闺", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "漏声残，灯影碎。", 
            "一个人儿怎睡。", 
            "闲绣被，冷香篝。", 
            "孤帏见也羞。", 
            "芭蕉树。", 
            "芭蕉雨。", 
            "恰似和谁共语。", 
            "雨滴沥，泪栏杆。", 
            "相陪消夜寒。"
        ], 
        "title": "更漏子 秋雨", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "双莲小。", 
            "是伊行处成香草。", 
            "成香草。", 
            "一弯三寸，量来还少。", 
            "午帘小立苔声悄。", 
            "绿阶点定相思稿。", 
            "相思稿。", 
            "若教掌上，着人情饱。"
        ], 
        "title": "忆秦娥 其一 美人足。以下三首社集分赋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "才出幔。", 
            "玄云拖缕舒来缓。", 
            "舒来缓。", 
            "手围坠地，八盘加半。", 
            "香丝腻玉妆台畔。", 
            "约鬟未就嗔郎唤。", 
            "嗔郎唤。", 
            "枕函兰泽，怎教批判。"
        ], 
        "title": "忆秦娥 其二 美人发", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "香罗幅。", 
            "柳丝一尺围红玉。", 
            "围红玉。", 
            "泥人入抱，刚刚如束。", 
            "欠伸无力牵郎宿。", 
            "欲扶不得娇难掬。", 
            "娇难掬。", 
            "回身笑睨，怕他明烛。"
        ], 
        "title": "忆秦娥 其三 美人腰", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "天边月。", 
            "相思准备和他说。", 
            "和他说。", 
            "清光分照，料应关切。", 
            "风知帘缝勾香泄。", 
            "西楼月转鸣蛩咽。", 
            "鸣蛩咽。", 
            "月儿不管，闷怀空结。"
        ], 
        "title": "忆秦娥 东昌道中有怀", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "和愁织。", 
            "络丝整夕无休息。", 
            "无休息。", 
            "睡乡佳境，怎生甜黑。", 
            "秋情如故人非昔。", 
            "灯光闪闪尖风勒。", 
            "尖风勒。", 
            "照人憔悴，这般颜色。"
        ], 
        "title": "忆秦娥 次梅木山夜坐韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "云僵风败。", 
            "雪意妆来大。", 
            "梅影一窗摇浅墨。", 
            "陡地幻成银海。", 
            "前村樵径都迷。", 
            "诗人驴背才归。", 
            "忙唤童儿买酒，板桥西畔还西。"
        ], 
        "title": "清平乐 雪", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "嗔花怨草。", 
            "怎得心情好。", 
            "几日小姑猜着了。", 
            "故意诵郎诗稿。", 
            "愁来压梦难醒。", 
            "背人偏要潜行。", 
            "却被东风一吓，回廊敲动风筝。"
        ], 
        "title": "清平乐 次尤展成春闺韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "十三娇女。", 
            "约略腰如许。", 
            "尽日临风摇弱缕。", 
            "无力向人前舞。", 
            "小桥正枕横塘。", 
            "高楼都在斜阳。", 
            "寄语东风且慢，莫教轻换鹅黄。"
        ], 
        "title": "清平乐 新柳", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "宿花蝴蝶惹花飞。", 
            "纱窗闻画眉。", 
            "女儿生小在香闺。", 
            "开箱怜舞衣。", 
            "添线倦，卷帘迟。", 
            "栏杆让柳垂。", 
            "邻家相约踏春堤。", 
            "日长缓缓归。"
        ], 
        "title": "阮郎归 踏春", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "衫袖怯，晚来风。", 
            "到梧桐。", 
            "初月碧，断霞红。", 
            "雁儿痴，排甚字，碍长空。", 
            "千种字，一函封。", 
            "在书中。", 
            "和雁说，为奴通。", 
            "但人归，奴不负，谢伊功。"
        ], 
        "title": "三字令 思远", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "露洗芙蓉弄晚红。", 
            "和月到帘栊。", 
            "去年此夜，今年此夜，一样秋中。", 
            "秦淮处处人如玉，箫管咽悲风。", 
            "阿谁领略，曲阑双凭，小语初浓。"
        ], 
        "title": "眼儿媚 中秋", 
        "type": "词", 
        "yun": null
    }, 
    {
        "author": "陈日翔", 
        "era": "清", 
        "subtype": "五言排律", 
        "text": [
            "万丈光何在，遗徽溯盛唐。", 
            "大才推李杜，旷代擅文章。", 
            "一曲清平谱，三篇典礼襄。", 
            "气凌沧海阔，歌引塞云长。", 
            "艳丽生花笔，神灵护草堂。", 
            "江山留酒圣，今古拜诗王。", 
            "春月琼筵醉，秋风幕府凉。", 
            "渊源谁付托，鼎足有潮阳。"
        ], 
        "title": "赋得李杜文章在", 
        "type": "排律", 
        "yun": "阳"
    }, 
    {
        "author": "陈斗南", 
        "era": "清", 
        "subtype": null, 
        "text": [
            "台湾槟榔何最美，萧笼鸡心称无比。", 
            "乍啮面红发轩汗，鵔鹅风前如饮酏。", 
            "人传此果有奇功，内能疏通外养齿。", 
            "犹胜波罗与椰子，多食令人厌鄙俚。", 
            "我今已客久成家，不似初来畏染指。", 
            "有时食鲚苦膻腥，也须细嚼净口舐。", 
            "海南太守苏夫子，日啖一粒未为侈。", 
            "红潮登颊看婆娑，未必膏粱能胜此。"
        ], 
        "title": "槟榔", 
        "type": "古风", 
        "yun": "纸"
    }, 
    {
        "author": "陈文ꤱ", 
        "era": "清", 
        "subtype": "七言律诗", 
        "text": [
            "玉堂纶綍属才华，天汉遥遥载泛槎。", 
            "驿路九千初发轫，《葩诗三百》旧生涯。", 
            "胸中吐出霞千朵，纸上凝成雪六花。", 
            "除却盛唐元白外，骚坛几见自成家。"
        ], 
        "title": "答复天朝册使 其一", 
        "type": "律诗", 
        "yun": "麻"
    }, 
    {
        "author": "陈文ꤱ", 
        "era": "清", 
        "subtype": "七言律诗", 
        "text": [
            "庄诵瑶章咀丽华，不妨世号阿瞒槎。", 
            "古来先进开新进，谢道无涯役有涯。", 
            "向阙多君头未雪，望尘使我眼生花。", 
            "此身如作衡山雁，北往南翔总是家。"
        ], 
        "title": "答复天朝册使 其二", 
        "type": "律诗", 
        "yun": "麻"
    }, 
    {
        "author": "陈文藻", 
        "era": "清", 
        "subtype": "七言律诗", 
        "text": [
            "雨霁疏林暮色昏，草堂幽兴托清尊。", 
            "夜凉小径风生竹，人静孤村月到门。", 
            "冷砌蛩声和远漏，虚窗镫影淡秋痕。", 
            "贫交却喜无他事，不限吟情对榻论。"
        ], 
        "title": "秋夜同林雪岩小饮", 
        "type": "律诗", 
        "yun": "元"
    }, 
    {
        "author": "陈文藻", 
        "era": "清", 
        "subtype": "七言律诗", 
        "text": [
            "昨夜寒香破冻魂，一枝墙角倚黄昏。", 
            "梦回孤馆尘无迹，春到空山月有痕。", 
            "烟外板桥残雪岸，水边茅屋夕阳村。", 
            "可怜冷落西泠路，犹是亭亭立墓门。"
        ], 
        "title": "梅花", 
        "type": "律诗", 
        "yun": "元"
    }, 
    {
        "author": "陈文藻", 
        "era": "清", 
        "subtype": "七言律诗", 
        "text": [
            "古寺荒凉对夕曛，寥寥禅境绝埃氛。", 
            "断岩石气侵衣冷，曲涧泉流过竹分。", 
            "林静鹤栖双树月，山高僧卧一楼云。", 
            "到来便觉尘机息，风磬泠泠入夜闻。"
        ], 
        "title": "宿山寺", 
        "type": "律诗", 
        "yun": "文"
    }, 
    {
        "author": "陈文騄", 
        "era": "清", 
        "subtype": null, 
        "text": [
            "兰蕙与蓬蒿，同生不同类。", 
            "庭芷共江蓠，隔山扇馨懿。", 
            "植物有本性，斯人洽气谊。", 
            "譬如浑与淄，源分味一致。", 
            "方寸契合微，名言无可志。", 
            "下走滞京洛，时俊红尘萃。", 
            "尤推彦伯贤，一见惊小异。", 
            "既入季野室，气概四时备。", 
            "盎然饮太和，不醪亦自醉。", 
            "何期后十年，移官戏下吏。", 
            "文宴纵清谈，往往抒宏议。", 
            "怀抱郁青霞，渊雅而纯粹。", 
            "恍遇祖约谈，次日如失睡。", 
            "有时涉文囿，洸洸罗满笥。", 
            "河东记委箧，崇山识简坠。", 
            "怜我呰窳才，赖公琢成器。", 
            "明月照人影，高云托广庇。", 
            "不图好风吹，新纶忽迁地。", 
            "休景知边情，盛绩御屏记。", 
            "郑白千顷沃，欢呼迎新使。", 
            "美意汉京洽，觖望鄣南怼。", 
            "持靴念旧恩，攀辕洒新泪。", 
            "我心益戚戚，欲言无一字。", 
            "公方鬯远猷，岂为私情累。", 
            "惟祝蚩蚩心，上感羲轩意。", 
            "牙纛锡专征，江海重膺寄。", 
            "白发旧部僚，老马伤憔悴。", 
            "草亭筑四休，轩盖行抛弃。", 
            "傥报我公来，重理出山辔。", 
            "短歌寄离愁，烟波荡淮泗。"
        ], 
        "title": "渐西观察提点山右中江父老咸怀怨思献诗三十韵以志惓怀", 
        "type": "古风", 
        "yun": "寘"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "暖入东风冻乍开，人随梅柳渡江来。", 
            "郡符恰共韶光换，凯唱频烦腊鼓催。", 
            "吴楚河山空故垒，赵张勋业数奇才。", 
            "日边漫指长安近，昨夜觚棱有梦回。"
        ], 
        "title": "乙亥元日庐州作 其一", 
        "type": "律诗", 
        "yun": "灰"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "羲驭飙轮去似梭，五龙六甲眼前过。", 
            "容添白发梅偷笑，官比黄州笋欠多。", 
            "绕郭沟塍知土辟，沿街烟火验时和。", 
            "驽骀虽老雄心在，拔剑犹能斫地歌。"
        ], 
        "title": "乙亥元日庐州作 其二", 
        "type": "律诗", 
        "yun": "歌"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "狂澜谁障百川东，日下金蛇电掣空。", 
            "刘帅浑如魏得狗，唐王岂复郑芝龙。", 
            "鸿沟耻划诸番界，鲸浪横飞半线中。", 
            "莫笑铜铃沿旧俗，伤心有泪洒鸡笼。"
        ], 
        "title": "悲台湾 其一", 
        "type": "律诗", 
        "yun": null
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "中原鼎沸肆鸱张，电烁飙驰莽战场。", 
            "东海难填精卫石，西天已渡达摩航。", 
            "将军鼓角三更咽，武帝旌旗十日忙。", 
            "千里金汤沦异域，朅来白日黯无光。"
        ], 
        "title": "悲台湾 其二", 
        "type": "律诗", 
        "yun": "阳"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "上相东行一叶舟，五更笳鼓起舵楼。", 
            "大名已自垂千载，此错何堪铸九州。", 
            "玉帛先将迎妇雁，河山权作犒师牛。", 
            "有谁哭向苍天问，万里孤臣海尽头。"
        ], 
        "title": "赋示诸将 其一", 
        "type": "律诗", 
        "yun": "尤"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "万年王迹起辽东，朱鸟祥开一粒红。", 
            "宗祖艰难曾卜洛，臣工计策祇和戎。", 
            "东邻地竟汶阳返，西帝图翻督亢穷。", 
            "旰食宵衣频北顾，涓埃谁为答宸衷。"
        ], 
        "title": "赋示诸将 其二", 
        "type": "律诗", 
        "yun": "东"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "郑氏归仁二百年，王师渡海扫锋烟。", 
            "廛无夫布宽征市，户有丁男尽力田。", 
            "黔首终身成异俗，弁髦何日戴尧天。", 
            "漫云殊域无知识，纵叩重阍亦枉然。"
        ], 
        "title": "赋示诸将 其三", 
        "type": "律诗", 
        "yun": "先"
    }, 
    {
        "author": "陈文騄", 
        "era": "清", 
        "subtype": "七言律诗", 
        "text": [
            "圣明何事召干戈，万里扶桑骤沸波。", 
            "自大夜郎思比汉，辨奸英主早烹阿。", 
            "疮痍无奈伤元气，慈忍终当致太和。", 
            "壮不如人臣已老，诸君强起挽天河。"
        ], 
        "title": "赋示诸将 其四", 
        "type": "律诗", 
        "yun": "歌"
    }, 
    {
        "author": "陈斗南", 
        "era": "清", 
        "subtype": "五言律诗", 
        "text": [
            "暂免征途苦，于今百虑疏。", 
            "名山随我看，浊水任人渔。", 
            "风雨三春暮，莺花一望舒。", 
            "瞻云时有忆，何处遣双渔。"
        ], 
        "title": "白鸥塘杂咏 其一", 
        "type": "律诗", 
        "yun": "鱼"
    }, 
    {
        "author": "陈斗南", 
        "era": "清", 
        "subtype": "五言律诗", 
        "text": [
            "看山宜晓起，万叠最分明。", 
            "日带云中色，风馀树杪声。", 
            "新畬闻布谷，古竹话流莺。", 
            "极目烟波际，苍茫积翠横。"
        ], 
        "title": "白鸥塘杂咏 其二", 
        "type": "律诗", 
        "yun": "庚"
    }, 
    {
        "author": "陈斗南", 
        "era": "清", 
        "subtype": "五言律诗", 
        "text": [
            "猛雨连三日，溪声屋后饶。", 
            "沙堤窗外滑，烟树望中遥。", 
            "茅舍依高岸，银泉落小桥。", 
            "泥泞何处客，归路正迢迢。"
        ], 
        "title": "白鸥塘杂咏 其三", 
        "type": "律诗", 
        "yun": "萧"
    }, 
    {
        "author": "陈斗南", 
        "era": "清", 
        "subtype": "五言律诗", 
        "text": [
            "万水何西注，潺湲昼夜闻。", 
            "荒林松宿雾，远岫夹层云。", 
            "沐鹭无人管，飞鸦偶自群。", 
            "忽看渔艇入，款乃听纷纷。"
        ], 
        "title": "白鸥塘杂咏 其四", 
        "type": "律诗", 
        "yun": "文"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "不到山庄又隔年，近来双岸集人烟。", 
            "芦花缺处疑为路，沟水流时足灌田。", 
            "岁晏歌钟崇腊祭，天寒老稚负朝姘。", 
            "行程莫厌沙洲远，山叠溪头系钓船。"
        ], 
        "title": "走珠庄", 
        "type": "律诗", 
        "yun": null
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "黄龙白马现今朝，频访山僧不惮遥。", 
            "卓锡时闻翔鹤响，谭经惟见雨花飘。", 
            "寒园病叟空泉瓮，小市归人只木桥。", 
            "萍水与师成夙契，倾心独许远公招。"
        ], 
        "title": "游大奎壁净度庵", 
        "type": "律诗", 
        "yun": "萧"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "水晶风动挂高天，石洞玲珑俯百川。", 
            "神女香奁临镜罢，山僧锡杖倚云悬。", 
            "双飞乳燕迷芳草，独耀银蟾隔紫烟。", 
            "便觉林栖无俗韵，好教户牖发清妍。"
        ], 
        "title": "水帘", 
        "type": "律诗", 
        "yun": "先"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "连天叠翠护名山，谁辟松阴数亩间。", 
            "隐映危楼残戍险，参差鸟道暮樵还。", 
            "昂藏不逐星霜老，崛强潜消岁月閒。", 
            "待看龙蟠风雨夜，依稀百二古秦关。"
        ], 
        "title": "松关", 
        "type": "律诗", 
        "yun": "删"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "谁向瀼西歌竹枝，天涯迢递路参差。", 
            "横桥自泻清溪水，曲径遥通绿草池。", 
            "几道舆梁劳结搆，一川烟雨自迷离。", 
            "那堪送客春深候，柳色青青匹马迟。"
        ], 
        "title": "竹栈", 
        "type": "律诗", 
        "yun": "支"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "攀萝扪石上层峦，野旷天遥一望宽。", 
            "海送潮音如欲雨，山含树色暂生寒。", 
            "花宫清敞游人集，草径萦纡去路难。", 
            "咫尺蛇峰馀故垒，萧萧烟景正贪看。"
        ], 
        "title": "登龟山绝顶", 
        "type": "律诗", 
        "yun": "寒"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "一湾春水绕人家，两岸馀波溅碧沙。", 
            "咫尺烟津虚过客，浮沈古木欲栖鸦。", 
            "云封远岫千层渺，草长荒田一望赊。", 
            "共访仙源何处是，隔溪依约有桃花。"
        ], 
        "title": "溪上", 
        "type": "律诗", 
        "yun": "麻"
    }, 
    {
        "author": "陈斗南", 
        "era": "清", 
        "subtype": "七言律诗", 
        "text": [
            "霁雨孤城曙色多，云中双阙郁嵯峨。", 
            "纵横辇道空车马，寂静宫庭锁茑萝。", 
            "事去重更新海宇，客来凭吊旧山河。", 
            "鲲身逐处潮声乱，数片归帆泛绿波。"
        ], 
        "title": "登安平镇城", 
        "type": "律诗", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "犀盒偷春，鹅笙沸夜，曲栏花睡初醒。", 
            "荀鸭微红，不许晚寒犹剩。", 
            "看门外、绛烛双笼，正楼上、麝巾低凭。", 
            "红定。", 
            "算全然不似，旧时三径。", 
            "寄语酒徒蒋济，总北酿清芬，休教酩酊。", 
            "渐觉帝城，玉漏隔花催暝。", 
            "怪何处、北阮疏狂，约来朝、西山寻胜。", 
            "谁应。", 
            "只推言且待，雪残冰净。"
        ], 
        "title": "月华清  为蒋元肤催妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "画尺吟瓢，笛床茗椀，屏当娟楚如昨。", 
            "记得前秋，满院西风斜削。", 
            "绽三朵、五朵疏花，映一层、两层帘阁。", 
            "墙角。", 
            "课獠奴棕帚，桐阴閒缚。", 
            "惯剪残灯读史，惹清狂夫婿，聊萧相谑。", 
            "今古干卿底事，祇须烧却。", 
            "便尘世、小住为佳，奈心情、年来偏恶。", 
            "黄鹤。", 
            "竟骑他奔入，月中偷药。"
        ], 
        "title": "月华清  病榻閒情为阎牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十载鬓丝禅板，东风又起，吹到閒情。", 
            "谁遣枇杷花下，蓦遇卿卿。", 
            "绿水晓、满眶娇泻，垂杨软、一捻身轻。", 
            "斗倾城。", 
            "金九绿帻，分外盈盈。", 
            "回程。", 
            "兰舟同上，如规月白，似簟波平。", 
            "羞晕微红，半腮香玉脸潮生。", 
            "燕声松、解调闽语，莺喉脆、宛弄秦筝。", 
            "酒微酲。", 
            "小楼今夜，春梦难成。"
        ], 
        "title": "玉蝴蝶  山游席上书所见", 
        "type": "词", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花间微雨，响苏苏几点，乍听还小。", 
            "径冷泥香，凤城佳节游踪悄。", 
            "记曾骑马横门道。", 
            "有夹路、红深翠窈。", 
            "甚前番、社鼓饧箫，到今来偏少。", 
            "拚把春光湿了。", 
            "枉青粉墙西，酒旗斜袅。", 
            "扑蝶湔裙，梦华遗事何人晓。", 
            "落红旋被东风扫。", 
            "扫不去、閒愁缥缈。", 
            "纵然晴也，奈浓春渐老。"
        ], 
        "title": "垂杨  上巳万柳堂雨中即事用竹山词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "履道坊西，独乐园中，朝散沙堤似水。", 
            "拥绛帐生徒，青州从事。", 
            "唤取鸬鹚杓到，付侍立、清清小童洗。", 
            "咬春说饼，满船药玉，几瓯冰蚁。", 
            "风味。", 
            "倩谁拟。", 
            "似梅瘦春湖，茶香官焙。", 
            "尽濡甲郫筒，逊伊清绮。", 
            "曲部休嘲户小，也浮白、卷波如渴骥。", 
            "看泻向、粉盎霜瓷，一色白泱泱地。"
        ], 
        "title": "无闷  益都冯相国夫人饮我以太和春赋此奉谢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绮陌芉眠，上日妖冶，弥望玉楼金埒。", 
            "正挑菜年光，湔裙时节。", 
            "阵阵内家车子，漾绡帏、吹乱千堆雪。", 
            "无人处，悄把春纤小揭，都无分别。", 
            "络绎。", 
            "碾香尘，铺玉席。", 
            "总向子城斜处，女墙弯里，惹人怜惜。", 
            "此际春心愁绝。", 
            "愁九十、春光如过隙。", 
            "那堪轻暝轻寒，朝来想作寒食。"
        ], 
        "title": "无闷  春日见城上游女甚盛戏作此词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "长此安穷，定复不急，世事纷纷虎鼠。", 
            "笑狐尽带铃，荷偏成柱。", 
            "终日屋梁仰面，便著书、万卷谁怜汝。", 
            "休自喜，当日马中赤兔，人中吕布。", 
            "无补。", 
            "莫相疑，徒自苦。", 
            "今日一钱不值，李蔡下中，曾何足数。", 
            "且作槃中快舞。", 
            "更单绞、岑牟祢生鼓。", 
            "戏问君得哀梨，定当蒸食与否。"
        ], 
        "title": "无闷  醉后排闷作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "为送人行，马上远山，也把晴蛾淡扫。", 
            "惜别情悰，中酒心期，自己殊难分晓。", 
            "一路相随，总输与、道旁春草。", 
            "来早。", 
            "怕梦里花多，意中人少。", 
            "计日迤逦吴关，和燕子杨花，一群齐到。", 
            "翠篷推处，白舫摇时，两岸露桃红小。", 
            "半幅蒲帆，浑疑是、掠波沙鸟。", 
            "尤好。", 
            "京口驿、鲚鱼上了。"
        ], 
        "title": "燕山亭  和韵送魏禹平同京少蕺山次山赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "潭北新秋，城南古寺，乱壑喧豗激濑。", 
            "爱虎落三间，渔蛮一带。", 
            "林际绀殿银墙，绣经幡、风定天花洒。", 
            "时来樵语，遥黏僧磬，暗添幽籁。", 
            "门外。", 
            "愁如海。", 
            "有野蔓荒榛，丛祠破冢。", 
            "闪石竹罗裙，多年色坏。", 
            "砌就苍凉景色，到路黑、灯青啼百怪。", 
            "只静侣、掩住禅关，日看国山螺黛。"
        ], 
        "title": "催雪  秋日过城南显亲寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "亚字墙边，楝花风大，小楼中、帘捲人瘦。", 
            "满圆林、参差绿草谁斗。", 
            "屏山水鸟背人数，也何曾、爱单嫌偶。", 
            "恼恨柳色空濛，和烟锁画栏口。", 
            "灯前忏，花底咒。", 
            "小鸭恋红衾，清清坐守。", 
            "好梦瞢腾，愁到醒时依旧。", 
            "自谢了丁香后。", 
            "受无限、蜂僝蝶僽。", 
            "十年事、凝想如无，閒思恰有。"
        ], 
        "title": "大有  春闺和片玉词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绀殿雕轩，千人石、夜深曾记同游。", 
            "一天皓月，和烟罨住长洲。", 
            "谁奏定风波一曲，玉簪轻卸节秦讴。", 
            "蘸霜毫，题名偏向，青粉墙头。", 
            "重来莓苔蚀遍，更风吹雨打，往事都休。", 
            "回廊坼尽，数行难觅银钩。", 
            "池边重窥绝壑，只老树、斜眠压酒楼。", 
            "回船好，趁笛声未紧，归伴沙鸥。"
        ], 
        "title": "新雁过妆楼  虎邱感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几扇疏棂，玲珑处、檀笺粉茧糊成。", 
            "夜来微雪，掩映更觉晶莹。", 
            "做就贮愁函梦地，生疏踏月拗花情。", 
            "凭遮藏，偏被严飙，送到残更。", 
            "生平齑盐井臼，记欣然同听，败纸齐鸣。", 
            "今番燠馆，无奈一倍凄清。", 
            "无聊拈毫弄墨，倩小字、斜行春蚓萦。", 
            "閒题咏，把雪窗涴遍，何用通明。"
        ], 
        "title": "新雁过妆楼  再咏糊窗", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨梦偷归，栏干外、雪花吹满帘衣。", 
            "门庭萧寂，绿窗景未全非。", 
            "榾柮乍红茶半熟，山妻绕膝小牢之。", 
            "剧喧阗，竞询狂客，江畔归期。", 
            "槛前小梅映水，被谁弹香粉，浅著横枝。", 
            "佛灯傩鼓，想应岁序旋移。", 
            "景阳钟声暗动，又官烛、更深欲灭时。", 
            "蘧然醒，笑红炉纵好，却不成围。"
        ], 
        "title": "新雁过妆楼  ", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碎锦成斑，馀霞弄点，小圃胭脂隐隐。", 
            "正丛篁摇粉。", 
            "桃花靥、偷把烟梢扶衬。", 
            "竹郎门第好，姑年小、卯酒添晕。", 
            "潇湘二女去远，积下啼红盈寸。", 
            "淹润。", 
            "被雨后莺啼，唤出满林芳嫩。", 
            "樱笋年光，饧箫节候，做他轻俊。", 
            "小巷筠篮提入，带笑争相认。", 
            "似开元钱样，一缕娇痕巧印。"
        ], 
        "title": "丁香结  咏竹菇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此地当年，萧娘妆阁，绿窗幽靓。", 
            "伤春情思，正日暖人微病。", 
            "撚花枝、悄近罗衣，眉峰送语烟难定。", 
            "掩屏风六幅，看他縆额，安黄端正。", 
            "那更。", 
            "人别后，冷落旧妆楼，温家玉镜。", 
            "无端又上，银蒜零星还剩。", 
            "只从前、箫局桃笙，看来不似今朝景。", 
            "便化为、玉剪重来，还认红香径。"
        ], 
        "title": "琐窗寒  昔年楼上", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪洒红窗，雨敲碧瓦，晓寒偏紧。", 
            "莺簧生涩，不似旧时淹润。", 
            "记前春、城南水边，内家车子绡成阵。", 
            "只新年节候，连阴做暝，误他花信。", 
            "点尽。", 
            "安仁鬓。", 
            "拚满幅春词，秦灰同烬。", 
            "纵然墨淡，还有啼红堪认。", 
            "况如今、苔花小笺，誓成乌鲗犹隐隐。", 
            "最难忘、梅月朦胧，不耐施脂粉。"
        ], 
        "title": "琐窗寒  初春和云臣韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今岁元宵，禁晴架雨，装阴做霭。", 
            "嫦娥何处，盼断一天冰彩。", 
            "遍春城、街泥未消，蕙花梅萼徒潇洒。", 
            "算六街寂静，火蛾罢闹，紫姑停赛。", 
            "窗外。", 
            "閒愁大。", 
            "笑冷淡光阴，岁华虚卖。", 
            "愔愔坊曲，残雪恹恹还在。", 
            "记当初、小市夜桥，月明笑语春如海。", 
            "叹如今、只有东风，乍小吹灯带。"
        ], 
        "title": "琐窗寒  乙卯元夕柬云臣竹逸竹虚", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蛮字墙儿，冰纹槅子，谢娘三径。", 
            "乌龙怕睡，吠煞翠梧桐影。", 
            "蔚蓝天、一派雁程，年年耽误萧关信。", 
            "又栖鸦闹过，谁家玉笛，叫西楼暝。", 
            "愁听。", 
            "商飙劲。", 
            "便黑了一灯，唤人谁应。", 
            "银鸭娇憨，还泥薰笼偎并。", 
            "卸蜜簪、划月阑干，峭寒陡觉秋夜丙。", 
            "伴黄花、且熨红绵，冬釭应倍冷。"
        ], 
        "title": "琐窗寒  本意闺情", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "瑟瑟泠泠，漫天搅地，洒窗淋户。", 
            "旅情难妥，理煞也无头绪。", 
            "拚和他、琼瑶乱抛，风前都学梨花舞。", 
            "算侯门戚里，驼酥兽炭，几家笑语。", 
            "知否。", 
            "此间路。", 
            "是金粉关河，最消魂处。", 
            "几多旧事，总被六花飘去。", 
            "想外边、白遍长干，依然玉做南朝树。", 
            "惹江船、商妇琵琶，水上诉愁苦。"
        ], 
        "title": "琐窗寒  雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雍氏亭空，大騩山老，一鞭袅尽斜晖。", 
            "正荒城苔绣，古驿花欹。", 
            "行人说是王孙第，怅金床、玉几都非。", 
            "巡檐背手，谁人怜我，情绪如丝。", 
            "此意枕簟应知。", 
            "共残釭青穗，伴我题诗。", 
            "叹星移物换，种种凄其。", 
            "不如且向东风外，好悲歌、聂政坟西。", 
            "明当竟去，频斟浊酒，细拂横碑。"
        ], 
        "title": "金菊对芙蓉  禹州使院作", 
        "type": "词", 
        "yun": null
    }, 
    {
        "author": "陈日翔", 
        "era": "清", 
        "subtype": "七言律诗", 
        "text": [
            "岚气濛濛映紫台，登临华阁绮筵开。", 
            "半溪帆影飘行杖，满座松风对酒罍。", 
            "梦绕阳关三叠曲，情殷故旧一枝梅。", 
            "如何最是相思处，远逐钟声放艇来。"
        ], 
        "title": "敬步米溪词长留别（七律元韵）", 
        "type": "律诗", 
        "yun": "灰"
    }, 
    {
        "author": "陈王猷", 
        "era": "清", 
        "subtype": "五言排律", 
        "text": [
            "杰阁双林开，余辉薄天树。", 
            "炯炯含元精，巍巍托飞步。", 
            "缅惟经始时，西台泪空注。", 
            "遥招柴市魂，近息崖门怒。", 
            "物议滋狐疑，孤怀阻犹豫。", 
            "正直髯将军，一气群贤聚。", 
            "遂以忠臣心，永作法王护。", 
            "下眺望乡台，夷齐旧隐处。", 
            "在昔辟蚕丛，至今剩铁墓。", 
            "四山何苍苍，惆怅夕阳暮。"
        ], 
        "title": "晚登正气歌阁旁有李文定公孝源望乡台石后则文定弟僧一超塔也", 
        "type": "排律", 
        "yun": null
    }, 
    {
        "author": "陈王猷", 
        "era": "清", 
        "subtype": "七言绝句", 
        "text": [
            "天然秾艳写冰绡，翠袖朱唇绝世娇。", 
            "空谷佳人春睡足，竹边似听雨潇潇。"
        ], 
        "title": "题画海棠", 
        "type": "绝句", 
        "yun": "萧"
    }, 
    {
        "author": "陈王猷", 
        "era": "清", 
        "subtype": "七言律诗", 
        "text": [
            "空山如笠散秋烟，屐齿西风寄远天。", 
            "抱郭南流双水汇，压城高出一峰圆。", 
            "芳销百草愁啼鴂，叶落初林急暮蝉。", 
            "旧日亭台灰劫后，整冠何处听姚弦。"
        ], 
        "title": "帽峰山", 
        "type": "律诗", 
        "yun": "先"
    }, 
    {
        "author": "陈艺衡", 
        "era": "清", 
        "subtype": "五言律诗", 
        "text": [
            "不辞途九折，独向此林间。", 
            "一树看人老，孤云仍自闲。", 
            "泉声凉到榻，草色碧堆山。", 
            "携手岩深处，月高话未还。"
        ], 
        "title": "山中访旧", 
        "type": "律诗", 
        "yun": "删"
    }, 
    {
        "author": "陈艺衡", 
        "era": "清", 
        "subtype": "七言律诗", 
        "text": [
            "携手东桥话未休，可堪回首作波流。", 
            "月明犹忆花前夜，风冷难胜竹外秋。", 
            "剔尽兰膏希入梦，披来玉版倦书愁。", 
            "芳踪别后无寻处，一任蒹葭白满洲。"
        ], 
        "title": "偶题", 
        "type": "律诗", 
        "yun": "尤"
    }, 
    {
        "author": "陈艺衡", 
        "era": "清", 
        "subtype": "七言律诗", 
        "text": [
            "深林人静野花妍，云里相留欲暮年。", 
            "暂出新诗开笑口，休题生事到荒田。", 
            "约寻梅过邻村路，迟载酒来腊月天。", 
            "溪北渔翁曾旧识，重游不用买舟钱。"
        ], 
        "title": "和砚村侄旸村即事诗", 
        "type": "律诗", 
        "yun": "先"
    }, 
    {
        "author": "陈长生", 
        "era": "清", 
        "subtype": "五言绝句", 
        "text": [
            "侬住长千里，离愁动隔年。", 
            "生憎门外柳，不系九江船。"
        ], 
        "title": "长干曲", 
        "type": "绝句", 
        "yun": "先"
    }, 
    {
        "author": "陈长生", 
        "era": "清", 
        "subtype": "七言绝句", 
        "text": [
            "软红无数欲成泥，庭草催春绿渐齐。", 
            "窗外忽传鹦鹉语，风筝吹落画檐西。"
        ], 
        "title": "春日信笔", 
        "type": "绝句", 
        "yun": "齐"
    }, 
    {
        "author": "陈长生", 
        "era": "清", 
        "subtype": "五言律诗", 
        "text": [
            "落日金陵渡，轻帆此暂停。", 
            "水流三楚碧，烟锁六朝青。", 
            "渔火殊明灭，沧波入杳冥。", 
            "夜长人未寐，篷底漏疏星。"
        ], 
        "title": "观音门舟夜", 
        "type": "律诗", 
        "yun": "青"
    }, 
    {
        "author": "陈长生", 
        "era": "清", 
        "subtype": "七言律诗", 
        "text": [
            "虚堂瑟瑟度南薰，炷尽沈烟散午芬。", 
            "沸鼎茶声疑作雨，隔帘花气欲生云。", 
            "呕心句少吟逾苦，信手棋多败亦欣。", 
            "小倦不须寻素簟，碧阑干外坐斜曛。"
        ], 
        "title": "初夏", 
        "type": "律诗", 
        "yun": "文"
    }, 
    {
        "author": "陈长生", 
        "era": "清", 
        "subtype": "七言律诗", 
        "text": [
            "秾华烂漫不胜描，却爱迎风翠影摇。", 
            "地拟渭川生锦浪，人来湘浦泣红潮。", 
            "尽教绰约贞常抱，为报平安恨始销。", 
            "知有凌霄清节在，不须错认董娇娆。"
        ], 
        "title": "夹竹桃", 
        "type": "律诗", 
        "yun": "萧"
    }, 
    {
        "author": "陈长生", 
        "era": "清", 
        "subtype": "七言律诗", 
        "text": [
            "卖饧声里日初长，春满閒庭花事忙。", 
            "楼外软风莺梦暖，篱边疏雨蝶衣凉。", 
            "碧桃重似垂头睡，红药残如半面妆。", 
            "看尽韶光应不倦，题诗长倚小回廊。"
        ], 
        "title": "春园偶赋", 
        "type": "律诗", 
        "yun": "阳"
    }, 
    {
        "author": "陈长生", 
        "era": "清", 
        "subtype": "七言律诗", 
        "text": [
            "苍凉古寺俯明湖，芷屋椒堂事有无。", 
            "未辨芳魂来澧浦，空传清泪洒苍梧。", 
            "花深绀殿飞蝴蝶，月冷青山叫鹧鸪。", 
            "莫向汀洲寻翠佩，湘南到处长蘼芜。"
        ], 
        "title": "黄陵庙", 
        "type": "律诗", 
        "yun": "虞"
    }, 
    {
        "author": "陈长镇", 
        "era": "清", 
        "subtype": "七言绝句", 
        "text": [
            "湘江南上水如烟，不尽离情薄暮天。", 
            "岳色千重万重雨，随风吹落洞庭船。"
        ], 
        "title": "湘江", 
        "type": "绝句", 
        "yun": "先"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "独把金卮。", 
            "烟轻露重，处处堪诗。", 
            "香正勾情，衫才泥腕，是倚楼时。", 
            "愁人多少相思。", 
            "酒醒后、帘吹月丝。", 
            "钟语初回，笛声又起，幽梦难支。"
        ], 
        "title": "柳梢青 小饮遂醉", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "自是多情难得。", 
            "端的。", 
            "解后在灯前。", 
            "一曲相思字字坚。", 
            "昨梦是双鸳。", 
            "不住将人低诵。", 
            "珍重。", 
            "但愿镇相随。", 
            "书窗安镜画修眉。", 
            "从此不孤飞。"
        ], 
        "title": "荷叶杯 多情", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "惆怅梦魂何处，心烟一缕孤行。", 
            "伴人幽月到疏棂。", 
            "照破梦魂清冷。", 
            "醉也从教便醉，醒来依旧还醒。", 
            "枕边诗句阿谁听。", 
            "月送海棠花影。"
        ], 
        "title": "西江月 醉醒", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "我醉君须且去，人愁我欲言愁。", 
            "槃间瞿谷舞无休。", 
            "不许公荣二斗。", 
            "北海无尊可满，茅山有泪难收。", 
            "输他化蝶老庄周。", 
            "未醒之时识否。"
        ], 
        "title": "西江月 阅世说新语", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "去年此日，桂花影里，好句坐秋阴。", 
            "今年此日，桂花何在，欹枕一秋心。", 
            "卷帘还起，何来明月，窥梦到孤衾。", 
            "半秋匀染，已深深、潮长镇难禁。"
        ], 
        "title": "少年游 姑溪八月十八日寄怀里中同学诸子", 
        "type": "词", 
        "yun": "侵"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "莽云，莽水。", 
            "一幅横披，何人佳制。", 
            "离奇空幻，百千万里。", 
            "都来双目里。", 
            "夕阳西下渔歌起。", 
            "烟如穗。", 
            "好向江头醉。", 
            "颓然云水之内。", 
            "梦魂真足寄。"
        ], 
        "title": "河传 江望", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "听半。", 
            "听半。", 
            "个侬魂断。", 
            "吐玉揉香。", 
            "都来字字总成双。", 
            "鸳鸯。", 
            "不求凰。", 
            "曲终生遣寒窗暖。", 
            "春恨满。", 
            "写恨嫌笺短。", 
            "铸将金屋待卿藏。", 
            "端相。", 
            "温柔是此乡。"
        ], 
        "title": "河传 赠歌童", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "千里泠泠冰雪。", 
            "送过几多英杰。", 
            "送到如今，英雄巳尽，怒浪都空设。", 
            "醉向长江呼短楫。", 
            "恰好当头明月。", 
            "頫首浪排空，热酒浇来，滴滴英雄血。"
        ], 
        "title": "雨中花 采石矶怀古", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "桃花树上午莺眠，日影撩人倦。", 
            "把花枝、移上栏杆里。", 
            "被侍婢、和帘卷。", 
            "石泉烹雪云痕浅。", 
            "看春光成片。", 
            "几多时楼角，桥头杨柳，树树都垂线。"
        ], 
        "title": "探春令 本意", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "唤提壶，催布谷。", 
            "新笋初抽香簌簌。", 
            "支午倦，向回廊，静里一声风啄玉。", 
            "戏投竿，闲濯足。", 
            "一对鸳鸯无事浴。", 
            "斜日暮，起渔歌，晚云收尽天如沐。"
        ], 
        "title": "木兰花 村居初夏", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "玉人，何处。", 
            "落花残雾。", 
            "水浸平桥，烟迷远树。", 
            "无语独凭栏杆。", 
            "泪斑斑。", 
            "枕痕一晌留香软。", 
            "秋梦浅。", 
            "近晚风如剪。", 
            "摇摇影影，瑟瑟幽思谁牵。", 
            "一声蝉。"
        ], 
        "title": "怨王孙 有忆", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "书室纸为屏。", 
            "病懒常扃。", 
            "闲人无事学翻经。", 
            "折得梅花和雪嗅，片片泠泠。", 
            "钟语坐来听。", 
            "身世如萍。", 
            "向谁白眼向谁青。", 
            "自造中山千日酒，有醉无醒。"
        ], 
        "title": "卖花声 一醉", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "小鸟斗啾啾。", 
            "香梦难留。", 
            "画楼人起正梳头。", 
            "买得一枝红颤颤，晓露微流。", 
            "一担把春收。", 
            "兜的相勾。", 
            "倚帘不语凝双眸。", 
            "插向鬓边还又住，恰为花愁。"
        ], 
        "title": "卖花声 本意", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "庭阴日午长无事，被郎央及樗蒲。", 
            "枝枝打着教人输。", 
            "抛骰不语扯裙裾。", 
            "郎憨又把人央及，这回不比当初。", 
            "一盘赢得便欢娱。", 
            "赌郎新织藕丝襦。"
        ], 
        "title": "临江仙 夏日", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "茗艼。", 
            "难醒。", 
            "支离倾仄，绝奇之影。", 
            "举杯问影尔何如。", 
            "乐乎。", 
            "酒肠今不枯。", 
            "从来醉境无人说。", 
            "凭千劫。", 
            "真醉不磨灭。", 
            "谁吾曹。", 
            "足酒豪。", 
            "明朝。", 
            "和天筑酒巢。"
        ], 
        "title": "河传 醉倒", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "今日。", 
            "非昔。", 
            "向妆台畔，耐卿小立。", 
            "一双艳玉总生香。", 
            "问郎。", 
            "柔情那处长。", 
            "郎憨故把人来搅。", 
            "和人好。", 
            "不顾人儿恼。", 
            "对花枝。", 
            "不语时。", 
            "寻思。", 
            "愁深郎不知。"
        ], 
        "title": "河传 李云田为少君宝镫买婢扫镜", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "睡睡。", 
            "心碎。", 
            "灯花如彗。", 
            "特地惊人。", 
            "梧桐一坠，可怜近梦无灵。", 
            "痴魂彻骨饧。", 
            "愁中道路千千叠。", 
            "千千结。", 
            "死伴千千劫。", 
            "到拼他深夜，了雨裂风揉。", 
            "尽情愁。"
        ], 
        "title": "河传第十二体 秋旅", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "尊前云起，望中烟合，是处离愁如织。", 
            "烟云明日又相逢，怎便把、人儿分劈。", 
            "轻箫屡咽，好花频落，也为今朝珍惜。", 
            "纵然沉醉不知离，酒醒后、如何过得。"
        ], 
        "title": "鹊桥仙 送别", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "晴蜂暖蝶朝相语。叹息春归去。", 
            "天涯青草镇茫茫。唯有行人依旧、老他乡。", 
            "长江记是来时路。却被山遮住。", 
            "殷勤为谢子规心。不如鹧鸪知我、却还深。"
        ], 
        "title": "虞美人 春晚", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "搓成梅子圆如豆。是处清阴凑。", 
            "一双蛱蝶邻家。可是绿阴深处、不留他。", 
            "看来蜂蝶和花好。百遍随花绕。", 
            "只教春去任花飞。怎不蜂蜂蝶蝶、也同归。"
        ], 
        "title": "虞美人 闺怨", 
        "type": "词", 
        "yun": null
    }, 
    {
        "author": "陈长镇", 
        "era": "清", 
        "subtype": "五言律诗", 
        "text": [
            "过江一无事，独上燃犀亭。", 
            "野水意中绿，闲云人外青。", 
            "山深游魍魉，木落见精灵。", 
            "欲问升沈理，寒光照翠屏。"
        ], 
        "title": "燃犀亭", 
        "type": "律诗", 
        "yun": "青"
    }, 
    {
        "author": "陈长镇", 
        "era": "清", 
        "subtype": "七言律诗", 
        "text": [
            "凌波依约赤城标，一柱重过客思遥。", 
            "天外狂澜如昔倒，镜中青黛为谁娇。", 
            "关山扼险云阴度，殿阁盘空日影摇。", 
            "记得文成征战地，夕阳孤岸草萧萧。"
        ], 
        "title": "重过少孤山", 
        "type": "律诗", 
        "yun": "萧"
    }, 
    {
        "author": "陈长孺", 
        "era": "清", 
        "subtype": "五言律诗", 
        "text": [
            "未免肝肠苦，庄骚一种才。", 
            "碧萝山鬼语，黄叶酒人来。", 
            "老屋疏于画，斜阳冷到苔。", 
            "鸥踪飞不去，惆怅复徘徊。"
        ], 
        "title": "重九后一日汤海秋郎中招宴集万柳堂未赴赋酬", 
        "type": "律诗", 
        "yun": "灰"
    }, 
    {
        "author": "陈长孺", 
        "era": "清", 
        "subtype": "五言律诗", 
        "text": [
            "万绿渺无际，村边与郭边。", 
            "山如名士画，秋是酒人天。", 
            "野径都环苇，斜阳尚咽蝉。", 
            "登临触乡思，一步一缠绵。"
        ], 
        "title": "偕吴秋伊山人咏之登窑台作", 
        "type": "律诗", 
        "yun": "先"
    }, 
    {
        "author": "陈长孺", 
        "era": "清", 
        "subtype": "七言律诗", 
        "text": [
            "亭沼回环绿树遮，吟襟疏散契烟霞。", 
            "败荷经雨瘦于叶，荒苇摇风凉欲花。", 
            "落落吾生伤逆旅，茫茫尘事感天涯。", 
            "幽栖依约清苕好，一桁峰鬟最忆家。"
        ], 
        "title": "余芳园坐吟香榭作", 
        "type": "律诗", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "语响潭烟，橹鸣翠溪，他乡上冢人归。", 
            "恰停桡枉叩，竹下双扉。", 
            "相逢暗惹平生恨，西州路、事与心违。", 
            "羊昙已老，数行情泪，弹上君衣。", 
            "此去帆影霏霏。", 
            "正茂苑莲红，笠泽鱼肥。", 
            "叹吴中今岁，刈获全稀。", 
            "赁舂薄俗防人面，梁木萎、门户凋微。", 
            "怜君归去，乳鱼轩下，怅煞斜晖。"
        ], 
        "title": "金菊对芙蓉  姜学在自宛陵扫墓归停舟过访即送其返吴门", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "棠邑名城，秣陵剧县，鳣堂坐对晴秋。", 
            "正人家夹岸，云物当楼。", 
            "扶风绛帐生徒盛，环讲舍、锦瑟红篝。", 
            "图书四部，才华六代，冠冕南州。", 
            "罨画暂尔淹留。", 
            "恰曲唱樽前，缆繫沙头。", 
            "盼离亭霜叶，黄重丹稠。", 
            "之官一水携家便，喜烟江、乍稳阳侯。", 
            "别来锦字，好寻双鲤，频溯中流。"
        ], 
        "title": "金菊对芙蓉  送杨亭玉学博之任江浦和梁棠村先生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古树云平，荒台湍激，两贤留下祠堂。", 
            "见蛛丝网院，马苋围墙。", 
            "承尘画壁昏于梦，千年事、陈迹苍凉。", 
            "江南游子，无聊侧帽，有恨循廊。", 
            "迤逦渐下牛羊。", 
            "响落木西风，飒沓层冈。", 
            "怅琴声未杳，蘋藻谁将。", 
            "拟寻北地韩陵石，呼来语、相伴他乡。", 
            "那堪断碣，摩挲已遍，一笑斜阳。"
        ], 
        "title": "金菊对芙蓉  访单县（邑为宓子贱、巫马期旧治，台有二贤祠）琴台", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梵客有言，悲哉气也，君家原不宜秋。", 
            "况帆停江上，人倚楼头。", 
            "菊英亦管人离别，赛柳绵、打块成毬。", 
            "那堪筵畔，轻敲檀板，缓节秦讴。", 
            "叹昔幕府风流。", 
            "羡落帽中原，戏马高邱。", 
            "更一时参佐，千载英游。", 
            "吾衰讵有风云想，算不如、岩岫清幽。", 
            "从兹归去，笔床茶灶，到处淹留。"
        ], 
        "title": "金菊对芙蓉  九日牧仲招同山蔚振衣楼登高填词惜别即次来韵奉酬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "郁郁中原，萧萧老鬓，不如归弄晴秋。", 
            "计数间茅屋，罨画东头。", 
            "每当月吐长溪口，水明夜、雪镜冰毬。", 
            "几村风叶，半湾烟渚，牧唱樵讴。", 
            "好趁淰淰寒流。", 
            "去窈窕崎岖，历壑经邱。", 
            "只离情还恋，梁苑朋游。", 
            "他乡老辈如君少，新诗句、兀奡空幽。", 
            "一樽尚暖，片帆聊卸，暂为君留。"
        ], 
        "title": "金菊对芙蓉  次前韵酬别山蔚", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪浪鼍吟，布帆鸱叫，西风削碎晴秋。", 
            "看绿平楚尾，翠入吴头。", 
            "盘淌急洑孤光陷，铸一点、旸谷金毬。", 
            "柁楼长啸，汜人侑舞，海若供讴。", 
            "十载萍梗飘流。", 
            "只赁庑皋桥，卖饼安邱。", 
            "喜今朝尻马，仿佛天游。", 
            "水云混混黏无极，真欲犯、碧落空幽。", 
            "只怜今夜，琼宫高处，清冷难留。"
        ], 
        "title": "金菊对芙蓉  舟行遇大风仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "泛泛清娱，迢迢樊素，相随单舸高秋。", 
            "学水云一色，浮渲梳头。", 
            "包山此去千峰橘，高低缀、耀日霜毬。", 
            "三更水面，吴娘橹响，一片清讴。", 
            "聊复映月乘流。", 
            "休袖倚沧江，回望商邱。", 
            "忍烟篷雨箬，故国清游。", 
            "簟纹双稳鵁鶄睡，君莫管、夜色幽幽。", 
            "祇愁商妇，隔船低唱，玉树鹂留。"
        ], 
        "title": "金菊对芙蓉  舟中有示仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "紫艳牵裾，红香扑帽，手编花鸟阳秋。", 
            "有佳儿膝下，少妇楼头。", 
            "红栏粉壁吴船样，明棂外、蜂蝶成毬。", 
            "有时月上，前墟送到，牧笛樵讴。", 
            "一任金犊如流。", 
            "笑昔日金张，一半荒邱。", 
            "且芒鞋野服，散誔优游。", 
            "栽花晒药摊书外，无剥啄、人境双幽。", 
            "但逢酒熟，恰当花放，我到还留。"
        ], 
        "title": "金菊对芙蓉  过侯敷文村居留赠仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "或把琴书，或携粉镜，平分画舫清秋。", 
            "过女儿浦口，新妇矶头。", 
            "秋光澄湛明于雪，映水上、茜帐银毬。", 
            "敲针稚子，临风把钓，学唱吴讴。", 
            "依旧滚滚江流。", 
            "还半下吴门，半绕巴邱。", 
            "只江东麋鹿，几度来游。", 
            "迟归沙鸟应相笑，他乡景、有甚清幽。", 
            "黄花开过，紫螯卖过，谁把君留。"
        ], 
        "title": "金菊对芙蓉  舟次渐近江南仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绣毂钿车，酒旗戏鼓，月明初浸延秋。", 
            "唤教坊全部，杂爨高头。", 
            "一声南内消魂曲，风乍定、灯袅红毬。", 
            "几层帘幕，一群莺燕，妙舞娇讴。", 
            "可惜四节如流。", 
            "背画槛低吟，华屋山邱。", 
            "怅朱门旧宅，红粉前游。", 
            "光阴负我堂堂去，空遗下、庭砌清幽。", 
            "阑干醉拍，鸿飞雪爪，往事难留。"
        ], 
        "title": "金菊对芙蓉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "人比花娇，姓堪丝绣，问名云杜家秋。", 
            "且饼煎寒具，鲙切槎头。", 
            "相逢满酌梨花冻，欢场闹、打马抛毬。", 
            "忘忧馆后，水明楼上，妙啭轻讴。", 
            "酒罢暗诉飘流。", 
            "说家本严滩，门枕丹邱。", 
            "奈兵来雁荡，烽接龙游。", 
            "琵琶弹入思归调，助空山、落叶声幽。", 
            "江山如许，英雄难觅，旧日婆留。"
        ], 
        "title": "金菊对芙蓉  惠山夜饮坐有姬人同园次赋仍用（姬姓赵严州人）前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "封西风，亭亭一树，个侬好风味。", 
            "和烟和月，也无人怜惜，不胜清丽。", 
            "水晶帘额深深倚。", 
            "天寒私自喜。", 
            "似小玉、夜长无伴，上床铺粉被。", 
            "珠窗一层障疏花，似无还似有，共人憔悴。", 
            "愁杀是、青霜轻坠。", 
            "记一种、红颜窈窕，曾开在、三春台榭里。", 
            "只薄命、年年流落，秋天凉著水。"
        ], 
        "title": "花犯  咏浩然堂后池上白山茶用周美成梅花韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柳线吹碧瓦。", 
            "记才倾别酒，泪同铅洒。", 
            "低拍萧娘，等吴枫红了，再来帘下。", 
            "讵料而今，折挫煞、游梁司马。", 
            "孤负伊家，蟢上琼簪，麝湮绡衩。", 
            "况是关河旅夜。", 
            "数长短更声，甚时方罢。", 
            "斜压红裯，曾化为蝴蝶，此欢无价。", 
            "恰又平明，好梦与、釭花都谢。", 
            "拟倩锦笺论恨，恹恹难写。"
        ], 
        "title": "三姝媚  寄远用梅溪词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "重来偏寂寂。", 
            "算疏阑轻尘，粉纤曾拭。", 
            "两两雏鬟，记茜衫小露，水边门侧。", 
            "弄影凝妆，谁耐理、绣床刀尺。", 
            "閒盼山塘，细犊金舆，往来得得。", 
            "再向桥阴繫席。", 
            "只半艇烟昏，千檐雨滴。", 
            "此际兰闺，定双拥金凫，换吹钿笛。", 
            "眼底吴娃，枉自诩、娇红腻白。", 
            "其奈又经过处，断无消息。"
        ], 
        "title": "三姝媚  纪半堂所见同纬云弟次山侄用湘瑟词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧海青天，叹横江下濑，楼橹非昨。", 
            "贝阙龙堂，弹指绡宫乾却。", 
            "枪卧绿沈休拓。", 
            "任半世、凤飘鸾泊。", 
            "閒排纂、世史长编，朱黄细界疆索。", 
            "菰芦景略谁知，向窗前讽呗，肆上丸药。", 
            "老兴淋漓，一笑人间轻薄。", 
            "身亦北山猿鹤。", 
            "只一语、临风相托。", 
            "嘱渭水、好把纶竿，藏舟且付春壑。"
        ], 
        "title": "万年欢  赠宋子犹先生七十次朱致一原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "猿鹤相闻，说先生今岁，正满花甲。", 
            "又值秋晴，门外金风飒飒。", 
            "鹤背朝元薄醉，笑人世、沧桑一霎。", 
            "游仙倦、暂溷红尘，何妨佣保相杂。", 
            "当初竹林赠答。", 
            "记分携阮屐，争荷伶锸。", 
            "讵料栖乌，别后绕枝三匝。", 
            "谁识开元旧事，只除是、碧箫红蜡。", 
            "君须醉、莫负黄花，糟床琥珀新压。"
        ], 
        "title": "万年欢  寿毛卓人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蕃马屏风，雏莺庭院，竹下茶声细。", 
            "妆楼小倚。", 
            "阑干外、汲取春流浅试。", 
            "乳花银蕊。", 
            "烟袅上、绿鬟千缕。", 
            "溜横波、炉火初红，尽带娇态意。", 
            "捧处轻摇蝉髻。", 
            "问阿谁年少，消受纤指。", 
            "珠鲜玉脆。", 
            "语笑处、故惹檀郎惊起。", 
            "沈香亭婢。", 
            "只领略、凝酥佳丽。", 
            "怎如伊、生小江南，偏解旗枪味。"
        ], 
        "title": "解语花  咏美人捧茶和王元美韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "楚天卵色，吴地莺声，惹得愁千斛。", 
            "春衣慢赎。", 
            "且泥他、粉白斟来蚁绿。", 
            "莲钩小蹙。", 
            "行过了、银屏六曲。", 
            "亸烟鬟、缥色杯轻，帐里围颓玉。", 
            "笑颤流苏影簇。", 
            "怪佯酲不醒，罚依金谷。", 
            "玉郎低嘱。", 
            "沈醉也、休作难人题目。", 
            "芳心暗逐。", 
            "羡杯底、鸳鸯同宿。", 
            "趁花酣、双抱红篝，图取春眠足。"
        ], 
        "title": "解语花  咏美人捧觞和王元美韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉堂窈窕，珍簟虚无，细压真珠榨。", 
            "萝阴石罅。", 
            "随风皱、一带回廊曲榭。", 
            "暗中香泻，列翠盎、轻扶红架。", 
            "羡高情、楚畹湘潭，助幽人消夏。", 
            "万朵珠承雪亚。", 
            "更花边浅立，人比姑射。", 
            "鬓蝉低卸。", 
            "微嗅处、不数海天冰麝。", 
            "裛来盈把。", 
            "总罨住、竹房茶舍。", 
            "倩繁弦、并鼓猗兰，将晚凉乱惹。"
        ], 
        "title": "解语花  吴静安姑丈堂中闽兰盛开约同人过赏时有二校书在座", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "柳花似梦，莺语初圆，人遇章台下。", 
            "旧愁萦惹。", 
            "记曾与，宛转风轩水榭。", 
            "金丸抛洒。", 
            "佯不认、隔年司马。", 
            "恨无情、惆怅归来，拟碎揉花打。", 
            "因记杜陵元夜。", 
            "有春衣醉宿，肌沾冰麝。", 
            "重来繫马。", 
            "谁提起、昨夜月中私话。", 
            "扬州梦假。", 
            "烦寄语、嬉游小谢。", 
            "任盈盈、露井倡桃，向粉笺休写。"
        ], 
        "title": "解语花", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "雪压瓦楞寒。", 
            "阁着琵琶不忍弹。", 
            "今夜佩声偏觉冷，珊珊。", 
            "辜负玲珑玉一环。", 
            "锦被半床悭。", 
            "几遍添香只是单。", 
            "一朵灯花看妾笑，难难。", 
            "冬夜筹添不易阑。"
        ], 
        "title": "南乡子 冬夜", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "消暑展桃笙。", 
            "五尺琉璃石上横。", 
            "问到睡乡才入境，心惊。", 
            "度枕松风恰一声。", 
            "倦耳付深扃。", 
            "莫使松风唤得醒。", 
            "分付童儿闻剥啄，休听。", 
            "也向槐安国里行。"
        ], 
        "title": "南乡子 夏午觅睡", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "怪来春、不和人聚。", 
            "知道将归，收拾花同去。", 
            "可怜全学薄情郎，处处园林留不住。", 
            "只有蝶儿相顾。", 
            "几多落花犹护。", 
            "也应念着寂寥人，时尝一到帘前路。"
        ], 
        "title": "南乡子", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "一轮明月。", 
            "正照得、云山如雪。", 
            "千里长江流不竭。", 
            "扣榜而歌，多少人兴灭。", 
            "飘零半世馀长铗。", 
            "醉来自把新诗说。", 
            "狂呼惊起蛟龙蛰。", 
            "掀倒青天，谁是英雄者。"
        ], 
        "title": "醉落魄 江上大风", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "铜辇音稀梦未真。笙歌他院落、总君恩。", 
            "金钗画月过黄昏。凭谁伴、罗袖见秋痕。", 
            "眉淡不堪颦。流苏还自下、倚香茵。", 
            "隔花宫漏悄无闻。箫局火、香尽也难温。"
        ], 
        "title": "小重山 宫词", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "书簏堆愁，酒痕成泪。", 
            "风光只解供憔悴。", 
            "古之贫者是何人，锦囊佳句来驴背。", 
            "是此生涯，尽多况味。", 
            "蠹馀鼠剩难教废。", 
            "今之贫者是何人，与君共拟诗瓢醉。"
        ], 
        "title": "踏莎行 简杨赤文兄弟", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "团扇才轻，井梧初舍。", 
            "金风飒踏鸳鸯瓦。", 
            "绣帘未卷隔流萤，来回只在栏杆下。", 
            "露蕊柔零，月丝满泻。", 
            "小鬟多事将萤打。", 
            "扇儿悄动似能知，飞飞直上墙头者。"
        ], 
        "title": "踏莎行 秋意", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "高笛横空，柔弦静月。", 
            "流萤几点都清绝。", 
            "坐来新露下梧桐，小凉时过罗衣摺。", 
            "云练孤飞，河绳低掣。", 
            "百虫声里尘情歇。", 
            "十年消受是真闲，梦魂较比当时贴。"
        ], 
        "title": "踏莎行 竹塘寺寓同夏坦仙夜话", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "梦影惊潮，梨魂碎水。", 
            "伤心尽在新词里。", 
            "西湖一碧葬琼花，杜鹃叫断孤山尾。", 
            "女子如斯，才人已矣。", 
            "古今多少如卿比。", 
            "莫将薄命为才嗟，艳思谁使文成绮。"
        ], 
        "title": "踏莎行 韫林为余书小青诗，仍属余代题", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "憨病如愁谁见慰。", 
            "着甚来由，陡地思量悔。", 
            "花片片飞春不系。", 
            "燕儿争取愁他坠。", 
            "翠损红零羞问婢。", 
            "只有菱花，是我真知己。", 
            "强起无情还欲睡。", 
            "罗帏更被香憔悴。"
        ], 
        "title": "鹊踏枝 病绪", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "潦倒十年愁窟里。", 
            "病酒逋诗，意兴都无几。", 
            "愁绪世间何物比。", 
            "青衫湿似邗江水。", 
            "着地寻来谁可避。", 
            "好月名花，加倍添人泪。", 
            "最叵天公无意味。", 
            "生生风雨将春废。"
        ], 
        "title": "鹊踏枝 愁", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "依旧春来生绿草。", 
            "风雪无端，偏阻行人道。", 
            "归梦不成频又觉。", 
            "可怜只是欢娱少。", 
            "也似江南山色好。", 
            "曾见花开，一样蜂儿闹。", 
            "闲着莫教楼上眺，乡心早比愁先到。"
        ], 
        "title": "鹊踏枝 上曲阳春日", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "抹雨拖烟愁色重。", 
            "千里长途，为甚年年种。", 
            "惯把行人来断送。", 
            "楼头一望青无缝。", 
            "狼藉好花铺作供。", 
            "南北东西，是处惟伊横。", 
            "勾引香闺春绪动。", 
            "新泥污损鞋尖凤。"
        ], 
        "title": "鹊踏枝 责草", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "烟柳成丝无甚系。", 
            "只是桥边，日日嘶征骑。", 
            "故把长条垂到地。", 
            "分明做就离亭意。", 
            "满院飞花狼藉坠。", 
            "坠向筵前，扑面如人泪。", 
            "卷作球儿吹又碎。", 
            "浮萍一夜遮池水。"
        ], 
        "title": "鹊踏枝 问柳", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "可怜残腊无多许。", 
            "剩雪零冰，还做凄凉雨。", 
            "爇尽水沉无暖处。", 
            "好香不伴愁人住。", 
            "灯焰青荧花不吐。", 
            "冷梦依稀，欲记无头绪。", 
            "唤起侍儿痴不语，夜分应是多过午。"
        ], 
        "title": "鹊踏枝 冬闺", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "记得瑶花栖绝巘。", 
            "转磴回溪，多少流云串。", 
            "俯看万松攒翠线。", 
            "南湖平展琉璃面。", 
            "想到高人能缱绻。", 
            "摇笔豪情，玉斝飞如箭。", 
            "新月晓霞天不倦。", 
            "千年韩李将无见。"
        ], 
        "title": "鹊踏枝 柬诸公敬亭宴集。代作", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "未及春来愁已及。", 
            "春到梅花，花朵还重袭。", 
            "饥雀啄抛红粒粒。", 
            "东君尽把幽香蛰。", 
            "酒倦诗逋成悒悒。", 
            "拟泛轻舟，怕见归潮急。", 
            "是处天涯愁尽入。", 
            "一窗风雨灯花涩。"
        ], 
        "title": "鹊踏枝 春寒", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "未织晚烟纷似絮。", 
            "涛牙嚼雪扁舟度。", 
            "网得鱼儿茭叶覆。", 
            "呼阿妇。", 
            "村中沽酒将钱去。", 
            "半醉归来船倚树。", 
            "大江多少风波路。", 
            "阿妇向前乂手诉。", 
            "君休误。", 
            "风波除却何方住。"
        ], 
        "title": "渔家傲 渔父", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "蜂蜡为谁开并萼。", 
            "铜龙已下重门钥。", 
            "多少相思无处着。", 
            "休见谑。", 
            "紫明知道人消索。", 
            "旧梦新愁眉上阁。", 
            "今春较比年来恶。", 
            "起剪烛花香灺落。", 
            "侬不错。", 
            "是花一样春飘泊。"
        ], 
        "title": "渔家傲 烛花", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "闷雨和愁坠。", 
            "生把花时废。", 
            "近来整日下帘栊，睡。", 
            "睡。", 
            "睡。", 
            "香冷银囊，绣闲钿尺，只供憔悴。", 
            "醒梦难回避。", 
            "凄凉刚一味。", 
            "从今真正不思量，谇。", 
            "谇。", 
            "谇。", 
            "心系教枯，泪痕成积，枉然空费。"
        ], 
        "title": "醉春风 春叹", 
        "type": "词", 
        "yun": null
    }, 
    {
        "author": "陈文瑛", 
        "era": "清", 
        "subtype": "五言律诗", 
        "text": [
            "移种向幽林，香凝碧缶深。", 
            "赖君邀月影，使我涤尘襟。", 
            "小贮雪霜节，远关天地心。", 
            "一枝春已足，窗外觉寒禽。"
        ], 
        "title": "盆梅", 
        "type": "律诗", 
        "yun": "侵"
    }, 
    {
        "author": "陈文起", 
        "era": "清", 
        "subtype": "七言绝句", 
        "text": [
            "榻旁鼾睡容难信，画里登临旧有情。", 
            "立马吴山前事在，神州回望泪纵横。"
        ], 
        "title": "书所见", 
        "type": "绝句", 
        "yun": "庚"
    }, 
    {
        "author": "陈文炳", 
        "era": "清", 
        "subtype": "五言排律", 
        "text": [
            "香刹凭游览，寻幽夜未归。", 
            "松阴枝拂盖，谷转石当扉。", 
            "卷幔天河入，开窗月露微。", 
            "梵音迎漏彻，旅梦觉酲违。", 
            "古树生秋色，层岚吐夜菲。", 
            "浑疑天路近，科坐白云衣。"
        ], 
        "title": "宿鼓山寺", 
        "type": "排律", 
        "yun": "微"
    }, 
    {
        "author": "陈文驷", 
        "era": "清", 
        "subtype": "七言绝句", 
        "text": [
            "盛誉由来易失真，深源起后转沈沦。", 
            "江东一样苍生望，争及围棋赌墅人。"
        ], 
        "title": "读晋纪 其一", 
        "type": "绝句", 
        "yun": "真"
    }, 
    {
        "author": "陈文驷", 
        "era": "清", 
        "subtype": "七言绝句", 
        "text": [
            "天家自给山林费，高隐争谈著作郎。", 
            "笑煞史臣难执笔，荷衣墨绶费平章。"
        ], 
        "title": "读晋纪 其二", 
        "type": "绝句", 
        "yun": "阳"
    }, 
    {
        "author": "陈文述", 
        "era": "清", 
        "subtype": null, 
        "text": [
            "青海万里，连山突兀。", 
            "一峰切云，出入日月。", 
            "麓抱琳宫，阹周帐部。", 
            "根蒂搏桑，枝柯骞树。", 
            "顾兔东跃，踆鸟西沦。", 
            "佛说阿耨，仙言昆崙。", 
            "循环继照，叠璧飏采。", 
            "何以俪之，曰星宿海。"
        ], 
        "title": "日月山铭", 
        "type": "四言诗", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江豚翻碧浪，凭高极望，折戟半沈沙。", 
            "鸡笼山下路，记得凤城，数十万人家。", 
            "貂禅掩映，钟山翠、叠鼓鸣笳。", 
            "更参差、青溪红板，从古说繁华。", 
            "堪嗟。", 
            "齐台梁苑，残月微风，剩颓墙败瓦。", 
            "祇苍凉、半林枫槲，四壁龙蛇。", 
            "几番夜向寒潮泊，空城下、浪打蒹葭。", 
            "青衫湿，隔船同诉天涯。"
        ], 
        "title": "渡江云  江南忆同云臣和蘧庵先生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "扬州何限好，无情江水，送去渺天涯。", 
            "风流推宋玉，更有乌衣，门第旧琅琊。", 
            "珠帘璧月，宾徒盛、多少繁华。", 
            "记当年、水楼烟郭，满地采莲娃。", 
            "伤嗟。", 
            "一城画鼓，两岸红灯，共万家鸳瓦。", 
            "都付与、风彫菰米，浪打蘋花。", 
            "牧之已老青楼换，重经过、帽侧檐斜。", 
            "风定处，隔江隐隐琵琶。"
        ], 
        "title": "渡江云  扬州感旧追悼西樵荔裳伯吁介夫诸先生并怀阮亭豹人穆倩定九舟次无言诸公", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一鞭飞锦伞，凤城南去，红杏著花初。", 
            "建牙男子事，千骑东方，送尔上头居。", 
            "碧油幢捲，碾轻车、小猎平芜。", 
            "风流甚、茸茸绿草，浅映绣蝥弧。", 
            "愁余。", 
            "庾郎善赋，江令工文，任凭陵今古。", 
            "总输与、军中陶侃，江上周瑜。", 
            "何时玉靶元戎队，劈黄獐、烂醉驼酥。", 
            "毛锥子，问伊直一钱无。"
        ], 
        "title": "渡江云  送叶道子之任临清守府", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "向长安市上，仰天长啸，悔杀彩为毫。", 
            "月明无赖极，又照征南，万将赤霜袍。", 
            "掉头仍向，潇湘去、去采离骚。", 
            "算襄樊、几般往事，一半属孙曹。", 
            "舟摇。", 
            "天低滴竹，瘦黛凝斑，任崖倾峡倒。", 
            "恨茫茫、一军铁甲，九派银涛。", 
            "浔阳夜火黄州雪，应为我、徒倚无聊。", 
            "吾衰矣，漫劳送上云宵。"
        ], 
        "title": "渡江云  送蒋京少下第游楚次储广期原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "孤城横一片，千家楼阁，都在雁声中。", 
            "关河牢落甚，身世飘零，烟水太濛濛。", 
            "旧时赤壁，周郎少、正领艨艟。", 
            "有许多、银涛雪练，相映战旗红。", 
            "江东。", 
            "我携长笛，斜倚危栏，作霜林数弄。", 
            "总则把、平生遗恨，诉与长空。", 
            "一声才入梁州破，天风下、掣入蛟宫。", 
            "嗟横竹，慎毋灭没为龙。"
        ], 
        "title": "渡江云  寒夜登城头吹笛有感作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧翁将试手，趁春未到，要放一城花。", 
            "关河都冻紫，风惨云昏，冷色走龙沙。", 
            "笼窗拨火，料寒威、来早还加。", 
            "帘栊外、未曾飘瞥，吟兴已无涯。", 
            "山家。", 
            "当年此日，枯柳疏鸦，小柴门入画。", 
            "恰又是、梅边渡暝，雁低航斜。", 
            "玉尘休拟廉纤舞，念有人、新在京华。", 
            "凝盼处，预愁绿蚁难赊。"
        ], 
        "title": "渡江云  欲雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春宵三五，正碧云合处，冰轮斜挂。", 
            "暗省年光，漫数韶华偏沾惹。", 
            "平生旧事都忘也。", 
            "难忘是、凤城鸳瓦。", 
            "无灯无火，有花有月，偶然吟写。", 
            "此夜。", 
            "追欢买笑，有天街似水，暗尘随马。", 
            "讵料而今，几阵东风谯楼下。", 
            "吹去了、香车罗帕。", 
            "春衣卸、思量如乍。", 
            "且寻故老开元，月明閒话。"
        ], 
        "title": "绛都春  乙巳元夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "得怜堂后，有丹楼飞起，当年争羡。", 
            "阳夏门庭能咏絮，那更溪山葱茜。", 
            "带雨房栊，和烟帘幕，零乱东湖面。", 
            "碧阑干里，有人斜映琼扇。", 
            "可惜人去匆匆，而今楼下，秋水帆如箭。", 
            "老我三吴好男子，绿鬓忽然衰贱。", 
            "蔓草霜浓，丛祠露悄，白昼鼪鼯现。", 
            "舍南舍北，乱飞王谢家燕。"
        ], 
        "title": "念奴娇  云间陈徵君有题余家远阁一阕秋日登楼不胜蔓草零烟之感因倚声和之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乾坤飒飒，且沽将枫叶，细评今昔。", 
            "笑问幽州今夜雪，可似鹴裘寒色。", 
            "市上吹萧，桥头卖酱，泪洒吴枫赤。", 
            "苏貂空黑，谢郎今已破贼。", 
            "不如冶叶昌条，青楼白社，磨灭人年月。", 
            "沥尽并刀悲壮血，看有何人怜惜。", 
            "白草关河，黄沙唐宋，只对孤鸿说。", 
            "醉浇三国，周郎江岸千尺。"
        ], 
        "title": "念奴娇  与任青际饮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如此佳人，是王家养炬，谢家遏末。", 
            "三世貂蝉连北阙，年少东华释褐。", 
            "傅粉宫前，薰香殿侧，顾盼真英发。", 
            "临春结绮，旧游似有瓜葛。", 
            "而今零落堪怜，文园多病，赢得相如渴。", 
            "满目关河愁恨极，衰草浓烟涂抹。", 
            "醉矣堪呵，灰兮可溺，田也供人夺。", 
            "茫茫哀乐，四条弦子空拨。"
        ], 
        "title": "念奴娇  题顾螺舟小影", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉拍阑干，叹去者苦多，光阴倏忽。", 
            "知我平生悲愤事，惟有当头明月。", 
            "准拟骑鲸，不然射虎，一吐胸中郁。", 
            "吴钩负汝，好将衫袖频拂。", 
            "追想红烛呼庐，青楼赌酒，往事推华阀。", 
            "小季已称三十岁，何况暮年黄歇。", 
            "斜阁秦筝，横摊越绝，烧尽炉中柮。", 
            "凭高远望，江流一线如发。"
        ], 
        "title": "念奴娇  纬云弟三十作此词因和其韵同半雪赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "悲哉秋也，况登山临水，黯然欲别。", 
            "千里长江流夜月，万里长城空阔。", 
            "白板船开，青枫树老，极目徒悲切。", 
            "君归梁苑，汉家何限陵阙。", 
            "畴昔让枣推梨，谢家兄弟，才气人争说。", 
            "一夜西风吹苍莽，吹散封胡遏末。", 
            "兄作楚囚，弟成秦赘，枕上鹃啼血。", 
            "阿龙超甚，教他长诵明发。"
        ], 
        "title": "念奴娇  送子万弟携五弟之睢阳并令二弟三弟四弟同和他日一展齐纨便成聚首也", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉来阑入，正司空筵上，一群腰鼓。", 
            "老子婆娑床上坐，矍铄听歌似虎。", 
            "一片西风，千堆画烛，月好清辉苦。", 
            "回头往事，青溪旧梦重作。", 
            "谢公笑问儿郎，此閒何处，略记隋堤路。", 
            "老矣廉颇犹健饭，莫负红么翠羽。", 
            "人在当场，曲逢入破，白发休予侮。", 
            "新磨幡绰，世惟公等堪语。"
        ], 
        "title": "念奴娇  龙眠公座上看诸客大合乐，记西酉中秋曾于合肥公青溪宅见此，今将十年矣。援笔填词呈龙眠公并示楼冈太史邵村侍御与三孝廉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红烛如山，请四筵满座，听侬挝鼓。", 
            "此日天涯谋作达，事更难于缚虎。", 
            "仆本恨人，公皆健卒，不醉卿何苦。", 
            "金元院本，月明今夜重作。", 
            "总是狎客南朝，佳人北里，占断芜城路。", 
            "好景也知容易散，一别沈鳞羁羽。", 
            "狂受人憎，醉供人骂，老任雏姬侮。", 
            "扬州灯火，明朝人定传语。"
        ], 
        "title": "念奴娇  次夜韩楼灯火甚盛仍听诸君弦管复填一阕叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月明如此，问江山今古，几多陈迹。", 
            "谁把桂轮今夜里，碾破楚天新碧。", 
            "玉臼无声，银河有影，一片清虚国。", 
            "醉馀莫笑，旧游吾尚历历。", 
            "记得杜牧司勋，江湖落拓，曾作扬州客。", 
            "爱杀打头天上月，管甚中秋七夕。", 
            "一别凄然，吾生可惜，塌尽鹍鹏翼。", 
            "夜云深矣，依稀楼外吹笛。"
        ], 
        "title": "念奴娇  乙巳中秋用东坡韵寄广陵诸旧游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天阴岁暮，正情如中酒，人初赋别。", 
            "忽接繁台书一纸，飞下梁园白雪。", 
            "悼远伤离，抚今追昔，字字皆辛切。", 
            "狂歌数阕，唾壶之口都阙。", 
            "每欲窄袖轻衫，碻磝道上，小犯寒风洌。", 
            "耳后弓弦声霹雳，一片风毛雨血。", 
            "雅愿终违，壮游未果，世事多枝节。", 
            "中宵辗转，布衾今夜难热。"
        ], 
        "title": "念奴娇  酬归德侯仲衡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "别来何久，喜今朝坐上，五君二仲。", 
            "齐作镇西鸲鹆舞，舞罢持杯高讽。", 
            "蹴踏齐梁，凭陵晋魏，白眼看唐宋。", 
            "髀虽生肉，公然意气毫纵。", 
            "最是月落参横，主人留客，不放归鞭控。", 
            "能得几场花下醉，况是吴宫如梦。", 
            "锦瑟怜谁，青萍负我，快作临风弄。", 
            "唾壶阙尽，狂歌乱击春瓮。"
        ], 
        "title": "念奴娇  尤展成招饮草堂同丁飞涛彭云客宋既庭御之即席分赋同用飞涛韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "陡惊春去，算风光此际，又逢樱笋。", 
            "拂晓谢娘帘阁畔，忽逗卖花声韵。", 
            "篮底氤氲，担头狼籍，紫艳浓香喷。", 
            "佳人竞撚，看来和露尤俊。", 
            "最爱别样心情，天然梳掠，偏厌红英衬。", 
            "揉得花魂魂尽碎，另作一番安顿。", 
            "焙入衾窝，薰归裙缝，细细调红粉。", 
            "玉郎不觉，错疑戴向云鬓。"
        ], 
        "title": "念奴娇  咏玫瑰花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帝城今夜，正万家齐看，一钩新月。", 
            "照过龙楼和凤苑，来照盈颠华发。", 
            "冷露初零，清辉未满，玉宇都清切。", 
            "六街香雾，也知丝管难歇。", 
            "最是太液词臣，金闺才子，对景偏轩豁。", 
            "退直玉鞭摇阙下，鸳瓦一时堆雪。", 
            "白可骑鲸，广能射虎，醉击珊瑚折。", 
            "料应相念，有人孤馆愁绝。"
        ], 
        "title": "念奴娇  八月初七夜对月呈李湘北太史", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "挥杯一笑，恰举头又见，昨宵明月。", 
            "如此清光兼老伴，遗恨真无毫发。", 
            "莲子轻抛，蘋婆细劈，慢取橙齑切。", 
            "风前倚幌，满城晓角初歇。", 
            "可惜万事蹉跎，半生偪侧，难得胸怀豁。", 
            "谁把银河阶下泻，快作西山积雪。", 
            "感极关河，愁深砧杵，一寸心俱折。", 
            "为浑脱舞，乃公直是奇绝。"
        ], 
        "title": "念奴娇  初八夜对月饮纪伯紫处士寓仍用前韵", 
        "type": "词", 
        "yun": null
    }, 
    {
        "author": "陈文达", 
        "era": "清", 
        "subtype": "五言律诗", 
        "text": [
            "清波漾皓月，沉璧远衔空。", 
            "山影依稀翠，荷花隐现红。", 
            "潭心浮太极，水底近蟾宫。", 
            "莫被采菱女，携归绣幕中。"
        ], 
        "title": "莲潭夜月", 
        "type": "律诗", 
        "yun": "东"
    }, 
    {
        "author": "陈文达", 
        "era": "清", 
        "subtype": "五言律诗", 
        "text": [
            "夜与轩同静，琴将枕共横。", 
            "无聊人易倦，有忆梦难成。", 
            "风带疏钟度，云扶片月行。", 
            "可怜童子睡，不解听秋声。"
        ], 
        "title": "秋夜", 
        "type": "律诗", 
        "yun": "庚"
    }, 
    {
        "author": "陈文达", 
        "era": "清", 
        "subtype": "五言律诗", 
        "text": [
            "乡晨趋野寺，泉籁共幽清。", 
            "法雨敲仙呗，疏烟湿磬声。", 
            "虫吟物外想，蝶梦幻中生。", 
            "顿觉无尘碍，道心处处明。"
        ], 
        "title": "蝶园朝雨", 
        "type": "律诗", 
        "yun": "庚"
    }, 
    {
        "author": "陈凤昌", 
        "era": "清", 
        "subtype": null, 
        "text": [
            "书生戎马总非宜，自请前军力不支。", 
            "毕竟艰危能仗节，果然南八是男儿。", 
            "溪南溪北两鏖兵，不爱微躯爱令名。", 
            "淮楚无声人散后，屯军五百殉田横。", 
            "短衣匹马战城东，八卦山前路已穷。", 
            "铁炮开花君證果，劫灰佛火彻霄红。", 
            "留得新诗作墓铭，九原虽死气⑾犹生。", 
            "赤嵌潮水原非赤，却被先生血染成⑿。", 
            "大长扶馀说仲坚，一时忠愤⒀竟徒然。", 
            "六朝金粉笙歌闹，知否台阳有⒂季篯⒁。", 
            "幽草萋萋白日⒃昏，无人野奠出东门。", 
            "阿来本是催租吏，收拾遗衣⒅树小坟⒄。"
        ], 
        "title": "吊吴季篯", 
        "type": "古风", 
        "yun": null
    }, 
    {
        "author": "陈凤昌", 
        "era": "清", 
        "subtype": null, 
        "text": [
            "群龙涸死鳄鱼生，瀛海波涛日夜鸣。", 
            "两岛提封同黑痣，廿年正朔奉朱明。", 
            "勤王独奋争天力，事父终羞干蛊名。", 
            "试问奇男元库库，何如当日郑延平。", 
            "据浙都闽迹渺然，中兴事业委荒烟。", 
            "沉沙欲折周郎戟，断水难投战士鞭。", 
            "北向称兵天不共，东来辟国地孤悬。", 
            "孝陵风雨生秋草，未许遗臣荐豆笾。"
        ], 
        "title": "延平祠怀古", 
        "type": "古风", 
        "yun": null
    }, 
    {
        "author": "陈元鼎", 
        "era": "清", 
        "subtype": null, 
        "text": [
            "微风引轻桡，舟出四江口。", 
            "推窗延远瞩，晴色横广亩。", 
            "侧闻程将军，于此殄群丑。", 
            "合围气不挠，转斗勇逾赳。", 
            "我如哮虎阚，彼已鋋鹿走。", 
            "杀贼数万人，积尸等冈阜。", 
            "自兹贼胆落，坚城取唾手。", 
            "迅扫恢全疆，不待一载后。", 
            "此战开先声，论功实称首。", 
            "余威积草木，飒飒犹怒吼。", 
            "方今厚酬庸，群公各圭卣。", 
            "伤哉殉马革，英雄先骨朽。", 
            "时来事竟成，数尽名空寿。", 
            "鼙鼓兴遐思，余慨落樽酒。"
        ], 
        "title": "四江口吊程忠悯学启", 
        "type": "古风", 
        "yun": "有"
    }, 
    {
        "author": "陈元禄", 
        "era": "清", 
        "subtype": "五言律诗", 
        "text": [
            "径仄少人过，萧萧生薜萝。", 
            "青山当户远，黄叶闭门多。", 
            "阮籍惟宜酒，陶潜许放歌。", 
            "科头倚秋树，幽梦正婆娑。"
        ], 
        "title": "寄周澹岩幽居", 
        "type": "律诗", 
        "yun": "歌"
    }, 
    {
        "author": "陈元荣", 
        "era": "清", 
        "subtype": "五言排律", 
        "text": [
            "空斋寂寞暮，琅峤涌潮新。", 
            "硖险疑迷渡，声嘘乍报春。", 
            "雪山堆日暖，鼍鼓喊沙银。", 
            "度云寒螺蜃，微飙动甲鳞。", 
            "海门奔似马，仙岛净无尘。", 
            "独有江湖客，偏惊梦里亲。"
        ], 
        "title": "琅峤潮声", 
        "type": "排律", 
        "yun": "真"
    }, 
    {
        "author": "陈元炳", 
        "era": "清", 
        "subtype": "五言排律", 
        "text": [
            "截肪澄碧汉，溪色净深秋。", 
            "淡池光拖练，轻沉渚浴鸥。", 
            "野平辉遍积，寒浸碧筛流。", 
            "宵尽天香落，波摇兔影浮。", 
            "几重深浅树，一抹荻芦舟。", 
            "骚客言归去，空潭落斗牛。"
        ], 
        "title": "淡溪秋月", 
        "type": "排律", 
        "yun": "尤"
    }, 
    {
        "author": "陈元炳", 
        "era": "清", 
        "subtype": "五言排律", 
        "text": [
            "二月春光丽，东郊雨乍晴。", 
            "野桥低白水，林鸟弄新声。", 
            "熳烂花茵遍，旖旎绿缛生。", 
            "霞纹辉碧甸，爽气映孤城。", 
            "匝地春风煖，连天秀色明。", 
            "徘徊青郭外，锦绣发蓬瀛。"
        ], 
        "title": "东郊新晴", 
        "type": "排律", 
        "yun": "庚"
    }, 
    {
        "author": "陈元炳", 
        "era": "清", 
        "subtype": "五言排律", 
        "text": [
            "韶光归汉苑，葵色丽江浔。", 
            "欲壮三春景，长倾一片心。", 
            "日烘舒蕊赤，霞茜缀茎金。", 
            "拨雾迎朝霭，披星送夕岑。", 
            "脚根犹自卫，尘翳漫相侵。", 
            "倘得依丹陛，输诚在寸忱。"
        ], 
        "title": "向日葵", 
        "type": "排律", 
        "yun": "侵"
    }, 
    {
        "author": "陈元图", 
        "era": "清", 
        "subtype": "七言律诗", 
        "text": [
            "匿迹文身学楚狂，飘零故国望斜阳。", 
            "东平百世思风度，北地千秋有耿光。", 
            "遗恨难消银海怒，幽魂悽切玉蟾凉。", 
            "荒坟草绿眠狐兔，寒雨清明堪断肠。"
        ], 
        "title": "挽宁靖王诗", 
        "type": "律诗", 
        "yun": "阳"
    }, 
    {
        "author": "陈允衡", 
        "era": "清", 
        "subtype": "五言律诗", 
        "text": [
            "探山只数里，倚棹变阴晴。", 
            "草树依城转，凫鸥傍水轻。", 
            "松风生夜色，人语杂溪声。", 
            "隐者不可见，空余钓石情。"
        ], 
        "title": "王安又招同施次仲周鹤田诸君游响山兼访杓司不值", 
        "type": "律诗", 
        "yun": "庚"
    }, 
    {
        "author": "陈允衡", 
        "era": "清", 
        "subtype": "五言律诗", 
        "text": [
            "古寺闲寻得，篱疏竹数竿。", 
            "僧偏渡江早，客正入山难。", 
            "土锉烟初断，香台影自寒。", 
            "皈依何日是，愁思又无端。"
        ], 
        "title": "步自杏花村遵湖堤过钟楼至上蓝寺同王尊素程鸣玉访坚忍拙生二开士不值归路得诗", 
        "type": "律诗", 
        "yun": "寒"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "最是鸣鸠横。", 
            "硬与花成讼。", 
            "摧残万片葬新泥，痛。", 
            "痛。", 
            "痛。", 
            "屏曲香慵，帘旌腻逼，冷云无缝。", 
            "未把愁来送。", 
            "又把愁来种。", 
            "无聊觅得却愁方，梦。", 
            "梦。", 
            "梦。", 
            "白堕三升，黑甜一枕，讨他闲空。"
        ], 
        "title": "醉春风 久阴", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "酒恶更嗔花气袅。", 
            "起把落花和露扫。", 
            "黄鹂一个上枝头，来报道。", 
            "添烦恼。", 
            "今日五更春去了。", 
            "倦眼舒将烟渺渺。", 
            "是处溪山今绿绕。", 
            "却拈短棹问桃源，非故道。", 
            "人间杳。", 
            "繁阴如雨无啼鸟。"
        ], 
        "title": "天仙子 立夏", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "愁城无外。", 
            "就里还无内。", 
            "多情伴我能无懈。", 
            "霜尖炉火弱，风闪灯光碎。", 
            "雁过也，声声凄苦真同派。", 
            "道力愁中耐。", 
            "仙骨愁中蜕。", 
            "星宿劫，愁难坏。", 
            "梦孤身怯影，围减腰憎带。", 
            "笑明朝，一年又去愁还在。"
        ], 
        "title": "千秋岁", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "看绽烛花双蒂，吐瓣人刚到。", 
            "罗帏笑揭声还悄。", 
            "悄悄问檀郎，为侬懊恼。", 
            "漏尽了。", 
            "怎和衣、枕头歪靠。", 
            "忙相抱。", 
            "檀郎轻笑。", 
            "试向卿卿道。", 
            "如年永夜铜壶杳。", 
            "听来偏错，故将人搅。", 
            "未天晓。", 
            "明朝细和伊表。"
        ], 
        "title": "隔帘听 迟阿秀不即，至为西樵司勋赋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "趁得晴郊淡荡。", 
            "好载向、笋舆数两。", 
            "一线湖光，四围林影，衬出晚霞如绛。", 
            "扶筇山顶，便摘取、绛霞为酿。", 
            "吟就问天奇唱。", 
            "直唤醒、古人无恙。", 
            "刻烛诗成，倾瓢酒竭，我辈狂来差壮。", 
            "明朝重省，更笑倒、真狂非诳。"
        ], 
        "title": "剔银灯 冬日敬亭宴集止宿", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "笑捧霞觞，代君陈祝。", 
            "万岁冰桃今岁熟。", 
            "四海交游歌寿母，三春风物先华屋。", 
            "伫期颐，褒节孝，君家独。", 
            "三十七年贞志笃。", 
            "三十七年庭训足。", 
            "兼父兼师心更曲。", 
            "当初茹苦唯熊胆，而今色养真仁粟。", 
            "湛夫人，百世后，留芳躅。"
        ], 
        "title": "千秋岁 为吴尔世母节寿", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "烘日匀风，春光着人轻茜。", 
            "绣草路、泥香成片。", 
            "觅谁侬，和笑走，弓鞋初倦。", 
            "更是处、池塘簇蒲拖柳，闲杀画船歌板。", 
            "把酒楼头，凭阑望中平衍。", 
            "叹此日、春光都贱。", 
            "彩旗空，绒索冷，秋千荒院。", 
            "总听彻、归途小亭妖曲。", 
            "依旧楚天云远。"
        ], 
        "title": "踏青游 清明日同西樵、介夫至法海寺", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "坐僧寮。", 
            "何来风雪，欺人窗纸频敲。", 
            "看壁上横刀自吼，床头斗酒孤倾，可怜缊袍。", 
            "是谁潦倒吾曹。", 
            "半枕故乡离梦，十年流水诗瓢。", 
            "不禁得短鬓，恰如秋叶，奇云灭影，好花减片，拼向水国几家渔父，烟林一个山樵。", 
            "兴还饶。", 
            "多他这卷离骚。"
        ], 
        "title": "八六子 挑灯僧舍，风雪畏人，凄然有尘中之戚", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "客也无聊。", 
            "况栖迟岁晚，风物萧萧。", 
            "酒坛差共慰，墨阵颇能豪。", 
            "容笑傲、有吾曹。", 
            "垒块正须浇。", 
            "但输他、青衫湿了，还对檀槽。", 
            "夜阑月小天高。", 
            "更霜华痕重，逼向征袍。", 
            "谈深嫌漏急，曲缓寄弦幺。", 
            "无奈事、可怜宵。", 
            "别恨总难抛。", 
            "怕看来、晓江风色，似雪寒涛。"
        ], 
        "title": "意难忘 送曹顾庵学士还武塘，同用高字", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "润白柔红，都删去、人间颜色。", 
            "讶座上、并肩联袂，谁家双璧。", 
            "裴令正从粗服好，卫郎合向羊车觅。", 
            "判此生、饮兴伴伊家，千浮白。", 
            "香黯淡，无痕迹。", 
            "影历乱，难收拾。", 
            "看繁英烂蕊，万花如织。", 
            "叶索排当浑勉强，花头打掐真萧瑟。", 
            "问当年、篱下旧风流，谁能识。"
        ], 
        "title": "满江红 赋红白菊花", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "是处栽花，遍园林、寻常蹈袭。", 
            "尽岁月、留枝养叶，补疏删密。", 
            "骚客徒夸英正落，人间岂有花能实。", 
            "看如今、两树占秋芳，成花国。", 
            "十日坐，旃檀席。", 
            "五夜对，琼瑶壁。", 
            "更红情不艳，白光如拭。", 
            "浸玉寒泉明夜雪，助妆金盏酣朝日。", 
            "是臣髡、饮酒最欢时，甘千石。"
        ], 
        "title": "满江红 社集又赋红白菊", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "名酒招余，见尊斝、恭而竦立。", 
            "恰醅香到鼻，肃然三揖。", 
            "兰气故从幽谷吐，露华岂落人间迹。", 
            "笑当年、虎魄诧兰陵，非佳客。", 
            "髯也隘，悭一滴。", 
            "髡也妄，夸一石。", 
            "共此公相对，莫言朝夕。", 
            "兴发君能倾十斗，醉来我愿拼千日。", 
            "只李生、一斗百篇诗，真无敌。"
        ], 
        "title": "满江红 梦中饮名酒追忆", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "秋老篱门，有高士、萧然独处。", 
            "倚闲砌、孤枝冷叶，菊花无语。", 
            "一亩尽拼衣尚敝，三篇赋就饥难煮⑴。", 
            "恰何来、狂客破苔封，携秋雨。", 
            "科头坐，谁宾主。", 
            "掀髯笑，堪吾女。", 
            "正紫螯堆珀，绿醑斟乳。", 
            "笔底仙乎君独步，杯中老矣余千古。", 
            "记醉来、还有旧风流，槃间舞。"
        ], 
        "title": "满江红 唐朕虞留饮却赠", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "鸳瓦霜浓，金缸一点幺荷烨。", 
            "吴娘匿笑隐红帘，小露裙儿摺。", 
            "帘外冰轮碾雪。", 
            "问谁领、人间花月。", 
            "缑山仙子，谪向尘中，还吹尺八。", 
            "绕径疏梅，凌寒早有幽香接。", 
            "玉人试与并梅花，一样无分别。", 
            "休把凉州高揭。", 
            "惹多少、宫墙偷擪。", 
            "酒徒肠热，词客魂消，都难安贴。"
        ], 
        "title": "烛影摇红 集饮西樵司勋寓园，听云然女史度曲，分得八字", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "散朗神情，幽闲风气，于今闺阁谁匹。", 
            "豪寄鱼肌，健临狸骨，钗脚想应斯迹。", 
            "澜翻千字。", 
            "更首尾、精神如一。", 
            "天壤王郎争信得，墨云生劈。", 
            "却念才人堪惜。", 
            "莽天公、有名无实。", 
            "三寸管、真视万年鸡肋。", 
            "自笑填词空老，难写尽、青衫旧消息。", 
            "何意书生，佳人能识。"
        ], 
        "title": "天香 韫林君为余书小青诗卷，系以题句见慨，赋此答谢", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "悄意难描，幽情谁见，久无人赋双文。", 
            "梧影单衫，闲中验取腰身。", 
            "萧生作意经营。", 
            "写浓香、不着些颦。", 
            "曾波横溜，浅樱忍笑，活现伊人。", 
            "书帘小暇，妆阁清欢，钗边翠滑，镜里红分。", 
            "欹床凝睇，心苗全染幽芬。", 
            "道不销魂。", 
            "相看处、递尽温存。", 
            "问真真。", 
            "他年好忆，月想花因。"
        ], 
        "title": "夏初临 为王司勋题水晶帘下看梳头图。萧灵曦画", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "柳尽笼风，荷能翻水，望中竟绿暄萋。", 
            "布席清阴，冷香都上人衣。", 
            "午阶花影葳蕤。", 
            "共水纹、帘子漪漪。", 
            "谁家画舫，惹残蛱蝶，惊起凫鹥。", 
            "良朋聚首，高唱微言，诗携谢朓，谈有张讥。", 
            "人生行乐，从知今昔如斯。", 
            "羽斝频飞。", 
            "卷回波、劝玉东西。", 
            "尽迟迟。", 
            "归筇好踏，烟路迷离。"
        ], 
        "title": "夏初临 同人燕集北郊园亭，得西字", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "犁烟双桨，向江头载满，春舟愁绪。", 
            "明月琉璃千万顷，惊起栖鸦无序。", 
            "香字初温，烛花还剔，此际人何处。", 
            "梦魂相逐，无端又被莺误。", 
            "忆得晚阁轻寒，帘前瞥见，便欲留郎住。", 
            "一剪秋眸羞欲滴，扯着帘衣故故。", 
            "多事轻帆，无情流水，特地催将去。", 
            "凄风惹恨，孤舟不道相恕。"
        ], 
        "title": "念奴娇 江上忆", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "长江正泻，问江流此水，何年淘净。", 
            "露冷三更刚挂起，悄悄半轮明镜。", 
            "桂子无声，秋情零落，起把孤舷凭。", 
            "阑干北斗，夜潮最入清听。", 
            "叹息半载征鞭，愁予渺渺，耐有江山胜。", 
            "击节高歌杯酒里，短剑弹来霜劲。", 
            "千水千山，一人一月，此意堪谁赠。", 
            "青莲何在，扣榜呼之如应。"
        ], 
        "title": "念奴娇 八月念四夜，采石舟中", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "春光如梦，还如雨并作，将归消息。", 
            "一片飞花千缕恨，挂断游丝千尺。", 
            "蝶味都阑，鸟声无赖，狼藉难收拾。", 
            "频看日影，今朝生怕昏黑。", 
            "拼待守住今宵，为春奏请，愿讨留春敕。", 
            "争奈花枝都瘦了，树树绿衣新织。", 
            "脂合香销，胆瓶色褪，也去无踪迹。", 
            "不如野草，青青没些知识。"
        ], 
        "title": "念奴娇 三月三十日", 
        "type": "词", 
        "yun": null
    }, 
    {
        "author": "陈允颐", 
        "era": "清", 
        "subtype": "七言律诗", 
        "text": [
            "谈何容易到西天，入手欣翻贝叶篇。", 
            "龙汉劫余开世界，鸿泥印遍悟因缘。", 
            "青鸾一去无消息，白马重来有岁年。", 
            "尘海茫茫情海竭，回头我亦欲逃禅。"
        ], 
        "title": "锡兰古寺作", 
        "type": "律诗", 
        "yun": "先"
    }, 
    {
        "author": "陈允颐", 
        "era": "清", 
        "subtype": "七言律诗", 
        "text": [
            "言旋欧土甫经年，忽漫浮槎到日边。", 
            "濯足沧溟惊海若，纵眸寰宇渺齐烟。", 
            "秋津浩荡疑无地，富岳恢奇别有天。", 
            "南望中山北平壤，我思王会一怦然。"
        ], 
        "title": "东游", 
        "type": "律诗", 
        "yun": "先"
    }, 
    {
        "author": "陈允颐", 
        "era": "清", 
        "subtype": "七言律诗", 
        "text": [
            "夕照衔山月上天，烟波极目思悠然。", 
            "士从魏晋多于鲫，诗到齐梁噪等蝉。", 
            "澄景漾成千尺练，秋声迸入四条弦。", 
            "不知何似南楼宴，其事其人要可传。"
        ], 
        "title": "鸥梦楼即席敬步节使原韵", 
        "type": "律诗", 
        "yun": "先"
    }, 
    {
        "author": "陈元荣", 
        "era": "清", 
        "subtype": "五言律诗", 
        "text": [
            "翠竹与松阴，千江一月沉。", 
            "峰高云有意，树静鸟无心。", 
            "烟火城中望，僧徒洞里寻。", 
            "岚光浮欲滴，最好是疏林。"
        ], 
        "title": "晚登龟山", 
        "type": "律诗", 
        "yun": "侵"
    }, 
    {
        "author": "陈元荣", 
        "era": "清", 
        "subtype": "七言律诗", 
        "text": [
            "为想渊明把酒时，几人重九独题诗。", 
            "惊寒白雁霜前落，带雾高峰鸟道奇。", 
            "石壁流泉猿斗果，僧窗翠柏鹭斜涯。", 
            "柴扉掩梦曾游处，报道秋山寄远思。"
        ], 
        "title": "九日游打鼓岩", 
        "type": "律诗", 
        "yun": "支"
    }, 
    {
        "author": "陈以豫", 
        "era": "清", 
        "subtype": "五言绝句", 
        "text": [
            "相见一何难，相别又何易。", 
            "愿君鉴此心，他日莫轻弃。"
        ], 
        "title": "别意", 
        "type": "绝句", 
        "yun": "寘"
    }, 
    {
        "author": "陈以豫", 
        "era": "清", 
        "subtype": "七言绝句", 
        "text": [
            "五尺湘帘卷未齐，抛书人倦日初西。", 
            "朦胧正作思乡梦，何处流莺不住啼。"
        ], 
        "title": "午眠", 
        "type": "绝句", 
        "yun": "齐"
    }, 
    {
        "author": "陈以豫", 
        "era": "清", 
        "subtype": "七言绝句", 
        "text": [
            "万籁沈沈户不开，一帘花影月分来。", 
            "鸡声且莫勤催晓，恐有辽西梦未回。"
        ], 
        "title": "梦醒闻鸡", 
        "type": "绝句", 
        "yun": "灰"
    }, 
    {
        "author": "陈以豫", 
        "era": "清", 
        "subtype": "七言绝句", 
        "text": [
            "买得村醪醉欲狂，东风吹袂不知凉。", 
            "落花一路无人扫，赢得归来屐齿香。"
        ], 
        "title": "醉归", 
        "type": "绝句", 
        "yun": "阳"
    }, 
    {
        "author": "陈以豫", 
        "era": "清", 
        "subtype": "七言绝句", 
        "text": [
            "夜凉如水拥衾眠，吟得新诗懒上笺。", 
            "帘外风多疑有雨，替花愁到五更天。"
        ], 
        "title": "夜寐不成，风声渐紧，益令心烦。口占一绝，晨起录之", 
        "type": "绝句", 
        "yun": "先"
    }, 
    {
        "author": "陈以豫", 
        "era": "清", 
        "subtype": "七言绝句", 
        "text": [
            "停车茅屋小于盦，倦倒匡床睡易酣。", 
            "一样疏灯羁旅夜，知谁先梦到江南。"
        ], 
        "title": "庚子遇拳匪之变，由北回南。海道不通，过山东宿泰山下，与公坦从弟挑灯感咏", 
        "type": "绝句", 
        "yun": "覃"
    }, 
    {
        "author": "陈以豫", 
        "era": "清", 
        "subtype": "五言律诗", 
        "text": [
            "白首人千里，青灯酒一尊。", 
            "偶携云外屐，来宿水边村。", 
            "秋老霜飞叶，宵深月叩门。", 
            "田翁多性朴，□□□□□。"
        ], 
        "title": "拟游北山海蝉宫道经西水寨夜宿", 
        "type": "律诗", 
        "yun": "元"
    }, 
    {
        "author": "陈以豫", 
        "era": "清", 
        "subtype": "五言律诗", 
        "text": [
            "病卧山阳馆，惊心一岁残。", 
            "家贫为客久，时乱寄身难。", 
            "归雁书空递，思亲泪未乾。", 
            "灯前妻子共，联与话团圞。"
        ], 
        "title": "宁城除夕二首 其一", 
        "type": "律诗", 
        "yun": "寒"
    }, 
    {
        "author": "陈以豫", 
        "era": "清", 
        "subtype": "五言律诗", 
        "text": [
            "饮罢屠苏酒，听残爆竹声。", 
            "一年空过尽，百事了无成。", 
            "贫贱谁相识，蹉跎已半生。", 
            "不堪追往昔，儿女最伤情。"
        ], 
        "title": "宁城除夕二首 其二", 
        "type": "律诗", 
        "yun": "庚"
    }, 
    {
        "author": "陈以豫", 
        "era": "清", 
        "subtype": "五言律诗", 
        "text": [
            "落月忽堕水，疏星犹在天。", 
            "鸡声乱残梦，鞭影破寒烟。", 
            "霜重悔衣薄，日初如斗悬。", 
            "田翁正无事，闭户畅高眠。"
        ], 
        "title": "晓行", 
        "type": "律诗", 
        "yun": "先"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "夹路阴垂柳线长，流莺送客出山庄。", 
            "惜无好梦留春住，愧有閒云笑我忙。", 
            "斜日渐描人影瘦，落花轻衬马蹄香。", 
            "回头欲认停车处，谷口烟横暮色苍。"
        ], 
        "title": "春暮过荥泽山下", 
        "type": "律诗", 
        "yun": "阳"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "偷閒微步到城东，路绕长堤曲复通。", 
            "河上波涛吞夕照，营门鼓角响西风。", 
            "四围野色炊烟外，万点秋声落叶中。", 
            "兴尽归来天已暮，酒楼灯影渐分红。"
        ], 
        "title": "城东晚眺", 
        "type": "律诗", 
        "yun": "东"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "问夜如何夜未央，重门深锁漏声长。", 
            "梦回隔院笙歌歇，风过疏棂枕簟凉。", 
            "四壁草虫灯似豆，一帘花气月如霜。", 
            "朦胧正欲重眠着，又听荒鸡报晓忙。"
        ], 
        "title": "秋夜有感", 
        "type": "律诗", 
        "yun": "阳"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "王谢堂前话别离，分明咫尺即天涯。", 
            "半生辛苦春如梦，一样星霜雁或知。", 
            "此去莫栖危幕上，重来要趁卷帘时。", 
            "傍人门户终非计，待到秋风往已迟。"
        ], 
        "title": "秋燕", 
        "type": "律诗", 
        "yun": "支"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "夕阳芳草古邮亭，十载京华路几经。", 
            "良夜正当秋月白，离情遥指远山青。", 
            "文章知己为难别，俗累牵人且暂停。", 
            "倘得乘风行亦好，只愁鬓发渐零星。"
        ], 
        "title": "拟赴都门，承王雅伯赋诗赠行，即步韵谢之", 
        "type": "律诗", 
        "yun": "青"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "听鼓梁园十载馀，官休犹恋客中居。", 
            "山河已改家何在，风雪无边岁又除。", 
            "病起忽惊腰带减，年来只觉鬓丝疏。", 
            "山阳幸遇同乡友，时共衔杯醉草庐。"
        ], 
        "title": "自彰德卸任，侨寓修武，欲归未得，倏又岁阑", 
        "type": "律诗", 
        "yun": "鱼"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "平生豪气渐销除，深悔当年少读书。", 
            "壮不成名今已矣，身还多病欲何如。", 
            "相看灯下妻儿共，每忆山中父老疏。", 
            "白饭青蔬能一饱，人生最好是家居。"
        ], 
        "title": "寄章仰苏", 
        "type": "律诗", 
        "yun": "鱼"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "莼鲈乡味忆秋风，君约归期与我同。", 
            "壮岁未能成事业，依人自信不英雄。", 
            "苦游梁苑为羁客，愿向江村作钓翁。", 
            "迢递故山数千里，那堪回首夕阳中。"
        ], 
        "title": "和吴少尹醉亭原韵", 
        "type": "律诗", 
        "yun": "东"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "阅尽沧桑两鬓皤，佯狂欲效接舆歌。", 
            "时逢乱世功名贱，人到中年感慨多。", 
            "山草昔曾经雨露，海疆今未息风波。", 
            "小民已觉流离苦，况值凶荒更奈何。"
        ], 
        "title": "感怀", 
        "type": "律诗", 
        "yun": "歌"
    }, 
    {
        "author": "陈以豫", 
        "era": "清", 
        "subtype": "七言律诗", 
        "text": [
            "一枝暂借此栖身，为爱园亭少俗尘。", 
            "对客嵇康生性懒，去官陶令不嫌贫。", 
            "君能知我应规我，才本低人敢傲人。", 
            "且脱貂裘来换酒，主宾同醉玉壶春。"
        ], 
        "title": "吴醉亭谓余懒慢如嵇康以诗规劝叠韵为报", 
        "type": "律诗", 
        "yun": "真"
    }, 
    {
        "author": "陈元鼎", 
        "era": "清", 
        "subtype": "七言绝句", 
        "text": [
            "北碑南帖派徒分，书到通神自不群。", 
            "总向山阴探龙颔，得鳞得爪尽拿云。"
        ], 
        "title": "汪舟次先生临晋唐诸帖卷 其一", 
        "type": "绝句", 
        "yun": "文"
    }, 
    {
        "author": "陈元鼎", 
        "era": "清", 
        "subtype": "七言绝句", 
        "text": [
            "能于擪拓贯毫芒，煜煜千镫共一光。", 
            "想见临池得意处，金壶浓泛墨花香。"
        ], 
        "title": "汪舟次先生临晋唐诸帖卷 其二", 
        "type": "绝句", 
        "yun": "阳"
    }, 
    {
        "author": "陈元鼎", 
        "era": "清", 
        "subtype": "七言绝句", 
        "text": [
            "鸿词诸老各精神，却忆先人蹑后尘。", 
            "都为文名掩书法，劫灰无处觅青珉。"
        ], 
        "title": "汪舟次先生临晋唐诸帖卷 其三", 
        "type": "绝句", 
        "yun": "真"
    }, 
    {
        "author": "陈元鼎", 
        "era": "清", 
        "subtype": "七言律诗", 
        "text": [
            "干戈丛里幸生存，辛苦全家涕泪痕。", 
            "风雪压天催急景，江湖满地剩惊魂。", 
            "自遭离乱怜王粲，早遁遐荒愧邴原。", 
            "见说黄巾犹咫尺，扁舟何处武陵源。"
        ], 
        "title": "岁暮杂感 其一", 
        "type": "律诗", 
        "yun": "元"
    }, 
    {
        "author": "陈元鼎", 
        "era": "清", 
        "subtype": "七言律诗", 
        "text": [
            "满袖炉香拜玉除，日华长捧五云居。", 
            "曾依阿阁惭凡鸟，未浥洪波感涸鱼。", 
            "魏阙觚棱空有梦，远方端绮久无书。", 
            "液池多少垂垂柳，换叶移根总不如。"
        ], 
        "title": "岁暮杂感 其二", 
        "type": "律诗", 
        "yun": "鱼"
    }, 
    {
        "author": "陈元鼎", 
        "era": "清", 
        "subtype": "七言律诗", 
        "text": [
            "故园回首乱云低，烟雨河山正鼓鼙。", 
            "惭见市廛通负戴，尚惊道路叹流离。", 
            "沙虫劫后惊全改，海鹤归时望欲迷。", 
            "蓑笠盟言吾岂负，鬼车啼血遍溪西。"
        ], 
        "title": "岁暮杂感 其三", 
        "type": "律诗", 
        "yun": null
    }, 
    {
        "author": "陈元鼎", 
        "era": "清", 
        "subtype": "七言律诗", 
        "text": [
            "练饷人皆罄积储，算缗利早尽舟车。", 
            "司农屡变输将法，古史空存食货书。", 
            "纡策风云仍仰屋，榷关山海又成墟。", 
            "还闻款敌需缯帛，虚牝黄金恨有余。"
        ], 
        "title": "岁暮杂感 其四", 
        "type": "律诗", 
        "yun": "鱼"
    }, 
    {
        "author": "陈凤昌", 
        "era": "清", 
        "subtype": "七言律诗", 
        "text": [
            "柳老西风作意骄，惊蝉强自抱疏条。", 
            "天连白草横残垒，日落青空涌暮潮。", 
            "八百孤寒同骨肉，万千黎庶望星轺。", 
            "不知更有春来否，满眼秋光太寂寥。"
        ], 
        "title": "秋望", 
        "type": "律诗", 
        "yun": "萧"
    }, 
    {
        "author": "陈凤昌", 
        "era": "清", 
        "subtype": "七言律诗", 
        "text": [
            "一袭青衫绝世缘，尚馀诗酒习难捐。", 
            "囊空客与花争笑，屋破风和月伴眠。", 
            "憔悴首阳愁夕霭，萧条寒食感春鸢。", 
            "江山本是无情物，话到兴亡亦可怜。"
        ], 
        "title": "感怀", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "中宵狂叫，忆曹公有语，明明如月。", 
            "更记谪仙当日句，明镜三千白发。", 
            "入洛年非，游燕才尽，幸舍歌辛切。", 
            "空墙老骥，喷霜猛气难歇。", 
            "讵料宣武门前，长椿寺侧，竟见秋堂豁。", 
            "更借一尊桑落酒，光汎素瓷飘雪。", 
            "一片乡心，三更雁叫，拚把刀环折。", 
            "角鹰刷羽，脱韝固是横绝。"
        ], 
        "title": "念奴娇  初九夜对月饮吴默岩太史寓斋三叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虎邱石上，记曾经、看过几场秋月。", 
            "锦队花城浑不夜，一缕歌喉如发。", 
            "此际他乡，故人对酒，一倍关情切。", 
            "为欢休晚，中原军鼓初歇。", 
            "渐觉帝阙寒生，天街露悄，醉把双眸豁。", 
            "地界袁曹多战鬼，危语头须成雪。", 
            "萧瑟西风，凄凉北里，雁柱筝都折。", 
            "霜螯饱啖，不知前路愁绝。"
        ], 
        "title": "念奴娇  初十夜对月同山右吴天章中州彭中郎吴门周子俶章素文饮汪钝庵户部寓庐四叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "董公健者，到秦川、正看秦时明月。", 
            "立马灞陵桥上望，极目应添白发。", 
            "驰道云埋，重关日落，金铁争摩切。", 
            "慷慨怀古，西风飒飒难歇。", 
            "今夜客饯青门，马嘶珠络，好遣离愁豁。", 
            "高处凭阑飞火树，光映凤城如雪。", 
            "暂领河湟，旋朝京阙，丹槛看重折。", 
            "木皮岭上，燕书休使稀绝。"
        ], 
        "title": "念奴娇  十一夜黑窑厂对月龚芝麓先生招陪诸公送董玉虬侍御之任秦中五叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今宵閒想，问谁家画阁，一双人月。", 
            "细把朝衫薰豆蔻，徐绾八盘元发。", 
            "人有琴心，家居颍尾，风调偏亲切。", 
            "红窗尔汝，夜阑一倍难歇。", 
            "为语十二楼中，金风初厉，莫任琼扉豁。", 
            "遥忆扫眉驱使处，茉莉万枝香雪。", 
            "天与貂蝉，地多金粉，笑拣名花折。", 
            "独怜银汉，有人捣药愁绝。"
        ], 
        "title": "念奴娇  十二夜对月戏柬刘公㦷吏部时吏部新纳姬六叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "先生语我，正一生消受，帝城烟月。", 
            "红烛短时横笛嗷，夜雨开元白发。", 
            "霜咽遗弓，风悽内苑，画角声酸切。", 
            "铜盘承露，泪如铅水不歇。", 
            "曾记樗杜笙箫，长杨刀箭，从猎霜林豁。", 
            "父子一时连上相，印纽银螭卧雪。", 
            "别墅初成，淮淝已捷，屐齿何曾折。", 
            "谈深酒冷，鼕鼕街鼓将绝。"
        ], 
        "title": "念奴娇  十三夜大宗伯王敬哉先生招饮是夜无月七叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三更以后，碧天刚、碾上一轮圆月。", 
            "娇女故园应学母，宛转画眉梳发。", 
            "古巷蛩吟，小窗雁语，触景成悲切。", 
            "南飞乌鹊，绕枝何处栖歇。", 
            "我欲吹裂玉箫，拓残金戟，小把愁肠豁。", 
            "生不神仙兼将相，负此秋光堆雪。", 
            "灯下吴钩，腰间宝玦，拉杂都摧折。", 
            "明当竟去，终南闻道奇绝。"
        ], 
        "title": "念奴娇  十四夜对月同王阮亭员外八叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吾生万事，沈思遍、都似今宵之月。", 
            "只到圆时期便左，揉得愁成乱发。", 
            "此夜西园，故人东阁，迟我情偏切。", 
            "冲泥无计，车轮腹转难歇。", 
            "少顷皓魄东升，海天一碧，世界都轩豁。", 
            "燕市且须谋一醉，难得铜街泼雪。", 
            "丝竹颠狂，弟兄歌叱，碎拗金鞭折。", 
            "知他何处，笛声缕缕凄绝。"
        ], 
        "title": "念奴娇  十五夜宋蓼天太史招饮以雨不克赴少顷月出同纬云鲁望两弟暨曼殊小饮寺寓九叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "浩歌被酒，喜举头仍见，昨宵圆月。", 
            "遥忆高斋歌猛虎，剑气绿人毛发。", 
            "老子龙头，细书虿尾，玉试昆吾切。", 
            "隗嚣旧物，土花千载难歇。", 
            "更有粉壁波涛，牙签蝌蚪，摊几供披豁。", 
            "吟健左车能决肉，日拓黄州快雪。", 
            "馀子纷纶，是翁矍铄，有角真堪折。", 
            "南楼高兴，依稀清啸将绝。"
        ], 
        "title": "念奴娇  十六夜对月呈孙北海先生十叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青天粉本，是五丁所凿，自然图画。", 
            "我识天公矜慎极，吮笔几曾轻下。", 
            "晴际添螺，昏时使墨，茜向朝霞借。", 
            "烟丝雨发，直教染岱烘华。", 
            "我欲地缩千山，袖携五岳，点缀閒亭榭。", 
            "一幅横披供眺望，便可于中耕稼。", 
            "非画非山，是看是读，饶舌都教罢。", 
            "一身冷翠，此间三伏无夏。"
        ], 
        "title": "念奴娇 看山如读画读画似看山为周栎园先生赋用曹顾庵韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "生平痴爱，是荆关老手，最纷披处。", 
            "狂叫墨花都发响，认作画师奇句。", 
            "比以汉书，挂来牛角，读入前村去。", 
            "千回不厌，直疑声振毫素。", 
            "回想老子篮舆，好天笋屐，曾到层山路。", 
            "今日明窗悬幅幅，一样晴鬟堪数。", 
            "峡角将崩，云根欲活，丘壑胸中具。", 
            "更怜著色，崖边碎点红树。"
        ], 
        "title": "念奴娇 看山如读画读画似看山为周栎园先生赋用曹顾庵韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雄关上郡，看城根削铁，土花埋镞。", 
            "十月悲风如箭叫，此地曾称钜鹿。", 
            "白浪轰豗，黄沙苍莽，霜蚀田夫屋。", 
            "车中新妇，任嘲髀里生肉。", 
            "太息张耳陈馀，当年刎颈，末路相倾覆。", 
            "长笑何须论旧事，坻水依然微绿。", 
            "欲倩燕姬，低弹赵瑟，一醉生平足。", 
            "井陉日暮，乱鸦啼入枯木。"
        ], 
        "title": "念奴娇  钜鹿道中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "滏阳南去，望邺城一带，逼人愁思。", 
            "记得群雄争割据，健者曹家吉利。", 
            "公子綵毫，佳人绣瓦，快意当如是。", 
            "漳河呜咽，至今犹染红泪。", 
            "犹忆秋夏读书，春冬射猎，泥水谯南地。", 
            "转眼寒烟萦战垒，耿耿还留霸气。", 
            "贺六浑来，韩擒虎去，苑树都如荠。", 
            "论人成败，世间何限馀子。"
        ], 
        "title": "念奴娇  邺中怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丹青一幅，是西湖好手，戴苍之笔。", 
            "年少者谁真秀绝，不让王家摩诘。", 
            "绣虎清才，食牛奇气，刷羽霜空失。", 
            "科头箕踞，襟情一往萧瑟。", 
            "寄语莫赌罗囊，人身似尔，头地终须出。", 
            "安得画师乘快墨，并写骅骝十匹。", 
            "历块过都，莝燕秣越，此事为君必。", 
            "若翁大笑，看君长绕吟膝。"
        ], 
        "title": "念奴娇  题季端木小影", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "霜红露白，借城南佳处，一餐秋菊。", 
            "更值群公连袂到，夹巷雕鞍绣轴。", 
            "一抹红霞，三分明月，此景扬州独。", 
            "挥杯自笑，吾生长是碌碌。", 
            "且喜绝代娥媌，元机娣姒，风致偏妍淑。", 
            "恼乱云鬟多刺史，何况閒愁似仆。", 
            "小逗琴心，轻翻帘额，一任颠毛秃。", 
            "倚阑吟眺，云鳞坟起如屋。"
        ], 
        "title": "念奴娇  红桥园亭宴集同限一屋韵（时有鱼校书在座）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老颠欲裂，看盘空硬句，苍然十幅。", 
            "谁拍袁绉铁绰板，洗净琵琶场屋。", 
            "击物无声，杀人如草，笔扫㕙毫秃。", 
            "较量词品，稼轩白石山谷。", 
            "记得戏马长杨，割鲜下杜，天笑温堪掬。", 
            "玉靶角弓云外响，捎动离宫花木。", 
            "银海乌飞，铜池鲸舞，月照孤臣独。", 
            "江潭遗老，一声寒喷霜竹。"
        ], 
        "title": "念奴娇  读顾庵先生新词兼酬赠什即次原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "住为佳耳，问先生何事，急装趋肃。", 
            "曾在竹西园子里，狼籍钗徵钏逐。", 
            "别酒红擎，离帆绿饱，人上兰舟宿。", 
            "君行烟际，吴山螺发新沐。", 
            "可惜世事匆匆，陡然方寸，起冈峦陵麓。", 
            "谁倩石尤吹鹢转，并转丁仪宋玉。", 
            "无数狂奴，一群荡子，屯守倡家屋。", 
            "此情莫遂，悄然熟视枫菊。"
        ], 
        "title": "念奴娇  送朱近修还海昌并怀丁飞涛之白下送既庭返吴门仍用顾庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "仆何为者，是东吴愁客，最能击筑。", 
            "记得阿奴年少日，曾直高人品目。", 
            "甚矣吾衰，时乎不再，二语那堪读。", 
            "朱门列戟，此中何限粱肉。", 
            "幸遇衮衮群公。", 
            "怜而召我，共看东篱菊。", 
            "我意亦思归去耳，聊葺溪干破屋。", 
            "行乞歌场，为佣屠肆，也觅三餐粥。", 
            "安能溪刻，矫廉长效孤竹。"
        ], 
        "title": "念奴娇  被酒呈荔裳顾庵西樵三公并示豹人孝威梅岑舟次方邺希韩汝受散木诸子仍用原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夔门蜀栈，是史家粉本，先生所独。", 
            "更有孙樵雄且健，暗里汉书能覆。", 
            "二老纵横，两篇记序，并逐中原鹿。", 
            "古文奇字，他人恐不能读。", 
            "直可抵突曾王，激昂韩柳，揖欧阳永叔。", 
            "我与浯溪曾有约，采入文抄篇幅。", 
            "细写千行，高吟百遍，音响崩崖屋。", 
            "遇当佳处，浇之苦茗芳菊。"
        ], 
        "title": "念奴娇  红桥倡和集成索李研斋序孙介夫记作词奉柬并呈冒巢民先生仍用顾庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晚风回处，忽帘开影露，鬓烟微绿。", 
            "蓦地见人犹掩敛，裙与阑干争曲。", 
            "萦损红巾，拨残锦瑟，顿惹愁千斛。", 
            "客来休入，请看门外金犊。", 
            "渐觉盏内鳞皴，篝边鸭瘦，觥事卿须录。", 
            "生世谐逢王吏部，绣佛还工惜玉。", 
            "爱尔娇憨，嗔人拘管，挼碎钗儿菊。", 
            "晚携素手，碧天雨过初沐。"
        ], 
        "title": "念奴娇  赠阿秀并呈西樵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此诸公者，乃狂歌未已，离歌又促。", 
            "仆本恨人臣已老，怕听将归丝竹。", 
            "捩柂秋空，发船月夜，浊浪堆银屋。", 
            "我行去作，荆南山下樵牧。", 
            "被酒膝席相呼，人生长聚，那得同麋鹿。", 
            "欢伯却输愁鬼厚，只是与人追逐。", 
            "天若有情，地如埋恨，此会何难续。", 
            "他时念我，杜陵男子萧育。"
        ], 
        "title": "念奴娇  曹顾庵王西樵邓孝威沈方邺汪舟次季希韩李云田兄散木皆有送余归阳羡词作此留别", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "归兮何暮，叹风尘经岁，迷阳却曲。", 
            "忆我同君为狎宴，夜夜弹丝吹竹。", 
            "弟蓄余髯，人呼沈瘦，侧帽谈公谷。", 
            "人身似此，安能仰面看屋。", 
            "故里才子都官，舍人唐老，英妙兼耆宿。", 
            "更有肩吾能爱我，客舍绨袍情笃。", 
            "归见三君，雪深一尺，定理寻诗躅。", 
            "尺书好寄，江船不乏千斛。"
        ], 
        "title": "念奴娇  送沈方邺还宣城兼怀唐耕坞施愚山梅子长同西樵用孝威韵", 
        "type": "词", 
        "yun": null
    }, 
    {
        "author": "陈文述", 
        "era": "清", 
        "subtype": null, 
        "text": [
            "甲申以后南都亡，鲁王监国先唐王。", 
            "钱沈两公已前死，孤臣独有滃洲张。", 
            "公心奉鲁兼和唐，丹忱耿耿惟高皇。", 
            "颁诏通使礼所有，隆准支派皆天潢。", 
            "鲁王兵败入闽境，谁其主者张名振。", 
            "唐王前死郑帅骄，饩馈惟修寓公敬。", 
            "公心奉鲁乃和郑，海上联军军势盛。", 
            "终挟郑师溯江上，一夕烽连京口镇。", 
            "上游郡县纷来归，控扼江楚横旌旗。", 
            "王师不来郑不走，孝陵云树生光辉。", 
            "岂料师熸挂帆去，江督屯兵扼归路。", 
            "孤军无继士卒散，夜走空山倦徒步。", 
            "入险出险归天台，妇子感泣父老哀。", 
            "桑榆末路思再奋，旧时部曲还归来。", 
            "桂王立滇名更正，监国去号归同姓。", 
            "郑师取台休士卒，两岛孤悬待天命。", 
            "滇中既陷蛟龙升，郑帅继死鲁亦甍。", 
            "从此孤臣更无望，痛哭天地悲山陵。", 
            "散军归去居悬岙，海上寒潮共悲啸。", 
            "昔为崖山今首阳，古今忠义同凭吊。", 
            "夜深故校潜缚公，从容就义全孤忠。", 
            "门生参军及舟子，感君忠义皆相从。", 
            "遗诗自爱青山色，思葬于坟岳坟侧。", 
            "可怜遭际视两公，凭藉无资心更恻。", 
            "沈公完节金陵城，归骨无地悲同盟。", 
            "钱公有墓在黄蘖，三忠海上垂其名。", 
            "我寻公墓南屏下，朱鸟招魂泪盈把。", 
            "长松风卷怒涛来，仿佛云旗与风马。"
        ], 
        "title": "南屏吊明兵部尚书张忠烈公墓同舍弟寿苏作", 
        "type": "古风", 
        "yun": null
    }, 
    {
        "author": "陈文述", 
        "era": "清", 
        "subtype": null, 
        "text": [
            "东寺花幢梵声起，马蹄逸矣平章死。", 
            "千秋遗恨泣韶颜，一片清泠桥下水。", 
            "段家九叶擅雄才，亲为梁王百战来。", 
            "已见红军归蜀道，俄闻玉女降秦台。", 
            "秦台明月夜当午，烛暗双花闻笑语。", 
            "苍山岚暖郁朝云，洱海波春蒸暮雨。", 
            "雨云暮暮复朝朝，翠被浓香梦不消。", 
            "甲帐健儿横铁笛，丁帘侍女按璚箫。", 
            "甲帐丁帘行乐地，鱼腹有人传锦字。", 
            "鸳鸯独宿亦无憀，屏帷春雨悲捐弃。", 
            "七星关外认归程，旧侣难忘故剑情。", 
            "孤坐肉屏听铁立，果然小别抵三生。", 
            "碧鸡金马无传箭，重来祇为新婚恋。", 
            "方幸蛾眉百岁齐，谁知雀胆中宵变。", 
            "愿共双飞返故林，夜深苦口说丁宁。", 
            "可怜儿女更番动，争奈英雄不肯听。", 
            "来朝闻变惊魂碎，黄泉虽誓身难代。", 
            "佛塔烟中哭鬼雄，蟂矶心事真无奈。", 
            "云片波潾吊影孤，雁门梦断泣呜呜。", 
            "从臣更惜杨渊海，灵草难寻押不芦。", 
            "西师重袭仍难制，呼救空劳走书币。", 
            "虎子难堪此日言，狙公应悔当年计。", 
            "已卜天心眷建康，眼看走死笑梁王。", 
            "菜坪华岫知何处，春草残墓吊夕阳。", 
            "玉案山平险难控，花暗银棱亦如梦。", 
            "南征望重颍川侯，不容故事依唐宋。", 
            "祇有僧奴志不移，复仇心事托题诗。", 
            "至今金齿江山外，尚有乌蛮说绣旗。"
        ], 
        "title": "阿𧞔曲和赵璞函娵隅集中作", 
        "type": "古风", 
        "yun": null
    }, 
    {
        "author": "陈文述", 
        "era": "清", 
        "subtype": null, 
        "text": [
            "城头声缓紞紞鼓，楼头响急潺湲雨。", 
            "秋镫照影读《离骚》，异闻如见周忠武。", 
            "忠武当年备虎贲，郧襄扼险守荆门。", 
            "同时功并曹文诏，列镇名齐孙应元。", 
            "尚书师溃全秦变，青犊西来夜传前。", 
            "孝宽坚守玉壁城，临淮屡搏中潬战。", 
            "初陷忻州继代州，一关宁武据山头。", 
            "烽烟远震阳方口，炮火频燔镇朔楼。", 
            "筒袖兜鍪集飞矢，关门百战将军死。", 
            "一有妇女尽英雄，赤熛怒郁屯云紫。", 
            "张许余威势莫当，贼锋也觉挫踉跄，重兵尚有三重险，诸将宁无半段枪。", 
            "但使凭城肯持久，都城定为勤王守。", 
            "三关破竹九门关，可怜绎络降书走。", 
            "万岁山前野火焚，十三陵树黯秋云。", 
            "几时石椁滕婴墓，留得青山卞壶坟。", 
            "百年宰木都成拱，遗民争说将军冢。", 
            "故垒荒凉箭镞埋，荒祠惨澹弓刀动。", 
            "墓前环水接灰河，积雨奔腾卷白波。", 
            "渐见谯山倾石碣，几同滦水啮前和。", 
            "中夜一峰移突兀，山灵解护将军骨。", 
            "冠军冢本象祁连，仆射山还摹突厥。", 
            "始知天意惜忠臣，始识风雷别有神。", 
            "重勒穹碑蟠赑屃，更开隧道立麒麟。", 
            "墓门有客曾亲见，传芭再拜牲醪荐。", 
            "大笔能传河岳心，高文合补英雄传。", 
            "重读谟觞第二碑，阴风吹雨满灵旗。", 
            "千秋石马桃花色，锦伞夫人别有祠。"
        ], 
        "title": "雨夜题彭甘亭周忠武公墓纪事诗后", 
        "type": "古风", 
        "yun": null
    }, 
    {
        "author": "陈文述", 
        "era": "清", 
        "subtype": "七言绝句", 
        "text": [
            "梧桐叶底见银河，露气当窗冷碧罗。", 
            "四壁虫声两行雁，不知何处得秋多。"
        ], 
        "title": "秋夜", 
        "type": "绝句", 
        "yun": "歌"
    }, 
    {
        "author": "陈文述", 
        "era": "清", 
        "subtype": "七言绝句", 
        "text": [
            "水窗低傍画栏开，枕簟萧疏玉漏催。", 
            "一夜雨声凉到梦，万荷叶上送秋来。"
        ], 
        "title": "夏日杂诗", 
        "type": "绝句", 
        "yun": "灰"
    }, 
    {
        "author": "陈文述", 
        "era": "清", 
        "subtype": "七言绝句", 
        "text": [
            "春泥何处葬朝云？香冢蘼芜吊夕曛。", 
            "画里分明林壑在，碧桃花下酹孤坟。"
        ], 
        "title": "题河东君月堤烟柳画卷（录一）", 
        "type": "绝句", 
        "yun": "文"
    }, 
    {
        "author": "陈文述", 
        "era": "清", 
        "subtype": "七言律诗", 
        "text": [
            "往事分明记蒋州，江山如画赋重游。", 
            "坐来士女青绫障，换到仙人紫绮裘。", 
            "春雨阑珊频对酒，夕阳凝望一登楼。", 
            "间情消尽归心动，不赋惊鸿赋野鸥。"
        ], 
        "title": "金陵杂感 其一", 
        "type": "律诗", 
        "yun": "尤"
    }, 
    {
        "author": "陈文述", 
        "era": "清", 
        "subtype": "七言律诗", 
        "text": [
            "过眼风花春梦婆，此情何止感东坡。", 
            "残山剩水吟难了，乳燕雏莺嫁已多。", 
            "有客骖鸾间著录，几家行马鸟鸣珂。", 
            "祇应贳醉长干里，东下江流送逝波。"
        ], 
        "title": "金陵杂感 其二", 
        "type": "律诗", 
        "yun": "歌"
    }, 
    {
        "author": "陈文述", 
        "era": "清", 
        "subtype": "七言律诗", 
        "text": [
            "尚书遗事久沧桑，此地犹传旧草堂。", 
            "暮雨楼台春寂寂，月明烟树夜苍苍。", 
            "绛云人去琴河浅，红豆花疏镜槛凉。", 
            "笑我经旬闭门坐，更无游女踏斜阳。"
        ], 
        "title": "半野堂", 
        "type": "律诗", 
        "yun": "阳"
    }, 
    {
        "author": "陈文驷", 
        "era": "清", 
        "subtype": "五言律诗", 
        "text": [
            "叱咤侯门热，孤吟夜漏残。", 
            "豪情就束缚，余味耐寒酸。", 
            "得失争鸡口，文章笑鼠肝。", 
            "此怀了无尽，付与酒杯宽。"
        ], 
        "title": "雨窗与个臣夜话", 
        "type": "律诗", 
        "yun": "寒"
    }, 
    {
        "author": "陈文驷", 
        "era": "清", 
        "subtype": "七言律诗", 
        "text": [
            "春老余寒入被池，阴阴城阙曙钟迟。", 
            "名心渐逼亲衰后，豪气难销酒熟时。", 
            "避客性如羞舞鹤，佣人味似已删诗。", 
            "此怀祇取奇书遣，遮莫飞花下故枝。"
        ], 
        "title": "雨中杂诗寄路访岩", 
        "type": "律诗", 
        "yun": "支"
    }, 
    {
        "author": "陈文炳", 
        "era": "清", 
        "subtype": "七言律诗", 
        "text": [
            "极目沧溟万里遥，飞云片片手中招。", 
            "晴岚日抱山围郭，水影声喧人渡桥。", 
            "吾道南来归学海，大江东去涌文潮。", 
            "何当跨鹤登仙路，遍绕蓬瀛听紫箫。"
        ], 
        "title": "龟山海望", 
        "type": "律诗", 
        "yun": "萧"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "山中住久，有栗留枝上，时时来伴。", 
            "洁日疏风天气好，坐向绿阴娇唤。", 
            "午后微凉，一帘幽梦，清迥无拘管。", 
            "起来闲步，泉花恰注茶椀。", 
            "雨花台上看云，丹黄青碧，万里奇光满。", 
            "非色非空无定相，未可作云霞观。", 
            "我把虚空，摄归丸墨，贮向山公腕。", 
            "冥然静坐，长天明月如盥。"
        ], 
        "title": "念奴娇 题山语雨花台看云小幅", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "黄山家者，见多少虚名，唯君称绝。", 
            "阅尽人间风景恶，苦忆山中唤铁。", 
            "诗癖能耽，词情独赏，啸匹因霄舌。", 
            "焙山煮海，安贫肯与同辙。", 
            "已办剥苎为衫，编椰成笠，衣履全然别。", 
            "道是烟花隋苑冷，萤火何曾真热。", 
            "富自当求，吾从吾好，谁巧谁云拙。", 
            "朱砂峰顶，接天万仞红雪。"
        ], 
        "title": "念奴娇 送孙无言归黄山，次曹学士王司勋韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "寻常歌舞，侈华筵是处，争夸金谷。", 
            "我向人间征盛事，除是咳珠唾玉。", 
            "才子词坛，佳人酒坐，香暖花光覆。", 
            "一觞一咏，不须弦管丝竹。", 
            "几折雁齿斜桥，画帘轻楫，游冶惊人目。", 
            "并入酒肠成好句，十指酒香拂拂。", 
            "彩笔纷飞，寒涛卷起，怒欲来崩屋。", 
            "笑余寸管，中书君老而秃。"
        ], 
        "title": "念奴娇 小春红桥园子宴集，同限一屋韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "菰蒲埋首，难重诉、长语音如哀筑。", 
            "穷鸟枯鱼，自懒慢、相成人谁题目。", 
            "蜀道行难，燕歌气尽，书又无儿读。", 
            "酒中狂笑，屠门大嚼无肉。", 
            "莫问歌吹扬州，自竹西人散，况篱边菊。", 
            "何事中郎，还未绝、取笛会稽东屋。", 
            "老大头颅，半生尽消受，无能粥粥。", 
            "余酣肠热，醉中乱品横竹。"
        ], 
        "title": "念奴娇 次曹顾庵学士韵，述怀奉答", 
        "type": "词", 
        "yun": "屋"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "苍凄林莽，度征鸿正是，高空秋肃。", 
            "瑟瑟水天芦荻岸，愁杀布帆双逐。", 
            "越海云沉，吴江枫冷，何处扁舟宿。", 
            "青山入眼，浮螺不似新沐。", 
            "廿载鹿独江皋，黄尘浊酒，霜雪纷山麓。", 
            "此日追陪群彦后，觉秽在前珠玉。", 
            "芒屩难归，貂裘尽敝，梦里梅花屋。", 
            "频搔短鬓，媻娑不堪簪菊。"
        ], 
        "title": "念奴娇 次顾庵韵，送朱近修还海昌、吴西崖往山阴。兼怀宋既庭先还吴门", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "词坛宿将，觉秦欧辛陆，今无难续。", 
            "壁垒当场争上驷，我拜祝苒三覆。", 
            "剑戟无声，杀人如草，手得中原鹿。", 
            "回看余子，与其书不能读。", 
            "笑我手拙髯枯，牢愁难写，倚马惭枚叔。", 
            "描画蓬蒿只办得，潦倒山癯半幅。", 
            "食力居贫，隐安遗躅，空有江湖屋。", 
            "先生不弃，许余同餐秋菊。"
        ], 
        "title": "念奴娇 次学士即席韵，兼呈宋荔裳观察、王西樵司勋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "钿车初下，见佩声才杳，香尘犹绿。", 
            "翡翠帘深稳护住，十二屏风曲曲。", 
            "金缕裙襦，水仙薰透，春暖香盈斛。", 
            "争筹打马，红窗听赛卢犊。", 
            "谁信霜冷篱门，蕉黄空似纸，有愁难录。", 
            "认是桃源迷去路，冷隔千溪寒玉。", 
            "想像云然，非烟能拟，秀夺三秋菊。", 
            "重来觅晤，臣当三薰三沐。"
        ], 
        "title": "念奴娇 次其年韵，戏柬西樵司勋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "年来怀抱，拼剪愁作片，织愁成幅。", 
            "如许乾坤供好事，难着半间茅屋。", 
            "酒暖歌深，只供憔悴，况此颠毛秃。", 
            "翻翻径起，槃间自舞瞿谷。", 
            "几日剪烛寒窗，恰别离又迫，离情盈掬。", 
            "醉里乌乌歌老骥，声咽唾壶如木。", 
            "湖海飘零，胡琴空碎，此意非君独。", 
            "片帆渐远，断江一片黄竹。"
        ], 
        "title": "念奴娇 送家季其年归阳羡，用顾庵柬西樵、其年长调先成韵", 
        "type": "词", 
        "yun": "屋"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "文坛飞将，向人间横视，谁堪牙纛。", 
            "江左孙郎陡顿使，一霎曹刘手缩。", 
            "壁垒霜严，旌旗电烨，欧柳还臣仆。", 
            "同人佥曰，斯言受者无恧。", 
            "年来好手能多，驱无言烟黛，恣摇毫牍。", 
            "倚市逢年何处辨，此道明珠鱼目。", 
            "掌握灵蛇，胸藏绣虎，两者君俱足。", 
            "先生大笑，疗贫都未堪鬻。"
        ], 
        "title": "念奴娇 读孙介夫文钞赋赠", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "凄然回首，旧扬州、曾见几家华屋。", 
            "二十馀年，刚付与、一片寒笳代驸。", 
            "屏迹隋墟，转蓬梁苑，空负琳琅玉。", 
            "坐而须老，此生过在谁孰。", 
            "嗟余久矣飘零，牢愁成句，不可人间读。", 
            "愧杀前贤称宅相，驽马秀骐齐亍。", 
            "泥水相逢，须眉非昔，还向穷途哭。", 
            "君来就我，浇寒且索醽醁。"
        ], 
        "title": "念奴娇 怀宗梅岑表弟兼柬鹤问", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "弹琴读易，便北山土窟，高眠真足。", 
            "身外无多要置顿，床上之书连屋。", 
            "十顷筼筜，挫廉颐志，好拟逃于竹。", 
            "蓬蒿满宅，未荒还有松菊。", 
            "最是此事难期，天公之判断，吾曹方酷。", 
            "何物书生而妄冀，如此容容多福。", 
            "二顷田无，三间屋老，羊也籓空触。", 
            "一头牛在，露车故堪常宿。"
        ], 
        "title": "念奴娇 讯孙豹人移居", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "萧寥僧舍，算两人佳趣，穷愁千斛。", 
            "立踬行僵无是处，鬼曰其穷未足。", 
            "二竖揶揄，膏肓可据，共煽穷愁独。", 
            "看教尪瘠，欹床而扪枯腹。", 
            "也只几首新词，描愁写怨，便折平生福。", 
            "谁者中黄真起痼，一匕不劳参茯。", 
            "鸡距能花，鱼肠自吼，起舞何须蹴。", 
            "咄来而鬼，乃以余为形梏。"
        ], 
        "title": "念奴娇 同范汝受旅病戏遣", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "鱼笺难寄，竟看朱成碧，视丹如绿。", 
            "烨烨明霞全化做，一片冷云成族。", 
            "枫叶无姿，蕉花不吐，黯淡阑干曲。", 
            "杜娘此日，罗虬应判千幅。", 
            "说甚记曲帘前，相思蛮豆，挼着如枯木。", 
            "况是楚云消息杳，光彩空劳翠烛。", 
            "无叶能传，有丝莫系，谎杀氤氲读。", 
            "卜欢骰子，满盆只只三六。"
        ], 
        "title": "念奴娇 期红儿不至，又柬司勋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "悲歌当泣，向酒徒市上，共君击筑。", 
            "酒椀淋漓成墨沈，幻出龙蛇千幅。", 
            "如此才峰，逼人亹亹，未是淮南独。", 
            "嗟余老矣，藉君同逐秦鹿。", 
            "正此酒境词情，好望衡对宇，啜僧寮粥。", 
            "无那布帆风又饱，晓向寒霜仆仆。", 
            "勾当来时，锦囊应满，先索新词读。", 
            "伤心最是，唱阳关不成曲。"
        ], 
        "title": "念奴娇 次季希韩留饮韵兼送其暂归", 
        "type": "词", 
        "yun": "屋"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "柳知偷眼，梅待吹唇，熨袖风痕皱。", 
            "碧纱窗里，薰云锦、恰恰早春时候。", 
            "十二红灯，刚捧出、步摇香溜。", 
            "争夸道、天上神仙，来作人间偶。", 
            "畅好月明如昼。", 
            "索存存款款，着意消受。", 
            "铜龙初漏。", 
            "卿当倦、红烛影沉知否。", 
            "文鸳并宿，得多少、玉偎花逗。", 
            "祝二乔、携手兰堂，紫毳雏双授。"
        ], 
        "title": "解语花 花烛词", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "漾澄湖净绿，吹乍皱、熨难平。", 
            "算如许春光，花朝花夕，花雨花晴。", 
            "年年不教孤负，几闲人、于此费经营。", 
            "逞尽莺花伎俩，奖成风月声名。", 
            "木兰艓子小于罂。", 
            "随处有居停。", 
            "但曲溪暂泊，招云可落，呼鸟能应。", 
            "红尘半生劳攘，回首来、醒梦总难凭。", 
            "便好乘风飞去，瑶天星斗晶晶。"
        ], 
        "title": "木兰花慢 泛舟夜归", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "嫦娥怯清影。", 
            "暂别蓬山下尘境。", 
            "来作春风管领。", 
            "尽玉艳香柔，柳慵花暝。", 
            "当筵自逞。", 
            "问阿谁儿女能并。", 
            "除非是，飞琼瑶阙，唱步虚幽冷。", 
            "夜永。", 
            "落花无定。", 
            "更纤月流云都凝。", 
            "画堂双烛相映。", 
            "有万颗真珠，飞光圆莹。", 
            "怎娇花情性。", 
            "早占了、歌场曲圣。", 
            "书生句，雪儿知否，笑未堪留赠。"
        ], 
        "title": "霓裳中序第一 为歌姬楚云作", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "琼花歇后，簇玉围珠，未敢夸无价。", 
            "八仙小派，尽放春过去，守他新夏。", 
            "销红成翠，直今日、花神才暇。", 
            "把碎琼、细划玲珑，点染月明凉夜。", 
            "曾传玉蕊当年，碧筒散冰丝，须粟芬射。", 
            "仙姬也向，人间戏、角扇云冠低亚。", 
            "玉峰赴约，叹自此、蕃厘难借。", 
            "待醉深、梦到仙家，立马藏花洞下。"
        ], 
        "title": "瑶花 看绣球作，次司勋韵", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "何来周昉，偷出深闺一罅。", 
            "除绣帖针床儿女事，都阁起、莫侵笔架。", 
            "月冷花慵春漏永，冷落煞、一枝低亚。", 
            "雏婢狡、香泉夜灌，特地闺中消暇。", 
            "兜荅。", 
            "月尖露重，寒侵罗袜。", 
            "便把酒酹花花不语，应叹息、有人佻达。", 
            "荡子不归还独守，是谁道、春宵无价。", 
            "画图上、人间多少伤心，作风流话。"
        ], 
        "title": "二郎神 为李云田题周少君宝镫坐月浣花图", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "此身无托。", 
            "笑乾坤窄小，可人难作。", 
            "二十年、奔走天涯，见山苦水凄，酒穷诗恶。", 
            "往事都非，休提起、绿窗弦索。", 
            "恰梦回霜晓，陡地伤心，旧日楼阁。", 
            "茅山已无妙药。", 
            "纵魂萦海渚，身系天角。", 
            "枉积下、恨迹情踪，待叠起相思，又难抛却。", 
            "百转回肠，镇日夜、全无安泊。", 
            "总我伊、文魔情孽，应同沦落。"
        ], 
        "title": "解连环 次顾同束怀旧原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "长途迫岁，正黄河飞雪，马都没腹。", 
            "裤缚黄皮雄舞槊，那顾从奴猬缩。", 
            "斫彘屠门，射雕塞上，生啖黄獐肉。", 
            "看君意气，真成勇过贲育。", 
            "况是历落盘龙，风流公瑾，海内标名目。", 
            "此去长安声价重，定压庾徐潘陆。", 
            "愧我牢骚，借人杯炙，送汝登华轴。", 
            "慈恩题罢，归鞭春昼须速。"
        ], 
        "title": "念奴娇  延令季苍苇席上送周子俶计偕京师", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月之十八，记诸公共饮，钱郎书屋。", 
            "祭酒能为解散髻，下语千人都伏。", 
            "东观名卿，南朝才子，争举觞相属。", 
            "莫愁更鼓，任他烧短红烛。", 
            "何意尊合杯阑，一双么凤，齐注横波目。", 
            "假使客中皆此夜，讵羡八州之督。", 
            "上客如风，佳人似雨，薄命余同鞠。", 
            "鞠兮惜汝，一生长被人蹴。"
        ], 
        "title": "念奴娇  广陵客夜却忆吴门同吴梅村先生暨叶讱庵盛珍示王维夏崔不雕李西渊范龙仙王升吉饮钱宫声宅时有新凰赖凰二校书在座", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吾生讵料，也曾经，亲听诸姨法曲。", 
            "非月非烟非雾雨，非肉非丝非竹。", 
            "不易描摹，最难忘记，耿耿萦心目。", 
            "依稀梁畔，暗尘飞堕千斛。", 
            "昨者我渡江来，正沙深月冷，浪花堆簇。", 
            "饥蜃馋蛟浑不怕，我有听歌奇福。", 
            "拍到残时，人将散处，乐往伤幽独。", 
            "重逢难必，岸巾且吸船玉。"
        ], 
        "title": "念奴娇  季沧苇宅夜看歌姬演剧即席成词并示张天任五丹九仪戴宏度季孚公希韩李三友朱石钟诸子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "登车一叹，叹羊裘已破，朔风如镞。", 
            "枉道那辞三百里，为与琅琊情熟。", 
            "却遇兴公，铿然屐响，也过东头屋。", 
            "三人相对，寒灯淡晕生绿。", 
            "少顷客去余留，王公呼我，大被从君宿。", 
            "睡说三冬歧路事，起坐何烦频蹴。", 
            "绵定奇温，居殊不易，握粟凭谁卜。", 
            "车中霜满，夜寒私语童仆。"
        ], 
        "title": "念奴娇  重过广陵同王西樵孙介夫夜话即宿西樵寓中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黑窑秋夜，记临风痛饮，黯然言别。", 
            "我去汴城君绣岭，一样前朝陵阙。", 
            "麦积山高，木皮岭滑，度陇何须怯。", 
            "汉家节使，天边铙吹不绝。", 
            "且自掷帽狂呼，绕床大叫，卢采输谁喝。", 
            "莫听渭桥呜咽水，残了秦时明月。", 
            "凿空张骞，缒兵邓艾，此事真人物。", 
            "骊山山下，料应红树如血。"
        ], 
        "title": "念奴娇  寄董玉虬侍御秦中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁家砧杵，趱中原秋夜，碧来如此。", 
            "何况今宵逢七夕，天上鹊桥成矣。", 
            "人说黄姑，贳钱营室，挨尽愁滋味。", 
            "可怜阿堵，神仙亦被驱使。", 
            "我笑此语荒唐，古今稗史，谁是谁非是。", 
            "翻怪频年瓜果闹，溷我妇人女子。", 
            "仆病未能，吾衰讵惫，晒腹为佳耳。", 
            "汝南城下，月明何限残垒。"
        ], 
        "title": "念奴娇  汝南七夕病中排闷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "推梨让枣，记弟兄幼小，讲堂嬉戏。", 
            "暇则读书兼击剑，不识世间程李。", 
            "扪虱雄谈，屠龙绝技，豁达饶奇计。", 
            "旁人啧啧，陈家郎差足矣。", 
            "讵料轗𨎹半生，蹉跎万事，不称男儿志。", 
            "从古多才人失路，荡子酒徒而已。", 
            "白发无根，青衫有鬼，兀坐愁城里。", 
            "还胜饮否，饮时盏与重洗。"
        ], 
        "title": "念奴娇  半雪弟四十词以赠之即次其自寿原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漳河南下，被浪花、打散邺宫遗事。", 
            "总是英雄儿女恨，酿就千年霸气。", 
            "冯淑妃来，慕容廆去，谁问他曹魏。", 
            "铜台绣瓦，至今换作残垒。", 
            "白头来到中原，吴钩醉舞，不耐涛声沸。", 
            "春雁成行都北往，只剩离鸿一对。", 
            "一滞吴关，夜冷那能睡。", 
            "阑干拍遍，凄然长念阿纬。"
        ], 
        "title": "念奴娇  邺城感怀寄纬云都下", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "中年以后，早伤于哀乐，顿成头白。", 
            "适过章华为剧饮，倏遇中原词伯。", 
            "剑气纵横，酒肠跳荡，老笔苍无敌。", 
            "霜寒月苦，为君细吐胸臆。", 
            "今夜玳毂斑斓，红弦郭索，挝鼓催行炙。", 
            "难得他乡欢笑极，况有吴儿似雪。", 
            "君欲归邪，住为佳耳，底事摇鞭急。", 
            "回听筵上，歌珠一串堪拾。"
        ], 
        "title": "念奴娇  宋景炎席上赠柘城李蓼墅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪飞千里，步睢阳市上，忽逢李白。", 
            "笑顾群公摩腹语，空洞容卿什伯。", 
            "嚼蕊吹花，马槊名理，豪荡真难敌。", 
            "轰豗拉杂，酒酣披沥衷臆。", 
            "听说湓浦鲛人，鞋山龙女，嗜古如牛炙。", 
            "曾挟奇文过灌口，浪打片帆堆雪。", 
            "豪夺何伤，书淫不悔，那畏波涛急。", 
            "掷书柂底，百灵任尔争拾。"
        ], 
        "title": "念奴娇  用前韵酬柘城李子金", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "升仙台上，说当年风景，萦青缭白。", 
            "旷望层湖窗扑水，雁子凫雏千百。", 
            "物换星移，海枯石烂，劫手棋逢敌。", 
            "至今废馆，野花丛草沾臆。", 
            "久矣仙不如顽，哀多于乐，且把鹅笙炙。", 
            "汉武秦皇今纵在，也饱炎风朔雪。", 
            "饮酒千场，读书万卷，此外非吾急。", 
            "醉人须恕，怀中帻堕难拾。"
        ], 
        "title": "念奴娇  用前韵酬鹿邑张子武", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丈人安坐，看三更帘外，明星初白。", 
            "壮不如人今已老，臣是江东亭伯。", 
            "万事都非，一年将尽，才命交相敌。", 
            "悲歌何益，且须美酒浇臆。", 
            "幸遇梁宋诸公，焚香梯几，曲室红炉炙。", 
            "千载邹枚今尚在，暂缓颠毛成雪。", 
            "衮衮祥鸾，栖栖穷鸟，来日翻飞急。", 
            "长镵短柄，空山橡栗能拾。"
        ], 
        "title": "念奴娇  用前韵酬柘城王叔平", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三间老屋，糁六花千里，篱门都白。", 
            "伏枕穷村铛折脚，谁是巨卿元伯。", 
            "忆昨诸公，惠而好我，酒把奇寒敌。", 
            "自君之去，离思万种填臆。", 
            "当日说剑谈天，吹箫刻烛，毂踝凭君炙。", 
            "几日分携人总老，况值打头风雪。", 
            "才退贫居，心灰老至，只有朋情急。", 
            "来春睢涣，汀兰期尔同拾。"
        ], 
        "title": "念奴娇  睢州田子益唐昕林孙啸史徐次微袁信庵褚宸宣吴子纯侯长六诸子邸中沽酒饮我别来数日荒村风雪有怀昨游用前韵寄之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "朝来急霰，似千层浴铁，一军都白。", 
            "何事严装偏早发，鞭指荒台阏伯。", 
            "万籁悲号，六花狂舞，归骑疑冲敌。", 
            "离杯当尽，人生有限肝臆。", 
            "感尔学富侯鲭，才同禁脔，偏嗜秦人炙。", 
            "也拟寒天牵老伴，消过残冬腊雪。", 
            "上冢庞公，移居杜老，别剧来须急。", 
            "车沙稳，好将家具收拾。"
        ], 
        "title": "念奴娇  梁紫有和予百字令词因用前韵酬之送其暂返锦池兼促即来梁苑", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "怜吾与汝，只年将五十，尚然栖逸。", 
            "槊上功名难办取，且自弄他文笔。", 
            "借面吊丧，送人作郡，岁岁饥驱出。", 
            "傍人大笑，嵇康身懒多虱。", 
            "回忆旧日酒徒，凋零略尽，愁杀松楸密。", 
            "恰似枝头花欲谢，祇剩十分之一。", 
            "归听莺声，好携芒屩，野服须遮膝。", 
            "九龙山下，仙粮何限芝术。"
        ], 
        "title": "念奴娇  送钱础日归锡山同云臣和曹顾庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "炎天看此，便阴阴也觉，满林飞雪。", 
            "何况今宵风正吼，绝塞胶弓都折。", 
            "冰裂龙堂，淩铺贝阙，万里关河结。", 
            "长空黯澹，乾坤景色真别。", 
            "安得尽敞琼楼，早催滕六，一夜看亲切。", 
            "玉戏定知应不远，料也无过来月。", 
            "水墨才皴，同云暗酿，人意先清绝。", 
            "只愁僵卧，怕他近恁时节。"
        ], 
        "title": "念奴娇  冬夜听梧轩题王右丞初冬欲雪图（填词社第三题）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔年作客，记美人剑士，逢场都有。", 
            "烛泪堆槃帘舞雪，薇帐轻红垂斗。", 
            "剧孟家边，莫愁村外，恰对铜街口。", 
            "为欢并日，底须寒食重九。", 
            "今日骑省飘零，兰成憔悴，孤负筝琶手。", 
            "拍遍阑干人事换，赢得一场搔首。", 
            "归去双溪，重寻三径，麋鹿真吾友。", 
            "愁来易醉，慎毋多与之酒。"
        ], 
        "title": "念奴娇  留别钱础日即用其见赠原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "斜风细雨，算心情一往，柔如春水。", 
            "梧月新词刚入手，脱帽忽然狂喜。", 
            "鹦鹉雕笼，蟂矶古庙，字字俱精绮。", 
            "高才妙作，定摩秦柳墙垒。", 
            "寄语尊甫先生，陈生别后，憔悴吾衰矣。", 
            "旧日酒徒零落尽，相隔云泥朝市。", 
            "僰爨孤城，夜郎远宦，归况今何似。", 
            "传柑家宴，道余问讯如此。"
        ], 
        "title": "念奴娇  春日读京少梧月新词寄题一阕并呈尊甫慎斋给谏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅精近日，嫁茶星、合并相呼也得。", 
            "拾取粉英煎雪乳，光映翠磁都白。", 
            "便趁春阴，亟修水递，消遣天如墨。", 
            "故山茗事，正应近恁时节。", 
            "常笑龙凤高名，旗枪伧父，不称琼瑶液。", 
            "只借陇头千百本，隐隐吹归横笛。", 
            "点染天香，芟除俗艳，小泛真珠色。", 
            "花情水味，融成一片无迹。"
        ], 
        "title": "念奴娇  和于皇梅花片茶词即次原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东君罢绣，剩猩绒一束，乱抛墙角。", 
            "迸出戎葵娱永昼，绕遍閒庭绰约。", 
            "蝶凝檀心，蜂黏紫靥，烂比朱霞駮。", 
            "翠帘如水，衬他榴火燃灼。", 
            "别有小小钱般，离离锦样，曾向川江濯。", 
            "谁道房栊春去久，依旧红芳似昨。", 
            "苦被阴浓，遮他红日，愁杀倾阳藿。", 
            "金乌早醒，海天鸡正咿喔。"
        ], 
        "title": "念奴娇  葵花", 
        "type": "词", 
        "yun": null
    }, 
    {
        "author": "陈仅", 
        "era": "清", 
        "subtype": "五言律诗", 
        "text": [
            "面面云峰好，荒衙置此间。", 
            "吏人随鸟集，宾友访僧还。", 
            "水气石边静，松声风外间。", 
            "卑栖吾自足，犹胜买青山。"
        ], 
        "title": "卑栖", 
        "type": "律诗", 
        "yun": "删"
    }, 
    {
        "author": "陈仅", 
        "era": "清", 
        "subtype": "七言律诗", 
        "text": [
            "莫讶清霜两鬓斑，苍生疴痒苦相关。", 
            "晨星谳牍昏搜雾，春雨开荒瘦斸山。", 
            "直道敢忘三代后，虚怀难满十年间。", 
            "多君尚记相从日，冰雪襟期洽往还。"
        ], 
        "title": "和菉园少尉送别韵", 
        "type": "律诗", 
        "yun": "删"
    }, 
    {
        "author": "陈云章", 
        "era": "清", 
        "subtype": "七言绝句", 
        "text": [
            "东床风雨病羲之，欲写《黄庭》力不支。", 
            "祝尔从今须健饭，龙宾十二待临池。"
        ], 
        "title": "闻童晋侯痁作诗已之", 
        "type": "绝句", 
        "yun": "支"
    }, 
    {
        "author": "陈书（桃源人）", 
        "era": "清", 
        "subtype": "五言律诗", 
        "text": [
            "地势青龙转，溪流黑水通。", 
            "街新为斗北，社旧是螺东。", 
            "俗少嚣陵习，人敦礼让风。", 
            "文明看渐启，士多气如虹。"
        ], 
        "title": "北斗街", 
        "type": "律诗", 
        "yun": "东"
    }, 
    {
        "author": "陈书（桃源人）", 
        "era": "清", 
        "subtype": "五言律诗", 
        "text": [
            "问俗竟如何，家家茅结庐。", 
            "有村皆种竹，无地不通车。", 
            "秉穗赓多稼，鸡豚乐比闾。", 
            "但令安作息，海宇即豳居。"
        ], 
        "title": "答友人柬问螺阳风土", 
        "type": "律诗", 
        "yun": "鱼"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "在山泉水本然清，此寺如何得此名。", 
            "总为源来澄不滓，非同流出浊旋生。", 
            "无沾俗垢无藏污，可沁诗脾可濯缨。", 
            "好凿一池供净杯，禅心皓月印空明。"
        ], 
        "title": "清水岩", 
        "type": "律诗", 
        "yun": "庚"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "定军山上定军寨，放眼望洋气壮豪。", 
            "潮汐去来沧海阔，帆樯迢递碧天高。", 
            "卦亭久见閒兵叠，鹿港多看集贾艘。", 
            "幸际太平登眺日，安澜全不涌波涛。"
        ], 
        "title": "定寨望洋", 
        "type": "律诗", 
        "yun": "豪"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "虎岫居然象虎成，岩间多竹惬幽情。", 
            "此君日与山君对，啸谷风从嶰谷生。", 
            "僧院时闻无俗韵，游人坐听有清声。", 
            "白沙形胜誇雄踞，况复千竿戛玉鸣。"
        ], 
        "title": "虎岩听竹", 
        "type": "律诗", 
        "yun": "庚"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "彰邑泉流纪弗胜，井名龙目至今称。", 
            "烹茶品较红毛美，淬剑观逾古月澄。", 
            "漫拟虬潜越奶钓，须知鲤化禹门登。", 
            "有灵不在深如许，玩赏那禁逸兴乘。"
        ], 
        "title": "龙井观泉", 
        "type": "律诗", 
        "yun": "蒸"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "碧山山上有琳宫，曙色初分指顾中。", 
            "绝顶天光将启白，向阳霞气未通红。", 
            "岩扉乍觉知开闭，林木方才辨郁葱。", 
            "一抹浮岚俄扫尽，伫看旭日照曈昽。"
        ], 
        "title": "碧山曙色", 
        "type": "律诗", 
        "yun": "东"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "此间泉水十分清，况复春光媚且明。", 
            "净室本为超欲地，韶华亦驻化人城。", 
            "非徒粲粲山如笑，并觉欣欣木向荣。", 
            "不待催花歌一曲，暄妍丽景上方盈。"
        ], 
        "title": "清水春光", 
        "type": "律诗", 
        "yun": "庚"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "珠潭埔社称奇特，一屿孤浮四面空。", 
            "但觉水环山以外，居然山在水之中。", 
            "色分丹碧东西异，象判阴阳日月同。", 
            "试诵媚川灵运句，低徊合璧兴无穷。"
        ], 
        "title": "珠潭浮屿", 
        "type": "律诗", 
        "yun": "东"
    }, 
    {
        "author": "陈书（桃源人）", 
        "era": "清", 
        "subtype": "七言律诗", 
        "text": [
            "湖海元龙气未除，乾坤宽大是吾庐。", 
            "身閒不必买山隐，心静何妨近世居。", 
            "案少奇珍惟笔砚，囊无长物只琴书。", 
            "螺青社里频开帐，潇洒襟怀定属余。"
        ], 
        "title": "螺青书屋", 
        "type": "律诗", 
        "yun": "鱼"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "客怀多。", 
            "尽酒浇不尽，无计与腾那。", 
            "草欲迷天，花全卸地，人间花草蹉跎。", 
            "已发付、春光九十，浑忘却、百日等闲过。", 
            "燕语分明，怨春残了，没法楼罗。", 
            "踏向愔愔园子，问花王消息，百五如何。", 
            "榴瓣能殷，瓜瓤故浅，午酣香影婆娑。", 
            "遍坐里、酒香花气，搴锦幄、花也颜酡。", 
            "空惹天香归去，冷熨衾窝。"
        ], 
        "title": "一萼红 四月十日，西樵司勋约过袁园看牡丹作", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "相逢携手觑，今何夕、仔细问卿卿。", 
            "是彩缯能真，画中形现，蘅芜在握，梦里逢迎。", 
            "重携手、移灯端翠钿，促膝亸香缨。", 
            "一尺柳丝，瘦来有几，两痕山影，淡了还曾。", 
            "别时浑似醉，愁中意、今宵此际才醒。", 
            "当日心烟对袅，目语双成。", 
            "谢天公判断，幽欢许结，花神拥护，痴想教灵。", 
            "多少相思证据，说与星星。"
        ], 
        "title": "风流子 幽情", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "几回新声度，娇眸转、依约如有微词。", 
            "愁煞司空常见，轻简芳姿。", 
            "谁携来绣幕，炉烟护者，贮将金屋，诗卷酬之。", 
            "只怕书生分薄，端又参差。"
        ], 
        "title": "风流子", 
        "type": "词", 
        "yun": "支"
    }, 
    {
        "author": "陈世祥", 
        "era": "清", 
        "subtype": null, 
        "text": [
            "欢场多少忆，难忘得、舞艳与歌香。", 
            "记云影细沉，脂檀微辨，风丝轻贴，绛白相将。", 
            "曾赊取、酒城天不晓，词阵字俱双。", 
            "末利露胎，凉过晚髻，夫容霞缬，水剪秋眶。", 
            "而今抛弃也，廿年里、尽教着意郎当。", 
            "那更个人无赖，逗起愁肠。", 
            "正金钗已溜，花无管束，锦栏欲褪，月有平章。", 
            "又是弥天恨绪，大费商量。"
        ], 
        "title": "风流子 席上", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "行路徒嗟，归与难赋，此去何之。", 
            "忆窗棂侧畔，梅花已雪，阑干左右，杨柳堪丝。", 
            "数幅烟霞，满床书卷，魂梦安排在几时。", 
            "还自笑，总闲抛好月，空负新诗。", 
            "如今唤醒相思。", 
            "切莫要灯前唱旧词。", 
            "尽冷雪一肩，宝刀尺尺，暖云千里，美酒卮卮。", 
            "竹杖携将，芒鞋踏遍，山水风流十万赀。", 
            "春游饱，再茅檐故国，坐老于斯。"
        ], 
        "title": "沁园春 客中将发", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "带露拈花，迎凉支镜，日影才升。", 
            "看争奇梳插，万千缗直，斩新裁剪，四五铢轻。", 
            "一朵杨枝，半天鹦鹉，旧向慈悲记许曾。", 
            "纱窗下，理青丝三尺，水月泓澄。", 
            "金针拈处盈盈。", 
            "频盥手金盆纤指擎。", 
            "愿石麟佛许，宜男入梦，并头莲证，再世同盟。", 
            "净室皈依，名香供养，三月持斋特记清。", 
            "郎痴绝，偏偎人憨谑，昨夜虔诚。"
        ], 
        "title": "沁园春 浣手绣观音", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "绣帖针慵，篆篝烟腻，春困瞢腾。", 
            "恰踏青姊妹，归来斗茗，学书邻女，央与调笙。", 
            "并影生怜，偷闲觅会，总把风流各自矜。", 
            "嬉游罢，更量鞋比髻，一样心情。", 
            "相携坐近红棂。", 
            "把乳字和伊叫一声。", 
            "笑梦中忙应，曾闻郎唤，帘前低说，生怕人听。", 
            "阿姊频催，小姑偏涩，吐向唇边已面赪。", 
            "重相问，莫他时欢会，叫出还生。"
        ], 
        "title": "沁园春 同女伴互道小名", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "较量寒消，排当花了，恰值清闲。", 
            "已携将小妹，绣翻异本，教他雏婢，香拣深斑。", 
            "重幕须褰，脱绵正可，莫任春光渐渐阑。", 
            "红毡列，早龙珠麟首，金粟同安。", 
            "哀牢细织兰干。", 
            "慢剪破秋江浪几湾。", 
            "任退红水碧，都嫌色腻。", 
            "轻容方目，且放纱单。", 
            "一抹双心，两当八撮，曾入诗人体贴间。", 
            "裁缝就，正佳人丽服，风日跻攀。"
        ], 
        "title": "沁园春 裁白纻作春衫", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "乍试春衫，问人宜称，侧转腰身。", 
            "怕油侵燕尾，承云样巧，钗盘鸦翅，半臂红湮。", 
            "羞际难回，嗔时别坐，轻拍频摩要倍温。", 
            "窥私浴，见肤光占烛，面觑无因。", 
            "内人破睡伤春。", 
            "向周昉图中写欠伸。", 
            "记被池寒入，妹匈牢拥，枕棱香逼，郎手时循。", 
            "下砌寻花，入帘避客，去处风流一样匀。", 
            "横陈夜，羡筑脂刻玉，方后尤珍。"
        ], 
        "title": "沁园春 美人背", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "袿领低分，襦襟松解，芗泽微微。", 
            "有阿婆怜重，麝檀幼啖，郎君情泥，辅体交靡。", 
            "文扣都弛，红纱不隔，贴向人怀选梦宜。", 
            "相思结，问贮来多少，中款无疑。", 
            "仙娥宝袜尤奇。", 
            "试束与欢身疾顿离。", 
            "况酥融脂凝，寒堪暖手，花嬉玉乐，席号香肌。", 
            "菽乳微扪，蕙心同捧，玉燕曾教梦里携。", 
            "莲花带，偶赤珠夜系，争讶朝晖。"
        ], 
        "title": "沁园春 美人胸", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "此日相逢，文选楼头，琼花榭边。", 
            "有累朝丽句，旧传邺架，一枝仙蕊，独种蓝田。", 
            "诗正而葩，玉温而栗，幻作髯之绝妙篇。", 
            "人还羡，读元龙湖海，百尺高搴。", 
            "风流绝处能传。", 
            "看写向乌丝字字妍。", 
            "见红牙度者，又名玉树，绿腰谱了，不让金荃。", 
            "多少才人，百千声调，屈指能争几个先。", 
            "云郎道，是儿家捧砚，染作云烟。"
        ], 
        "title": "沁园春 题其年《乌丝集》", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "句宛溪声，敬亭山色，近复佳么。", 
            "记秋深枫槲，芒鞋遍踏，春先梅柳，藤杖频过。", 
            "怀谢空存，玉笙重到，此日人间感慨多。", 
            "还堪笑，是君来邗上，一样蹉跎。", 
            "繁华久已消磨。", 
            "只些小红桥寄咏歌。", 
            "赖群公高唱，特开风景，妖姬小曲，为点烟波。", 
            "语笑方酣，离情又起，短鬓看来黑几何。", 
            "君行矣，向蒋生传语，早整归舸。"
        ], 
        "title": "沁园春 送沈方邺归宣城，兼示蒋大鸿", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "世间闲日月，甚处能长。", 
            "棋半局，海生霜。", 
            "醉山公、偏记酿王事业，小槽红滴，就卧何妨。", 
            "推枕闻炊，结茅量笏，屏当精庐花正忙。", 
            "仙格中人故超诣，风尘外物自清章。", 
            "却忆扬州烟景，客怀无那，安排向、春海茫茫。", 
            "歌串细，领巾香。", 
            "宜餐秀色，合付王昌。", 
            "看欲笑时，闲情体贴，正无人处，密意商量。", 
            "蓬壶非远，便双成瑶阙，酒粘花压，应也相当。"
        ], 
        "title": "春风袅娜 寿西樵司勋，同果庵、梅岑、方石、瑶田赋", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "小屏中，觉布被，微凉淅淅。", 
            "纸窗未启，早见晴光窥隙。", 
            "却原来、西风一夜吹空碧。", 
            "花草悦新秋，总净叶柔枝欢适。", 
            "切切吟虫，吟而清而不激。", 
            "有感慨之人，无语当阶立。", 
            "深惜。", 
            "盈阶秋意，染绛匀黄，供人鉴赏，博个少年相识。", 
            "谁知道，已把壮时虚掷。", 
            "如今老大，才和秋海棠，一般装饰。", 
            "只有霜深，那时枫叶，知他踪迹。", 
            "多少闲愁，除酒难消得。"
        ], 
        "title": "白苎 赠阶前老少年", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "晚潮急。", 
            "堆起凄凉万尺。", 
            "人何处，曾忆往年，谩把欢娱付轻掷。", 
            "如今空恨积。", 
            "无计回肠熨直。", 
            "单消受，零怨碎愁，只似蛛丝费空织。", 
            "休提旧消息。", 
            "已衾凉兰吹，径迷莲迹。", 
            "轻风凉月秋衫碧。", 
            "记柔调歌板，细拈牌叶，断魂都尽总值得。", 
            "也拼到今日。", 
            "悲忆。", 
            "顿成昔。", 
            "怎俏意如镌，芳踪难觅。", 
            "连天野草天无极。", 
            "料不许、丝断后还重缉。", 
            "除非来梦，梦儿里问他真实。"
        ], 
        "title": "兰陵王 忆旧", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "简点征衫，秋风里，老了几多行客。", 
            "江头鸿雁起，听一声哀怨，蓼花都白。", 
            "香冷衾丝，梦萦衫带，粘得柔肠窄窄。", 
            "愁魂无可寄，觅醉乡深处，暂寻家宅。", 
            "奈消恨无方，删情不尽，最难安拍。", 
            "前时明月色。", 
            "单一味、惨淡和萧瑟。", 
            "偏又向、枕函偷觑，屋角轻移，等闲间、伤人心魄。", 
            "别绪嗟匆迫，欢娱事、杳然如隔。", 
            "料伊处、情难劈。", 
            "更阑月转，陡地风惊帘额。", 
            "夜情怎生捉搦。"
        ], 
        "title": "大酺 寄友", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "试放眼，此地名山多少。", 
            "尽古今、酒徒词客，奇怀着意搜讨。", 
            "倚高楼、无言静对，伴孤云、看尽飞鸟。", 
            "落照金波，初暾翠雾，一弹指顷人间昏晓。", 
            "起高歌，四山响彻，叶下寒林悄。", 
            "休回首，青莲陈迹，余怀凄渺。", 
            "叹醉里、江山还大，醒来天地都小。", 
            "便乞向、青山埋骨，不足以、娱吾身老。", 
            "且与诸公，同倾酒盏，乐游毋负风光好。", 
            "下山路、冷云斜日，十里田间绕。", 
            "偶然事，使后来人，羡此鸿爪。"
        ], 
        "title": "多丽 冬日敬亭宴集止宿", 
        "type": "词", 
        "yun": null
    }, 
    {
        "author": "陈世祥", 
        "era": "清", 
        "subtype": null, 
        "text": [
            "洞里百花，洞外锦霞，采药真生计。", 
            "便千年，高卧翠微中，再相传桃源天地。", 
            "石方床蘧蘧睡足，松泉互引，不晓红尘世。", 
            "任道述黄农，教通栖导，真人大笑不已。", 
            "却俗缘未了复驱饥。", 
            "况嫁娶都完更为谁。", 
            "编草为裳，披发自覆，先生倦矣。", 
            "自初向尘中着脚，曾与青松誓。", 
            "困芒鞋也，怀猿忆鹤岂无泪。", 
            "千里外家山，烟云飘渺，容成去后无碑记。", 
            "六六奇峰，洞天三八，年来直西南视。", 
            "已担头卷轴足堪清，憩笑竹里高人，总好名、仡然箕踞何庸避。", 
            "从今翛脩径往，酌水餐松子。", 
            "遥听半岭，悠然振响，异哉啸兮处士。", 
            "霎时黄海涌波涛，但漫天、云蒸霞起。"
        ], 
        "title": "哨遍 用东坡春情体。次董文友韵，送孙无言归黄山", 
        "type": "词", 
        "yun": null
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "先生游物外，贱子困尘寰。", 
            "水声常激激，穿我枕函间。", 
            "梦中从之游，起来仍闭关。", 
            "旸谷閟太阳，居山不见山。", 
            "东南石鼓矗，一缺如留环。", 
            "下窥洞地底，窅缒穷天悭。", 
            "禹功蔑以售，皇然念神奸。", 
            "危坐鄙禅悦，辟易山僧顽。", 
            "不祈炭谷雨，坐弄白日閒。", 
            "行厨进杂沓，所阙惟妍鬟。", 
            "山鬼导客至，抽豪貌孱颜。", 
            "松岚下拂拂，落纸无由还。", 
            "我昔见二图，开幽惮前艰。", 
            "萝筱施葳蕤，野英垂朱殷。", 
            "常呼鹘巢守，肯使鱼钥鳏。", 
            "诗料付叶适，清便富难删。", 
            "我曾尽读之，何止窥豹斑。", 
            "美哉东野龙，停云思追攀。", 
            "人生少壮怀，倏忽头已颁。", 
            "谁能羡勤王，郑师犹在菅。"
        ], 
        "title": "韬庵招游听雨斋未果用昌黎炭谷湫祠堂韵寄题", 
        "type": "古风", 
        "yun": "删"
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "果能诗神交，幽访以梦到。", 
            "涉江净澄思，语俊失鲍照。", 
            "山楼赴吟集，苦涩臂难掉。", 
            "不嘲饭颗瘦，幸恕酒户小。", 
            "吾髯非绝伦，只可诧便了。", 
            "苍黄持斧柯，播弄对目巧。", 
            "合观五七字，忭舞欬且笑。", 
            "昔时酩酊游，接花下倒。", 
            "今来送家弟，紫荆迹如扫。", 
            "高轩或见过，倾耳鸡树噪。"
        ], 
        "title": "肖韩贻诗兼送叔伊之行又次韵纪梦诣幼点村居依韵奉答", 
        "type": "古风", 
        "yun": null
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "津亭东望生风波，隤阳西下无停梭。", 
            "几回思归归不得，日手短墨窗中磨。", 
            "偶逐闲游访水利，六井塞断亡东坡。", 
            "凉风八月兼夜至，一洗花港稀留荷。", 
            "句留为此直无益，顾恋岂复缘黎涡。", 
            "平生出门罕穷独，豪气画壁歌黄河。", 
            "此行有若随嫁媵，诗谶恰应乌投罗。", 
            "三楹楼下鼠窥殡，夜见漆色黄成驼。", 
            "严官之途始畏绝，缩足退食甘委蛇。", 
            "著书未半忽昏卧，仰见梁燕先辞窠。", 
            "起来绕屋唤佣仆，立意作达徵亡何。", 
            "苍苔泠泠秋雨下，不饮恐被少陵呵。"
        ], 
        "title": "晓起思家作书用东坡百步洪韵寄仲叔二弟", 
        "type": "古风", 
        "yun": "歌"
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "北雁不来秋雨稀，湖云衔日游人归。", 
            "轩窗卧愁诗又瘦，稻粱晚熟螯难肥。", 
            "去年花黄蝴蝶飞，登堂别君觞交挥。", 
            "诗书制序石林至，丰采映壁如云翚。", 
            "我今不乐辞庭闱，君复流连淹帝畿。", 
            "僧房独榻亦何有，垂稿忽怨缁沾衣。", 
            "春来补被还相依，西山日落烟霏霏。", 
            "骖鸾夜静呼灵妃，诗成且复忘朝饥。", 
            "人生何处更称意，看取沧桑日夜非。"
        ], 
        "title": "寄芸敏京师", 
        "type": "古风", 
        "yun": "微"
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "元祐诸公天人姿，庆历圣德天所毗。", 
            "既清海甸卷怀已，不殚厥锷焉施为。", 
            "乡党流风要人纪，文献晻昧烦探披。", 
            "泉虚石伫盖可负，况咏华黍赓参差。", 
            "青春登朝强仕归，猿鹤欢喜迎龙夔。", 
            "摩崖浯溪兴不衰，老于文学今其谁。", 
            "温良颜色入座有，时以句法相质疑。", 
            "龙章凤姿爱鳖跛，乱头粗服参旄氂。", 
            "东屯西瀼隔还往，岁四五至穷昏曦。", 
            "坐公听水之斋思，松篁琴筑弹流澌。", 
            "山举踏月夜半至，挟卷报道诗寻医。"
        ], 
        "title": "呈韬庵", 
        "type": "古风", 
        "yun": "支"
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "海棠能作檐下花，梅叶先占旧年绿。", 
            "吾庐春尚不欺人，到眼风光如转烛。", 
            "去年还家万事足，岂料今年脱床褥。", 
            "悠悠往事不堪思，鼎鼎征装宜结束。", 
            "习勤运甓吾岂敢，独立庭前驱雀浴。"
        ], 
        "title": "小除夕", 
        "type": "古风", 
        "yun": "沃"
    }, 
    {
        "author": "陈书（伯初）", 
        "era": "清", 
        "subtype": null, 
        "text": [
            "蜜蜂无花祇趁人，春融滟滟天光新。", 
            "庭阶燕坐听鸟语，何用身世愁无垠。", 
            "官厨生菜源源至，天意可转哀吾民。", 
            "尺泽何妨旬日匀，官身既老宁思莼。", 
            "但憙子妇能和亲，此岂分外天无嗔。"
        ], 
        "title": "本意", 
        "type": "古风", 
        "yun": "真"
    }, 
    {
        "author": "陈书（仲玉）", 
        "era": "清", 
        "subtype": null, 
        "text": [
            "峭寒孕寂。", 
            "每到花时，被春风先识。", 
            "凌波去也，早减了、冷月三分颜色。", 
            "罗帏对影，尽愁织、帘痕凄碧。", 
            "试问他、琼蕊开残，谁解隔年相忆。", 
            "香芽寸许才抽，渐出水亭亭，看已盈尺。", 
            "今宵梦里，应许我、细诉明明心迹。", 
            "冰魂未醒，怎萼绿、偷传消息。", 
            "便肯教、仙子重来，禁得几番沦谪。"
        ], 
        "title": "瑶华 水仙（见《词综续编》）", 
        "type": "词", 
        "yun": null
    }, 
    {
        "author": "陈书", 
        "era": "清", 
        "subtype": null, 
        "text": [
            "团扇复团扇，皎兮若满月。", 
            "明月有盈亏，赤日岂长烈。", 
            "鹑火倏西流，金风减炎热。", 
            "弃置莫怨嗟，暂作经年别。"
        ], 
        "title": "团扇咏", 
        "type": "古风", 
        "yun": null
    }, 
    {
        "author": "陈为", 
        "era": "清", 
        "subtype": "七言绝句", 
        "text": [
            "青年文艺冠群英，桂籍标题第一名。", 
            "简命特膺登仕版，清勤与慎竭丹诚。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其一", 
        "type": "绝句", 
        "yun": "庚"
    }, 
    {
        "author": "陈为", 
        "era": "清", 
        "subtype": "七言绝句", 
        "text": [
            "移风易俗重明伦，德泽如膏信似春。", 
            "转瞬行年知与化，甘棠垂荫咏深仁。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其二", 
        "type": "绝句", 
        "yun": "真"
    }, 
    {
        "author": "陈为", 
        "era": "清", 
        "subtype": "七言绝句", 
        "text": [
            "耆英胜会庆休祥，共祝三多介寿觞。", 
            "帝德天休同眷顾，年年歌咏九如章。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其三", 
        "type": "绝句", 
        "yun": "阳"
    }, 
    {
        "author": "陈为", 
        "era": "清", 
        "subtype": "七言绝句", 
        "text": [
            "轩然霞举欲投簪，爱子爱民一片心。", 
            "九老丰标堪济美，优游杖履抚昭琴。"
        ], 
        "title": "曹仁宪谨荣寿（此诗收于《百寿诗录》，陈墩厚藏本）七言截句 其四", 
        "type": "绝句", 
        "yun": "侵"
    }, 
    {
        "author": "陈丹赤", 
        "era": "清", 
        "subtype": "五言律诗", 
        "text": [
            "一叶临孤岸，微茫烟雨中。", 
            "涛声都带白，霜叶渐留红。", 
            "雁影拖残照，渔镫映彩虹。", 
            "阴晴浑未定，身世托飘蓬。"
        ], 
        "title": "晚泊乍雨", 
        "type": "律诗", 
        "yun": "东"
    }, 
    {
        "author": "陈中龙", 
        "era": "清", 
        "subtype": null, 
        "text": [
            "长啸下云根，振响云生舄。", 
            "一泓何澄莹，洼然贮山脉。", 
            "岂有灵蛇蟠，亦非蛟人宅。", 
            "脱手牟尼珠，累累浸寒碧。", 
            "空中幻泡影，俯仰思往迹。", 
            "无乃谪仙人，欬唾留精液。", 
            "为我濯尘缨，流连日将夕。"
        ], 
        "title": "珠泉", 
        "type": "古风", 
        "yun": "陌"
    }, 
    {
        "author": "陈广宁", 
        "era": "清", 
        "subtype": null, 
        "text": [
            "兰渚山深渺烟树，旧是越王种兰处。", 
            "孤亭耸峙寒云中，内史幽踪曾暂住。", 
            "忆昔永和修禊年，交游一一皆词仙。", 
            "孙李许支并杰出，青山亦乐多名贤。", 
            "修竹茂林殊自好，回头往事伤怀抱。", 
            "觞咏于今无一人，春风空发亭边草。", 
            "吁嗟乎，昔贤已去不可留，亭虚水曲徒悠悠。", 
            "胜举欲嗣二千载，眼前争得逢名流。", 
            "令人凭吊空增愁。"
        ], 
        "title": "兰亭", 
        "type": "古风", 
        "yun": null
    }, 
    {
        "author": "陈广宁", 
        "era": "清", 
        "subtype": null, 
        "text": [
            "两人合著画屏里，身似寒松心似水。", 
            "穿松涉水吟未已，落日平芜澹千里。", 
            "萧萧枫叶飘丹黄，林下人家打稻忙。", 
            "遥指炊烟风袅处，矮脚鸡肥白酒香。", 
            "猗嗟山村人兮乐莫乐，何不与子买庐落。"
        ], 
        "title": "深秋与徐渔庄登玉屏晚眺", 
        "type": "古风", 
        "yun": null
    }, 
    {
        "author": "陈广宁", 
        "era": "清", 
        "subtype": null, 
        "text": [
            "镂刻疑鬼神，玲珑成户牖。", 
            "深黑不见光，摇艇入岩窦。", 
            "净绿灵境开，碎碧晴光漏。", 
            "苔藓何凄寒，日夜错昏昼。", 
            "稍觉萝蔓深，渐见松竹茂。", 
            "深渊耸石崖，浅濑注奔溜。", 
            "转迓铲削工，得睹芙蓉秀。"
        ], 
        "title": "曹山 其一", 
        "type": "古风", 
        "yun": null
    }, 
    {
        "author": "陈广宁", 
        "era": "清", 
        "subtype": null, 
        "text": [
            "山循石窦入，曲折难摹写。", 
            "暗牖穿穴深，飞瀑缀帘下。", 
            "面面开画图，胜境尘世寡。", 
            "西曜射流光，峭壁忽丹赭。", 
            "岭松涧横截，山梁云倒泻。", 
            "差似入仙源，颇宜居隐者。", 
            "何年此读书，慨息发中野。"
        ], 
        "title": "曹山 其二", 
        "type": "古风", 
        "yun": "马"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁将醉墨，泼长笺、写作十分奇诡。", 
            "齃鼻魋肩形状寝，风刮鬓毛攒猬。", 
            "空驿啼杉，颓崖啸葛，目欲营天地。", 
            "三闾呵壁，荒唐情态如是。", 
            "休只破宅蹒跚，荒江狼犺，幽窅寻魑魅。", 
            "鼎鼎试看朝市上，何限揶揄之子。", 
            "卧者为尸，坐而成冢，择肉须来此。", 
            "笑渠笨伯，翻愁鬼以公戏。"
        ], 
        "title": "念奴娇  戏题终葵画（钟馗一名终葵）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灵均苗裔，羡十年学道，匡庐山下。", 
            "忽听帘泉豗冷瀑，豪气轶于生马。", 
            "亟跳三边，横穿九塞，开口谈王霸。", 
            "军中毬猎，醉从诸将游射。", 
            "提罢匕首入秦，不禁忍俊，缥缈思登华。", 
            "白帝祠边三尺雪，正值玉姜思嫁。", 
            "笑把岳莲，乱抛博箭，调弄如花者。", 
            "归而偕隐，白羊瑶岛同跨。"
        ], 
        "title": "念奴娇  读屈翁山诗有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "后湖长荡，见烟鬟雾鬓，红妆无数。", 
            "叶暗荷深三万顷，一片嫩凉成雨。", 
            "映水逾鲜，倚风欲笑，月又明南浦。", 
            "隔江试采，有人一样心苦。", 
            "曾在大士台前，文人舌本，幻出花如许。", 
            "一自污泥沦谪久，怅望瑶池悬圃。", 
            "汉苑飘香，吴宫堕粉，几遍閒箫鼓。", 
            "何时华顶，与君携手归去。"
        ], 
        "title": "念奴娇  夏日看荷花作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凄清庭院，乍金飙压下，一天黄雪。", 
            "恰值烂银盘又上，冷浸水晶宫阙。", 
            "阵阵天香，萧萧夜色，花影扶疏绝。", 
            "谁家墙外，洞箫不住呜咽。", 
            "记得玉兔金蟆，团圞百亩，碧落分枝叶。", 
            "自遇吴刚修桂斧，浪被人间攀折。", 
            "万里空明，一尊潋滟，肯负当头月。", 
            "姮娥莫笑，老颠狂兴如鹘。"
        ], 
        "title": "念奴娇  月夜看桂花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无枝乌鹊，记前年此日，翻飞京阙。", 
            "曾预群公萸酒宴，玉佩珠袍齐列。", 
            "白月千门，青天万帐，笳盖真轩豁。", 
            "彭城南郡，坐中多少人物。", 
            "今夜故国荒原，长江怒浪，悲啸鱼龙发。", 
            "生怕西风吹破帽，我有鬓丝新雪。", 
            "何处登高，无人送酒，俗煞重阳节。", 
            "纵然高望，战旗一片明灭。"
        ], 
        "title": "念奴娇  甲寅九日追感京洛旧游怅然成咏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笛声紧处，向霜空削下，一天秋气。", 
            "我买蜻蛉刚六尺，红树之中斜繫。", 
            "闻说当年，从来此处，剧号繁华市。", 
            "如今只有，古祠閒映流水。", 
            "历数汉苑唐陵，沧桑转瞬，大抵皆如此。", 
            "绣岭金墉都换了，何况弹丸黑子。", 
            "赛鼓前村，巫歌极浦，断础刲羊豕。", 
            "满陂红叶，老鸦衔上晴垒。"
        ], 
        "title": "念奴娇  临津怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天吴作剧，鼓洪涛澒洞，雷轰雪沸。", 
            "怒鬣淫漦掀宇宙，顷刻半湖纯晦。", 
            "白浪悬崖，黑云压橹，人命同于蚁。", 
            "太湖倒拔，喧豗那许龙睡。", 
            "我见天水奔腾，帆樯飞动，骑上霜篷背。", 
            "醉作擘窠书断岸，字迹淋漓怪伟。", 
            "乱石将崩，孤城欲没，老树森奇鬼。", 
            "一群野鸭，带啼触响丛苇。"
        ], 
        "title": "念奴娇  西氿舟行遇飓风同南耕赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "词推北宋，有周郎香弱，集名片玉。", 
            "未向大晟填乐府，此地先留芳躅。", 
            "隔浦莲娇，满庭芳丽，唱尽相思曲。", 
            "小亭姑射，当初何限花竹。", 
            "弹指六百馀年，词人重过此，閒愁枨触。", 
            "一自汴京时世换，绝调几人能续。", 
            "冷店骑驴，野航听雁，客睡何曾熟。", 
            "蒋山在望，可怜依旧凝绿。"
        ], 
        "title": "念奴娇  途经溧水是宋周美成作令地慨焉赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当年雪夜，记贪歌嗜酒，冲泥拖屐。", 
            "三十六簧寒不起，醉把红鹅笙炙。", 
            "脱帽颠狂，解衣盘礴，碎裂黄皮褶。", 
            "诗书何用，任他堆老墙壁。", 
            "今日冷淡生涯，忍寒呵冻，苦伴端溪石。", 
            "炽尽朱门红兽炭，翻惹蟾蜍泪滴。", 
            "铜雀台荒，中书君秃，况是磨人墨。", 
            "直须焚却，吾今老惰无匹。"
        ], 
        "title": "念奴娇  炙砚", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虎丘鹤涧，问狂奴綦迹，绿苔偏熟。", 
            "前月中秋停片舸，特地来听丝竹。", 
            "烂醉高歌，垫巾侧帽，饱看晶轮沐。", 
            "平生疏放，几曾甘受羁束。", 
            "今日帐后髯参，车中新妇，举止何羞缩。", 
            "咫尺青溪难寄兴，何况云山断续。", 
            "君过横塘，船窗凝望，定见寒崖绿。", 
            "为余传语，比来离恨千斛。"
        ], 
        "title": "念奴娇  送韩闻西之吴门", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "琼窝粉窖，尽六花一夜，天公儿戏。", 
            "炉火微红官烛冷，那不寸心如碎。", 
            "北渚田荒，西畴租少，枉说丰年瑞。", 
            "停杯大笑，伯符志业难遂。", 
            "遥忆故苑风光，钓徒词客，多少颠狂意。", 
            "好个双溪真画本，小阁于中位置。", 
            "万玉编蓑，千银缀网，渐理探梅事。", 
            "曲阿道上，定怜风雪归骑。"
        ], 
        "title": "念奴娇  将发金陵前一夕大雪挑灯不寐填此词拟归示蘧庵桢伯云臣竹逸诸先生暨大士表兄南耕表弟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "卖饧天气，恰春光娇到，九分时节。", 
            "城下小园围绿水，无数画廊周折。", 
            "蝶翅憨红，蜂须簸暖，满院繁英缬。", 
            "君如不醉，花时枉诩豪杰。", 
            "记否二十年前，襄王筵上，众里香曾窃。", 
            "金缕衫边桃叶泪，多少细怜轻阅。", 
            "柳絮帘栊，花枝年纪，事去和谁说。", 
            "凭阑一梦，帽檐糁遍晴雪。"
        ], 
        "title": "念奴娇  春日玉峰叶九来招饮半茧园时梅花正开酒间话旧有感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六千三万，算老颠此后，终当乐死。", 
            "十载诗名成底用，何限东西卫尉。", 
            "一语惊魂，杜陵曾说，主将奴才子。", 
            "问他奴价，而今果否如婢。", 
            "君已鬓点吴盐，怜余种种，亦复肩随矣。", 
            "浮世几场开口笑，盗蹠也是如是。", 
            "燕子年光，虫娘庭院，且住为佳耳。", 
            "杨花如梦，满城日暮飞起。"
        ], 
        "title": "念奴娇  范龙仙斋头喜遇娄东许九日赋赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "立谈数语，似项王帐后，楚歌齐起。", 
            "又似邻船商妇泣，一夜琵琶聒耳。", 
            "红粉辞乡，青袍失路，从古原如是。", 
            "子规频唤，明朝春又归矣。", 
            "拚取僧院听钟，歌楼持钵，老作吹篪婢。", 
            "万事灰颓吾不恨，只负柔奴车子。", 
            "满幅花笺，半床珊管，怕杀蓝田尉。", 
            "单衾空馆，鸭炉红瘦香死。"
        ], 
        "title": "念奴娇  祖园与玉峰徐孚若话旧回用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "霆轰电掣，算君才、真似怒涛千斛。", 
            "百感淋漓风骤起，劈裂满堂桦烛。", 
            "公醒而狂，人憎欲杀，抵鹊何须玉。", 
            "春衫老泪，鲛珠瓣瓣堪掬。", 
            "不记三十年前，灌夫使气，嚄唶惊邻屋。", 
            "弹指蓬莱今又浅，短发可能长绿。", 
            "诗酒前缘，莺花小劫，世事弹棋局。", 
            "关山笛破，欲吹吹不成曲。"
        ], 
        "title": "念奴娇  读孚若长歌即席奉赠仍用孚若原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "华堂鲸吸，看群公轰饮，投琼博簺。", 
            "髣髴昆阳军马沸，屋瓦一时都坏。", 
            "画鼓千挝，银罂百罚，促数筹如虿。", 
            "人间堪唾，纷纷会掷天外。", 
            "我已閤走穷宾，关通逋客，逸出糟邱界。", 
            "愁极逢欢偏易感，莫笑迩来胡惫。", 
            "遥忆杯前，此时月下，满座傀俄态。", 
            "朝来早过，一帘酒气还在。"
        ], 
        "title": "念奴娇  徐孚若招同诸子过饮余以怯酒先归赋此言谢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "最无聊赖，又西风吹到，隋皇宫阙。", 
            "明月桥边烟景换，依旧玉箫凄咽。", 
            "绿水全昏，黄花早瘦，往事凭谁说。", 
            "江山如画，恰逢愁卧时节。", 
            "安得桓石虔来，为驱疟鬼，放我眉梢绝。", 
            "更把杜陵奇险句，高咏子璋热血。", 
            "仆病何妨，人言可憎，笑汝揶揄物。", 
            "曼声狂啸，碧云片片都裂。"
        ], 
        "title": "念奴娇  丁巳中秋广陵寓中病疟不获为红桥平山之游怅然有作奉柬金观察长真先生并示豹人穆倩孝威定九蛟门叔定女受无言诸君", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "插天峭壁，被风吹月浪，洗来逾绿。", 
            "嵌壑苍崖鳞鬣动，万队熊蹲狮伏。", 
            "碧海青天，年年今夜，长见金波浴。", 
            "姮娥耐冷，一轮细碾圆玉。", 
            "况复地有名园，人逢上客，消尽愁千斛。", 
            "瘦石小桥苔径悄，掩映疏花秀竹。", 
            "更上山巅，龙川墓上，为我浇醽醁。", 
            "醉归夜静，满身零乱金粟。"
        ], 
        "title": "念奴娇  丁巳中秋玉峰徐季重叶九来招饮三友园同集为宋既庭刘震修潘次耕徐立斋顾恪如宋南金即席分赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "平生谩骂，笑纷纷眼底，汝曹何物。", 
            "醉后擘窠盘硬句。", 
            "涴遍倡楼粉壁。", 
            "柳絮萦鞭，花枝低帽，狂煞何曾歇。", 
            "侧身㩳翅，角鹰飒爽毛骨。", 
            "谁料同学少年，半封侯去，剩我渔舠只。", 
            "击碎唾壶颠欲死，往事明明如月。", 
            "君赋离鸾，仆歌老骥，一样关情切。", 
            "中秋近矣，人间万顷晴雪。"
        ], 
        "title": "念奴娇  题刘震修小像即次原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "南阳词客，惯多愁善感，最能吟写。", 
            "近为黄郎题恨句，凄咽如闻夜话。", 
            "说道江乡，每年寒食，细雨啼山鹧。", 
            "落红万斛，朝云坟在其下。", 
            "更被水墨轻描，丹青澹抹，倍把愁肠惹。", 
            "短短墓门花似血，点入倪迂小画。", 
            "蝴蝶成团，蘼芜满路，闹杀前村社。", 
            "倚楼人在，为他泪黦银帕。"
        ], 
        "title": "念奴娇  赋得朝云坟在落花中为黄天涛悼亡姬陆羽嬉作", 
        "type": "词", 
        "yun": null
    }, 
    {
        "author": "陈大鋐", 
        "era": "清", 
        "subtype": "七言律诗", 
        "text": [
            "张目人情动浩叹，近来颇放酒肠宽。", 
            "中年哀乐如安石，小事糊涂是吕端。", 
            "见说大堤因蚁溃，但愁故纸在蝇钻。", 
            "旁人尽诧天孙巧，岂识文章有绣鞶。"
        ], 
        "title": "感事", 
        "type": "律诗", 
        "yun": "寒"
    }, 
    {
        "author": "陈大章", 
        "era": "清", 
        "subtype": null, 
        "text": [
            "解帆及夕阳，系舟傍枯柳。", 
            "天低九派流，浪抱孤城走。", 
            "奇峰插斗南，雄势压江右。", 
            "云中五老人，见我时招手。", 
            "静夜冷鱼龙，古戍沉刁斗。", 
            "欹枕不成眠，且饮浔阳酒。"
        ], 
        "title": "九江夜泊", 
        "type": "古风", 
        "yun": "有"
    }, 
    {
        "author": "陈大章", 
        "era": "清", 
        "subtype": null, 
        "text": [
            "林转河阴长，遥峰粲可数。", 
            "迤逦得瓮山，嵚嵌若覆釜。", 
            "劫火土一抔，英灵耿万古。", 
            "元祖昔龙兴，戎马日旁午。", 
            "微公济世心，斯人尽豺虎。", 
            "荒祠香火微，断碣聚鼯鼠。", 
            "漠漠望秋云，含情空激楚。"
        ], 
        "title": "瓮山拜耶律文正公墓", 
        "type": "古风", 
        "yun": null
    }, 
    {
        "author": "陈大章", 
        "era": "清", 
        "subtype": null, 
        "text": [
            "武皇巡游不知疲，朝御豹房暮京西。", 
            "群狐跳梁嗥且舞，摇摇九鼎一发危。", 
            "宸濠衅踵寘鐇起，盘结肘腋成穷奇。", 
            "堂堂孙许孙中丞燧、许按察逵仗节死，东南倾刻翻潢池。", 
            "虔州中丞屹柱石，忠义愤发非人为。", 
            "同时幕府盛才杰，戮力共竖天王旗。", 
            "黄石矶前一再战，扫除凶焰无孑遗。", 
            "事不浃旬功再造，只手半壁扶坤维。", 
            "当时庙谋亦痴绝，露布已上重誓师。", 
            "天子自将佩将印，六军雷动江淮湄。", 
            "谤书何止盈一箧，当关虎豹皆狐狸。", 
            "深谋豁达格神鬼，苦心退托随髡缁。", 
            "开先寺前七佛碣，旁有大字镌崔嵬。", 
            "雅颂严正揭日月，蝌蚪错落拿蛟螭。", 
            "改元兆谶实天启，酬庸锡爵开祯期。", 
            "平原之书次山笔，千载以后非公谁？", 
            "昔从流传看拓本，顷来石壁瞻丰碑。", 
            "公之英烈传万古，求之翰墨盖已卑。", 
            "区区群儿肆口舌，剑首一吷终何施。", 
            "呜呼奇人奇功不世出，使我摩挲再拜兴嗟咨。"
        ], 
        "title": "王文成纪功碑", 
        "type": "古风", 
        "yun": null
    }, 
    {
        "author": "陈大章", 
        "era": "清", 
        "subtype": null, 
        "text": [
            "蜀江万里浮鸿蒙，洞庭势峡彭蠡雄。", 
            "小孤突起插天半，百川砥柱为之东。", 
            "磴道虚无动寒色，渔舟一叶傍绝壁。", 
            "蛟鼍正昼吼风霾，泱漭孤云天地白。", 
            "参差楼观丽朝霞，绣鞶珠箔颜如花。", 
            "阴岩咫尺蓄雷雨，怪树千岁盘龙蛇。", 
            "吴楚雄关此第一，折戟沉沙莽萧瑟。", 
            "凭阑决眦倚半酣，尽卷乾坤入诗笔。", 
            "隔江清霭有彭郎，银河带水遥相望。", 
            "舟师招手闻绝叫，急趁南风过马当。"
        ], 
        "title": "登小孤山", 
        "type": "古风", 
        "yun": null
    }, 
    {
        "author": "陈大钧", 
        "era": "清", 
        "subtype": null, 
        "text": [
            "眷怀锡麓，乘彼良辰。", 
            "景序暄和，条风聿新。", 
            "历磴纡缅，石浪粼粼。", 
            "少憩磐石，整顿衣巾。", 
            "翌然有楼，飞架嶙峋。", 
            "凭栏企脚，动魄骇神。", 
            "重湖铺前，叠嶂横陈。", 
            "挥斥八极，何已何人。", 
            "良朋共集，永日欣欣。", 
            "可恨西日，不及逡巡。", 
            "长啸下山，路黑邅迍。", 
            "回首斯楼，烟深雾氓。"
        ], 
        "title": "石浪庵山楼社集分体分韵得四言人字", 
        "type": "四言诗", 
        "yun": null
    }, 
    {
        "author": "陈大受", 
        "era": "清", 
        "subtype": "五言律诗", 
        "text": [
            "天地何年铸，风霆几拭尘。", 
            "惟虚方受物，善鉴始如神。", 
            "夜月悬双照，江花映早春。", 
            "谁言肝膈里，烛处让西秦。"
        ], 
        "title": "石镜", 
        "type": "律诗", 
        "yun": "真"
    }, 
    {
        "author": "陈大观", 
        "era": "清", 
        "subtype": "五言律诗", 
        "text": [
            "寺□苔生壁，高僧恰两三。", 
            "清风寒破衲，碧月冷香龛。", 
            "雪压梅枝瘦，霜严鹤梦酣。", 
            "钟声林外散，爽气入烟岚。"
        ], 
        "title": "寒寺", 
        "type": "律诗", 
        "yun": "覃"
    }, 
    {
        "author": "陈大观", 
        "era": "清", 
        "subtype": "五言律诗", 
        "text": [
            "古寺空山里，悠然响远钟。", 
            "寒云生绝壑，冷气锁孤松。", 
            "欲见僧踪杳，应惊鹤梦浓。", 
            "清音何处度，岭树隔重重。"
        ], 
        "title": "寒钟", 
        "type": "律诗", 
        "yun": "冬"
    }, 
    {
        "author": "陈大章", 
        "era": "清", 
        "subtype": "五言律诗", 
        "text": [
            "钩党何荼酷，危关迄战争。", 
            "有谁支一木，空自坏长城。", 
            "万古苌弘血，深山董相茔。", 
            "揽衣频下拜，无泪洒荒荆。"
        ], 
        "title": "熊襄悯公墓 其一", 
        "type": "律诗", 
        "yun": "庚"
    }, 
    {
        "author": "陈大章", 
        "era": "清", 
        "subtype": "五言律诗", 
        "text": [
            "罢阃归田后，囊头对狱辞。", 
            "孤忠传异代，野史记当时。", 
            "事与水云逝，名同日月垂。", 
            "夕阳孤照外，犹树大明碑。"
        ], 
        "title": "熊襄悯公墓 其二", 
        "type": "律诗", 
        "yun": "支"
    }, 
    {
        "author": "陈大章", 
        "era": "清", 
        "subtype": "七言律诗", 
        "text": [
            "春光叫彻栗留音，赠别何堪折柳吟。", 
            "空说高台收骏骨，只应敝帚享千金。", 
            "五更风雨穷交泪，驿路莺花故国心。", 
            "白雉冈头荒圃在，未妨述作老云林。"
        ], 
        "title": "送胡卜子南归", 
        "type": "律诗", 
        "yun": "侵"
    }, 
    {
        "author": "陈大章", 
        "era": "清", 
        "subtype": "七言律诗", 
        "text": [
            "珥笔频年在石渠，一囊官粟百无馀。", 
            "伯鸾本不因人热，中散从知与世疏。", 
            "尺蠖屈伸存我法，蜗牛负戴亦吾庐。", 
            "短檠取次新凉入，珍重穷愁且著书。"
        ], 
        "title": "次韵姜西溟秋日杂感", 
        "type": "律诗", 
        "yun": "鱼"
    }, 
    {
        "author": "陈大章", 
        "era": "清", 
        "subtype": "七言律诗", 
        "text": [
            "少日凌兢履畏途，抽身云水补桑榆。", 
            "负薪未便惭翁子，学句犹能傲达夫。", 
            "勋业尽抛青琐客，形容尚类列仙癯。", 
            "萧条四壁空无有，新挂庐山瀑布图。"
        ], 
        "title": "戊子生日书怀二首 其一", 
        "type": "律诗", 
        "yun": "虞"
    }, 
    {
        "author": "陈大章", 
        "era": "清", 
        "subtype": "七言律诗", 
        "text": [
            "观化久师齐物叟，忘机甘作灌园人。", 
            "熊鱼自古难兼味，木雁中间可置身。", 
            "野艇笼烟催放鹤，断槎欹石坐垂纶。", 
            "一编最爱《襄阳传》，聊为清时备隐沦。"
        ], 
        "title": "戊子生日书怀二首 其二", 
        "type": "律诗", 
        "yun": "真"
    }, 
    {
        "author": "陈广宁", 
        "era": "清", 
        "subtype": "七言律诗", 
        "text": [
            "石磴高攀到岫巅，空濛遥望夕阳天。", 
            "江边树色都含雾，湖上岚光欲化烟。", 
            "越国云山原不隔，宋家宫阙更谁怜。", 
            "思乡吊古空回首，独立苍茫万感牵。"
        ], 
        "title": "吴山眺望", 
        "type": "律诗", 
        "yun": "先"
    }, 
    {
        "author": "陈广宁", 
        "era": "清", 
        "subtype": "七言律诗", 
        "text": [
            "忽讶乾坤一气浮，双丸终古浸洪流。", 
            "此身直欲穷三岛，是外犹传有九州。", 
            "盘折好循仙掌露，微茫难认大洋舟。", 
            "诸山罗立如儿辈，我独携筇最上头。"
        ], 
        "title": "蓬莱山观海", 
        "type": "律诗", 
        "yun": "尤"
    }, 
    {
        "author": "陈书", 
        "era": "清", 
        "subtype": "五言绝句", 
        "text": [
            "叶出裁青玉，花舒染淡金。", 
            "不存脂粉态，自有向阳心。"
        ], 
        "title": "题自画秋葵赠邹太夫人", 
        "type": "绝句", 
        "yun": "侵"
    }, 
    {
        "author": "陈书", 
        "era": "清", 
        "subtype": "五言律诗", 
        "text": [
            "数尺来何所，风霜郁断枝。", 
            "虽非老丘壑，且喜傍书帷。", 
            "偃蹇逃斤斧，青葱耐岁时。", 
            "天公如有意，留雪伴寒姿。"
        ], 
        "title": "盆中小松", 
        "type": "律诗", 
        "yun": "支"
    }, 
    {
        "author": "陈书", 
        "era": "清", 
        "subtype": "七言律诗", 
        "text": [
            "伊人不见渺湘波，一夕寒窗梦涧阿。", 
            "琴语漫随流水去，仙情只觉在山多。", 
            "招来春讯生冰雪，抱得冬心谢绮罗。", 
            "独坐南楼研画学，赵家笔法较如何。"
        ], 
        "title": "题人画水仙", 
        "type": "律诗", 
        "yun": "歌"
    }, 
    {
        "author": "陈书（伯初）", 
        "era": "清", 
        "subtype": "七言绝句", 
        "text": [
            "明月扬州属狭邪，太牢犹省惜才华。", 
            "飞卿流落樊川贵，宫体居然为杏花。"
        ], 
        "title": "读温岐诗感事", 
        "type": "绝句", 
        "yun": "麻"
    }, 
    {
        "author": "陈书（伯初）", 
        "era": "清", 
        "subtype": "七言绝句", 
        "text": [
            "诗沾沧趣益逌然，画貌龙身与榻悬。", 
            "想叩岩扃了无分，蹉过百八暮钟天。"
        ], 
        "title": "听水居士贻诗画扇即次其绝句天字韵", 
        "type": "绝句", 
        "yun": "先"
    }, 
    {
        "author": "陈书（伯初）", 
        "era": "清", 
        "subtype": "五言律诗", 
        "text": [
            "晴日暂可惜，杪春行复阑。", 
            "童心如有托，老境足能安。", 
            "小室净洒扫，古诗知肺肝。", 
            "百年长役役，寸晷独磐磐。"
        ], 
        "title": "寸晷", 
        "type": "律诗", 
        "yun": "寒"
    }, 
    {
        "author": "陈书（伯初）", 
        "era": "清", 
        "subtype": "五言律诗", 
        "text": [
            "髡柳饶生意，沿淮似送行。", 
            "别怀思事遣，老境转身轻。", 
            "出处何心决，窊隆此念平。", 
            "维舟天色早，料理旧诗情。"
        ], 
        "title": "三月八日自正阳登舟晚宿乔家渡口", 
        "type": "律诗", 
        "yun": "庚"
    }, 
    {
        "author": "陈书（伯初）", 
        "era": "清", 
        "subtype": "五言律诗", 
        "text": [
            "沧海忘家在，青春断客过。", 
            "高华无燕垒，边僻有蜂窠。", 
            "势在风筝响，资衰石臼科。", 
            "饥来持不托，端未损吟哦。"
        ], 
        "title": "沧海", 
        "type": "律诗", 
        "yun": "歌"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "聚已无端别可疑，春镫对案费寻思。", 
            "赏诗径尔论千载，浪迹行将挟二弥。", 
            "邓尉相须情欲动，皖公未到竟先疲。", 
            "看云自是平生惯，病臂无眠奈此时。"
        ], 
        "title": "叔伊将归上海", 
        "type": "律诗", 
        "yun": "支"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "枣下虽垂非纂纂，花前屡舞更仙仙。", 
            "岂尝老我愁何逊，颇为旁人笑泰颠。", 
            "卧酒频移花近榻，忍寒还听坐专毡。", 
            "句成自取挑镫看，不似诚斋定不然。"
        ], 
        "title": "示暾谷", 
        "type": "律诗", 
        "yun": "先"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "凉飔穿帐夜真良，巷出居人语未央。", 
            "客思移镫转深窅，虫声在壁极微茫。", 
            "河星渐淡月知上，瓶水初冰花弄香。", 
            "开著西窗苏病息，不应遽唤墨甜乡。"
        ], 
        "title": "枕上", 
        "type": "律诗", 
        "yun": "阳"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "极望山梁振羽翰，巢林栖舍意难安。", 
            "三年城郭迷华表，再过园林冷食单。", 
            "出口暄寒愁问答，刺心慰藉甚嘲姗。", 
            "支离骨态新来倍，饶与旁人注目看。"
        ], 
        "title": "归计将成怯情转甚", 
        "type": "律诗", 
        "yun": "寒"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "吴楚相望老弟兄，家林仲子独孤行。", 
            "信知聚散期前定，止博艰虞练后生。", 
            "燕垒春寒忘近社，雁程霄迥恋残更。", 
            "已拌断绝吟哦事，本色还缘小病萌。"
        ], 
        "title": "病卧抒思", 
        "type": "律诗", 
        "yun": "庚"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "淮雨声声岁又阑，儿嬉造物太无端。", 
            "读书种断真堪惜，慰友词穷有至难。", 
            "他日水沈忆西阁，一时元鬓殉南冠。", 
            "怀王觉寤嗟何及，岂信兴亡属子兰。"
        ], 
        "title": "题淮雨集", 
        "type": "律诗", 
        "yun": "寒"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "贪凉初夜垂帘坐，新月辞人早上楼。", 
            "斜汉渐中秋指顾，空阶如扫露沈浮。", 
            "咫闻乍爱贞元士，癖好谁甄雅故流。", 
            "落与閒中商句法，定交京兆马笼头。"
        ], 
        "title": "与韬庵夜谈", 
        "type": "律诗", 
        "yun": "尤"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "不饮何因得酒悲，乡心于我直几微。", 
            "非缘儿女能相慰，正恐田园未算归。", 
            "老去论兵空气壮，闷来发难亦知稀。", 
            "脩蛇赴壑年年事，南斗而今止暂依。"
        ], 
        "title": "除夕用东坡常州夜宿韵 其一", 
        "type": "律诗", 
        "yun": "微"
    }, 
    {
        "author": "陈书（伯初）", 
        "era": "清", 
        "subtype": "七言律诗", 
        "text": [
            "零雨东山岂我徂，许多柳雪尚征涂。", 
            "祭诗此夜新为客，爆竹何妨辟画符。", 
            "写意频添古商陆，争新惟斗白髭须。", 
            "谁知酒渴思逃席，多谢殷勤为点酥。"
        ], 
        "title": "除夕用东坡常州夜宿韵 其二", 
        "type": "律诗", 
        "yun": "虞"
    }, 
    {
        "author": "陈云章", 
        "era": "清", 
        "subtype": "五言律诗", 
        "text": [
            "君有连城璧，磨砻伟器成。", 
            "襟怀观物达，肝胆照人明。", 
            "秘籍金楼子，良田玉带生。", 
            "简书猿鸟畏，风雨几经营。"
        ], 
        "title": "赠赵若琴", 
        "type": "律诗", 
        "yun": "庚"
    }, 
    {
        "author": "陈云章", 
        "era": "清", 
        "subtype": "七言律诗", 
        "text": [
            "孝廉船舶不惊波，闲爱衙斋长绿莎。", 
            "郭外军机铙吹曲，山中诗兴采茶歌。", 
            "泮林花发官何冷，亲舍云瞻路未多。", 
            "犹望王曾酬大志，文章有价重巍科。"
        ], 
        "title": "送王敬亭摄六安校官并监茶税", 
        "type": "律诗", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "元宵过了，喜华筵、重照银花火树。", 
            "南极老人星献瑞，恰接春灯三五。", 
            "族压温邢，才雄管乐，伯仲齐伊吕。", 
            "升平盛事，尧年老鹤能语。", 
            "今日鬓发萧萧，关山历历也，长安何处。", 
            "三见蓬莱清浅甚，一笑人间今古。", 
            "铁笛仙翁，锦袍学士，暂溷渔樵侣。", 
            "隔江长啸，月明何限更鼓。"
        ], 
        "title": "念奴娇  寿蘧庵先生七十（乙卯元夕后九日）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淋漓顿挫，借杜陵长句，幻成波磔。", 
            "兀奡苍凉盘瘦硬，郁若烟帆浪舶。", 
            "巉削虚无，雕镌形状，万壑苍皮坼。", 
            "李潮吾衍，古惟二子堪匹。", 
            "叹息世态媕婀，人情淟涊，奇字谁曾识。", 
            "只有敬亭山色好，镇日相看亦得。", 
            "归卧烟霞，閒逢梅沈，定问余踪迹。", 
            "豪情冶兴，为言都不如昔。"
        ], 
        "title": "念奴娇  送吴岂衍归宣城兼寄沈方邺梅耦长", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "兰滋梅粉，被宵来厌浥，嫣然新沐。", 
            "晓色幽幽凉逼砚，冷翠遥连苔竹。", 
            "更喜仙葩，才离水国，也把幽芬扑。", 
            "娇痕媚靥，一时雨后开足。", 
            "浪说天上琼花，月中桂子，多少閒荣辱。", 
            "只有疏枝和野卉，领彀一生閒福。", 
            "散发林端，支颐涧侧，日取南华录。", 
            "素瓷凝雪，小廊又报茶熟。"
        ], 
        "title": "念奴娇  小盎春兰盛开与水仙相掩映瓶梅暗香复尔清冽雨窗无事婆娑其间词以咏之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "湖帆浦笛，是吾家远阁，阑干间物。", 
            "下嵌老梅铺铁藓，点缀池塘峭壁。", 
            "八载难归，百端横集，往事成鸿雪。", 
            "长安辇上，知他若个豪杰。", 
            "喜汝径办归装，买扬州小妇，趁春潮发。", 
            "夜火羌村宵梦稳，笑问烛因谁灭。", 
            "我在街南，何时相对，诉盈颠华发。", 
            "更阑吟罢，明明此意如月。"
        ], 
        "title": "念奴娇  纬云弟八载京华昨始旋里尚憩西村未遑握手先寄此词用东坡赤壁词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嗟乎余仲，叹诗颠酒渴，化为异物。", 
            "记把一樽长忆弟，白昼吟声撼壁。", 
            "每到梅开，便啼鹃血，红了千林雪。", 
            "金台可怪，是他羁绊英杰。", 
            "今日罨画溪桥，天涯人到也，梅花重发。", 
            "只是题诗人去久，字迹也应磨灭。", 
            "故国茱萸，残年棣萼，恨事多于发。", 
            "水明楼上，窗楞界上纤月。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "空庭何有，笑幽花以外，都无长物。", 
            "一树绿毛么凤挂，零乱明窗粉壁。", 
            "斜倚阑干，微抛酒盏，笑玩林间雪。", 
            "春寒犹冱，冻禽惊起杰杰。", 
            "可惜花似当年，看花人渐老，悲歌空发。", 
            "料得前村花更好，和了水云明灭。", 
            "欲折繁英，倩他压帽，绝称萧萧发。", 
            "角声吹落，阶前堆满晴月。"
        ], 
        "title": "念奴娇  南耕堂前绿萼梅花下作仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春山劝我，只今朝、须尽此杯中物。", 
            "莫把閒愁千万斛，题湿酒家墙壁。", 
            "石畔泉流，林间风起，飐数枝香雪。", 
            "一樽酹取，千秋射虎人杰。", 
            "况值北雁初归，岩花随饮兴，共参差发。", 
            "何限向来哀乐事，一笑浮沤生灭。", 
            "日落帆轻，花欹帽重，暝翠侵毛发。", 
            "濒行恋恋，空山定好明月。"
        ], 
        "title": "念奴娇  春日同纬云南耕遍历南岳诸园林仍用赤壁词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉峰高宴，看簪裾满座，一时人物。", 
            "况值杯中山色好，吸取晴崖翠壁。", 
            "金马新知，铜龙旧识，只我头成雪。", 
            "乌丝题遍，群公漫许词杰。", 
            "坐有举举师师，褰帘才一笑，娇歌先发。", 
            "若使主人知此意，应遣兰堂烛灭。", 
            "住固为佳，居殊不易，种种余之发。", 
            "明朝归去，绿蓑长钓溪月。"
        ], 
        "title": "念奴娇  玉峰阚若韩盛珍示王成博邱近夫诸子公宴余辈于南芝堂席上同青际竹逸纬云纪事再叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苔垣藓径，见灵旗玉貌，娟然幽处。", 
            "传是木兰遗庙在，多少神弦赛鼓。", 
            "绣袷蛾眉，红妆猿臂，飒爽真轩举。", 
            "雌雄扑朔，世间何限儿女。", 
            "今日满目关山，极天士马，杀气连营苦。", 
            "安得月明飞锦伞，压倒萧娘吕姥。", 
            "娘子军空，女郎祠圮，俛仰悲今古。", 
            "空墙坏壁，画衣剥落如雨。"
        ], 
        "title": "念奴娇  由亳州至归德途经木兰故里有祠在焉感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小长干里，记岩花岭鸟，六朝僧窟。", 
            "一自秣陵凋敝后，难稳故山瓶拂。", 
            "蹙踏天龙，抨弹狮象，人境俱双夺。", 
            "衲衣手绽，曾经几载飞雪。", 
            "可惜梁孝园荒，侯嬴馆发，往迹多磨灭。", 
            "谁耐枯禅耽澹漠，隐隐眉间侠骨。", 
            "古寺城根，破篱湖面，饿伴残碑碣。", 
            "秋行至矣，茅堂相对疏豁。"
        ], 
        "title": "念奴娇  赠雪笠上人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "狂飙挟雨，恰冰车铁骑，一时砰击。", 
            "倒拔南湖高十丈，无数巨鱼人立。", 
            "饱啖哀梨，横驱阵马，徙倚清凉国。", 
            "临风一笑，猬毛须捲如磔。", 
            "记否烟雨楼头，旧游星散，多少南和北。", 
            "二十馀年吾竟老，赢得暮云堆碧。", 
            "只有周郎，仍然年少，同作天涯客。", 
            "无多酌我，为君起弄长笛。"
        ], 
        "title": "念奴娇  周弇山携具八关斋同亦人恭士诸君子万弟快饮风雨飒至炎熇尽解词以纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜凉水寺，有白头閒话，傍蜗牛屋。", 
            "说起黄巾初入洛，正值中原百六。", 
            "万马俱瘖，孤城欲没，杀气腾原陆。", 
            "鬼谋人社，啾啾市上歌哭。", 
            "语久呜咽难胜，向戍楼借取，四条弦续。", 
            "不见女墙纯铁色，恨血至今犹绿。", 
            "落日黄河，老鸦白项，啄尽贤豪肉。", 
            "休论往事，碧天今夜新沐。"
        ], 
        "title": "念奴娇  开元寺纳凉听客话闯贼破城旧事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "长江之上，看枝峰蔓壑，尽饶霸气。", 
            "狮子寄奴生长处，一片雄山莽水。", 
            "怪石崩云，乱岗淋雨，下有鼋鼍睡。", 
            "层层都挟，飞而食肉之势。", 
            "只有铁瓮城南，群山羸秀，画出吴天翠。", 
            "绝似小乔初嫁与，顾曲周郎佳婿。", 
            "竹院盘陀，松寮峭茜，最爱林皋寺。", 
            "徘徊难去，夕阳烟磬沈未。"
        ], 
        "title": "念奴娇  游京口竹林寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "麦仁店后，记斜阳分手，柔肠欲绝。", 
            "从此南飞馀一雁，肃肃长征不歇。", 
            "絮尽芦汀，拍残枫岸，风景增悲切。", 
            "昨过江上，赭圻一片成血。", 
            "今日贳酒兰陵，铜官列岫，向水窗明灭。", 
            "恶浪怒涛经过了，才见故园秋月。", 
            "短鬓聊萧，左车摇动，狗窦嘲余豁。", 
            "夜长独睡，布衾僵卧难热。"
        ], 
        "title": "念奴娇  毗陵道中有怀四五两弟即用四弟感旧原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枯荷败柳，恰书郎再过，画楼全圮。", 
            "十七年前蕉鹿梦，斜倚风廊重记。", 
            "白傅高人，竹林贤阮，诙笑饶名理。", 
            "飞觞觅句，琅玕刻尽空翠。", 
            "今日击筑筵空，绝缨会散，人去多年矣。", 
            "我作驴鸣黄叶下，沈痛忽焉尽致。", 
            "绣褓童乌，云蓝小妾，匿笑屏风地。", 
            "痴儿騃女，那能了乃公事。"
        ], 
        "title": "念奴娇  秋夜携姬人稚子借宿椒峰东园追忆与白生让木叔氏虞掌读书此閒已十七年矣今二子已亡而余重复经此不胜今昔之感词以怆旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "空江采石，记锦袍醉堕，昔年李白。", 
            "今日蛟桥传故态，千载重来此客。", 
            "拟探骊珠，海天此夜，休遣龙绡隔。", 
            "翻身直下，惊涛跳起成雪。", 
            "我作持履无方，君休一去、晓梦迷蝴蝶。", 
            "乾后蓬莱眢井似，可有人间花月。", 
            "㬉翠蒸衫，闹红压帽，狂杀何年歇。", 
            "玉京桃放，待余折则同折。"
        ], 
        "title": "念奴娇  顾梁汾雨泊蛟桥填词见寄得软绣迷香二语狂喜跳踉失脚堕水书来语我以故不觉捧腹词以调之亦用朱希真韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "石湖一幅，似春罗铺在，楞伽山下。", 
            "上有丛祠荧赛火，照遍盘门万瓦。", 
            "白马三郎，青溪小妹，绣幔摇春夜。", 
            "凭阑遥望，水云苍莽难画。", 
            "来往招飐花枝，蘸些微雨，倍觉添妖冶。", 
            "鬓缕柳丝都一样。", 
            "总受东风飘洒。", 
            "乱石陂陀，群峰峭茜，满径沾兰麝。", 
            "半湖纯黑，伍胥潮又来也，"
        ], 
        "title": "念奴娇  游楞伽山上方寺是日微雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万家水市，被垂杨、映得酒旗都绿。", 
            "细雨淋浪春欲暝，愁煞蒲帆六幅。", 
            "烟里停桡，花间命屐，小叩幽人屋。", 
            "素瓷凝雪，果然人淡如菊。", 
            "君自生长钱塘，移家喜看，罨画纹铺縠。", 
            "说在东风莺舌里，听惯乌丝一曲。", 
            "词客生平，男儿意气，何必曾相熟。", 
            "掀髯长啸，为君尽此醽醁。"
        ], 
        "title": "念奴娇  赠陈嘉玉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丝丝点点，听檐前、不住隔纱窗滴。", 
            "一片浓云遮远岫，那辨铜官离墨。", 
            "宝鼎香焦，画廊花瘦，阮又无心摘。", 
            "茶烟飏起，细煎花乳翻白。", 
            "几日梅子应黄，先将些雨，送个愁消息。", 
            "我在家乡愁欲死，何况异乡羁客。", 
            "箬帽停舟，衲衣持钵，买酒还无直。", 
            "知他何处，水边拖尽吟屐。"
        ], 
        "title": "念奴娇  雨窗怀松之南水", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翁家何在，在三高祠下，景尤奇绝。", 
            "一派渔庄连蟹舍，百里水云明灭。", 
            "最怕閒鸥，生憎野鸭，占了凉波阔。", 
            "钓竿斜漾，珊瑚树上轻拂。", 
            "昨夜冻合江天，糅绵舞絮，冷把龙宫掣。", 
            "恼杀渭滨垂白叟，误了蘋风柳月。", 
            "菰米家乡，清虚世界，万事何须说。", 
            "夜寒吹火，推篷起扫残雪。"
        ], 
        "title": "念奴娇  雪滩钓叟为松陵顾茂伦赋", 
        "type": "词", 
        "yun": null
    }, 
    {
        "author": "陈大成", 
        "era": "清", 
        "subtype": null, 
        "text": [
            "莲塘过雨花开遍，水亭长日涨清宴。", 
            "曾记有人同，脸霞相向红。", 
            "今宵重听雨，藕断莲心苦。", 
            "盼得花再开，那人来不来。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "陈大成", 
        "era": "清", 
        "subtype": null, 
        "text": [
            "一带青松，半湾绿水，此是谁家位置。", 
            "拊膺惆怅，低首沈吟，说甚平泉兴替。", 
            "想为燕去梁空，总到春来。", 
            "一年长闭。", 
            "剩虬梅几树，有时和雨，暗垂香泪。", 
            "问昔日金谷亭台，药栏花屿，只有青山曾记。", 
            "痛深绣虎，肠断西州，我比羊昙憔悴。", 
            "门对晴峦，杜鹃还似当年，怨红啼翠。", 
            "记未园诗句，吟向暮钟声里。"
        ], 
        "title": "过秦楼  访梅过读书台有感", 
        "type": "词", 
        "yun": null
    }, 
    {
        "author": "陈大文", 
        "era": "清", 
        "subtype": "七言律诗", 
        "text": [
            "巴江万古自流东，黯淡江头夜夜风。", 
            "筹饷曾输粮积阜，冲营犹吐气成虹。", 
            "邛须我友嗟从义，屡顾尔奴叹匪躬。", 
            "早晚洗兵银瓮出，忠魂凛凛太清中。"
        ], 
        "title": "常理斋挽诗 其一", 
        "type": "律诗", 
        "yun": "东"
    }, 
    {
        "author": "陈大文", 
        "era": "清", 
        "subtype": "七言律诗", 
        "text": [
            "一官遂志在疆场，华表归来鹤梦长。", 
            "雨洗碧燐星燄冷，风吹白骨土花香。", 
            "蜀山峰起皆遗恨，辽海波平是故乡。", 
            "忠孝完人青史重，衣冠有墓仰崇冈。"
        ], 
        "title": "常理斋挽诗 其二", 
        "type": "律诗", 
        "yun": "阳"
    }, 
    {
        "author": "陈士璠", 
        "era": "清", 
        "subtype": "七言绝句", 
        "text": [
            "顺流直下瑞阳城，荡桨横溪自在行。", 
            "杨柳如烟春似梦，落花时节近清明。"
        ], 
        "title": "蜀江", 
        "type": "绝句", 
        "yun": "庚"
    }, 
    {
        "author": "陈士廉", 
        "era": "清", 
        "subtype": null, 
        "text": [
            "浊世翩翩署雁衔，珠冠玉佩两当衫。", 
            "而今始识优旃乐，舞罢回渡奏阮咸。"
        ], 
        "title": "春日杂诗 其六", 
        "type": "古风", 
        "yun": "咸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "生平慕蔺，笑人间、竟有两相如者。", 
            "解唱春城寒食句，却是此韩翃也。", 
            "廿以年前，记曾与汝，烂醉皋桥下。", 
            "我髯君黑，路旁红粉轻骂。", 
            "今日髯已成丝，黔还似昔，重会荆南榭。", 
            "箧里云山诗卷在，只被雨淋风打。", 
            "擪笛旗亭，听钟禅院，总是凄凉话。", 
            "垂虹桥畔，飘零多少同社。"
        ], 
        "title": "念奴娇  送徐松之还松陵兼讯宏人九临闻玮电发诸子（松之亦名崧）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淮王城下，有扶疏丛桂，香分蟾窟。", 
            "携得团圞天上影，琢就镜奁中物。", 
            "立本清高，香闺对绾，红苣同心结。", 
            "紫金跳脱，让他光鉴毫发。", 
            "讵料凤去鸾孤，琼枝一树，忽被罡风裂。", 
            "柳絮帘栊无限好，堆作安仁鬓雪。", 
            "画箧閒搜，宵来失却，一串玲珑月。", 
            "半规破镜，算仍飞上瑶阙。"
        ], 
        "title": "念奴娇  淮阴阎再彭以破环词索和为缀此章", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旗亭旧事，记曾经见汝，宝钗楼侧。", 
            "琼树两行谁最少，第一屏间白晰。", 
            "翠滑鸾靴，红香桃绶，绝艺千金直。", 
            "襄王筵上，缠头众里争掷。", 
            "今日白发何戡，青衫司马，仍会秋娘宅。", 
            "能得几回浑脱舞，清浅蓬莱非昔。", 
            "红豆村庄，菊花天气，沦落无人识。", 
            "枨枨逻逤，不堪听汝重摘。"
        ], 
        "title": "念奴娇  客有善丝竹者以笺索词漫为赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "金风凛凛，将冷雁、糁下半天烦恼。", 
            "拚逐征南诸将帅，飞透黄榆白草。", 
            "万里边愁，一行兵气，辛苦凭谁道。", 
            "遏云裂石，数声横度林表。", 
            "我且缓把一樽，水明楼畔，侧听心如捣。", 
            "响带秋砧偏觉惨，更犯几般曲调。", 
            "南浦烟深，后湖阴重，月挂关门小。", 
            "不如北去，苏卿雪窖将老。"
        ], 
        "title": "念奴娇  闻雁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寻常隔岁，预商量、赏玩来年元夕。", 
            "燕未衔将泥便软，糁遍莲钩綦迹。", 
            "满院烧红，九衢漾碧，万斛幽辉湿。", 
            "东风几阵，暗吹此事成昔。", 
            "今夜潋滟深杯，玲珑低唱，难把愁兵敌。", 
            "误了玉梅花底约，只做凤城羁客。", 
            "归路三千，春宵十五，谁递他消息。", 
            "旧家何处，月华人面同白。"
        ], 
        "title": "念奴娇  长安元夕和家山农倡和原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "盘龙后代，擅虎头绝艺，风流淹雅。", 
            "一旦声名动人主，不数当年曹霸。", 
            "架上奇鹰，宫前稚蝶，一一遭烘写。", 
            "布衣亲见，凤楼一片鸳瓦。", 
            "可有褒鄂弓刀，金张袍绶，要上淩烟画。", 
            "月给俸钱愁不饱，只梦阖闾城下。", 
            "满眼京华，锦衣玉貌，总是悠悠者。", 
            "青荧灯火，飘零共作情话。"
        ], 
        "title": "念奴娇  赠吴门周履坦（时以丹青供奉内庭）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风帝苑，正停杯、争盼一轮圆月。", 
            "坐久凉蟾犹未吐，霭霭暮云偏结。", 
            "低亸冰绡，深藏桂殿，不放姮娥出。", 
            "也应愁见，有人千里华发。", 
            "今夜地轴频翻，坤舆陡撼，怕被馋蛟掣。", 
            "那有银墙和碧井，留待金波堆雪。", 
            "三市霆轰，九衢电骇，屋瓦昆阳裂。", 
            "问谁无恙，天边惟剩瑶阙。"
        ], 
        "title": "念奴娇  己未长安中秋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "荥阳京索，是当年、刘项旧争雄处。", 
            "虿紫蜗红缠碎碣，略辨几行秦楚。", 
            "泛水重关，敖仓剩垒，苍莽空今古。", 
            "西风夕照，老鸦啼上枯树。", 
            "君到试问当初，郑虔故宅，三绝犹存否。", 
            "赢得儿童和笑说，文采周郎独步。", 
            "故国情亲，新凉节物，送尔驱车去。", 
            "休轻百里，此间巩雒门户。"
        ], 
        "title": "念奴娇  送周求卓之任荥阳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧鲈锦稻，记君家、旧傍垂虹亭子。", 
            "疏影暗香姜白石，一旦起而为吏。", 
            "绶染红桃，符分铜虎，差足云豪耳。", 
            "欣然捧檄，当年毛义如是。", 
            "极望地入鲖阳，邑名南顿，树短才如荠。", 
            "去约官僚閒射猎，应认前朝战垒。", 
            "古驿熊啼，荒村虎叫，日落城墙紫。", 
            "虚声处士，此言专仗君洗。"
        ], 
        "title": "念奴娇  送钮书城之任项城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "长安六月，玉河桥柳下，凉冰争卖。", 
            "铜椀擎来高十丈，只是炎熇难耐。", 
            "忽见风前，水晶坠子，人意先潇洒。", 
            "飕飗满院，似闻何处清籁。", 
            "传道太华莲西，尧年古雪，结此玲珑块。", 
            "磨却千场閒岁月，冷看人间成败。", 
            "桂窟蟾精，松根虎珀，凛冽还堪赛。", 
            "更谁偷嵌，几丛藻荇横黛。"
        ], 
        "title": "念奴娇  咏陆云士万年冰扇坠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风作阵，飏晶笼百盏，玲珑低亚。", 
            "浅倚纱屏和笑指，此是前朝㧬画。", 
            "有蝶皆飞，无花不笑，翻觉丹青假。", 
            "何须周昉，搓酥滴粉描写。", 
            "闻说上国楼台，东京士女，最重元宵夜。", 
            "两载传柑浑寂寞，孤负月明鸳瓦。", 
            "讵意今年，尚书座上，人在春灯下。", 
            "升平遗事，廊边鹦鹉能话。"
        ], 
        "title": "念奴娇  棠村夫子席上咏米家灯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "姮娥天上，恰晚妆添罢，更临瑶阙。", 
            "四十七年才又见，闰了中秋佳节。", 
            "再泻金波，重悬晶饼，分外铺晴雪。", 
            "广寒宫殿，依然翠锁齐掣。", 
            "可惜耿耿孤光，萧萧夜景，纵好成虚设。", 
            "赢得冰轮圆两度，多照一番华发。", 
            "万里乡愁，五更寒信，幽恨凭谁说。", 
            "停杯南望，山中丛桂应发。"
        ], 
        "title": "念奴娇  庚申长安闰中秋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风才动，正蓂开五叶，花飞六出。", 
            "雪正晴时天倍好，越显帝城春色。", 
            "门挂桃符，钗摇綵胜，节又邻人日。", 
            "风光如此，拚他烂醉须直。", 
            "爱尔句辟蚕丛，诗惊鬼胆，馀子何当嚇。", 
            "四十功名年未晚，且溷朱门杯炙。", 
            "二陆才华，两程家学，底处无人识。", 
            "街灯渐闹，为君摒挡筝笛。"
        ], 
        "title": "念奴娇  赠程令彰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "璧人年少，记临风侧帽，姿尤清绝。", 
            "曾在沈香亭畔醉，偷谱清平三阕。", 
            "更取名花，图成粉本，惹杀狂蜂蝶。", 
            "盈盈著纸，误人几度攀折。", 
            "今日画可羞花，花偏入画，一样无分别。", 
            "可惜空山埋玉树，此恨只和花说。", 
            "纵有丹青，也应尘土，拌了娇红色。", 
            "花前一叹，胭脂乱扑成雪。"
        ], 
        "title": "念奴娇 题徐晋遗表弟所画牡丹图并以志悼（是正是花大放） 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "流苏袅袅，看姚黄魏紫、春风都揭。", 
            "恰值催妆新月上，天际一钩罗袜。", 
            "桂魄新弯，春酥才晕，浸得冰肌彻。", 
            "人间天上，相逢夫嫁时节。", 
            "莫待绣阁春深，秦楼月满，浪逐蜂和蝶。", 
            "总有幽辉窥宝镜，也料他人攀折。", 
            "芍药亭前，慈恩寺里，往事休重说。", 
            "十年一梦，可怜辜负花月。"
        ], 
        "title": "念奴娇 题徐晋遗表弟所画牡丹图并以志悼（是正是花大放） 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记少日、从君使健笔。", 
            "如风蛟螭盘攫。", 
            "更短衣破帽，横穿欲度绝漠。", 
            "蹴鞠弹筝豪士约。", 
            "抚掌轰轰笑乐。", 
            "似阿黑、一辈人，裂眦奋袖，神色甚恶。", 
            "讵料沦落关河，将冶习狂名，一朝除却。", 
            "笑古今青史，细碎浑如蜹脚。", 
            "让馀子、累累若若。", 
            "只佳句、清抵空山夜泉，剪灯读、睡难著。"
        ], 
        "title": "无愁可解  题桢伯诗词卷尾用黏影词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "买花归倚绣帘前。", 
            "问侍儿、剩否金钱。", 
            "邀隔垣、女伴消閒昼，还趁取、苔石幽鲜。", 
            "轻轻簸、青蚨不定，怕撩人鬓蝉。", 
            "竞负闺中刘毅，喝雉喧阗。", 
            "琅然。", 
            "滚归墙罅，与柳绵、一样匀圆。", 
            "恼他邻女娇小，赢处惯倚轻儇。", 
            "唤重来、频呼不应，走弄墙畔秋千。", 
            "无聊甚、閒掷五铢，暗卜归船。"
        ], 
        "title": "彩云归  簸钱", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古黄河，噌吰鞺鞳。", 
            "千片苇花飒飒。", 
            "何事冲炎，爱把软红尘踏。", 
            "舞衫歌扇总生疏，马客饼伧空拉杂。", 
            "弹罢哀筝，倾来浊酒，自相酬答。", 
            "何门珠履堪趿。", 
            "且燕秦齐赵，骑牛荷锸。", 
            "自笑平生，不惯纵横捭阖。", 
            "闷来车转腹中轮，狂时剑动亲身匣。", 
            "莫管今宵，茅店荒凉，鸡声呜邑。"
        ], 
        "title": "春夏两相期  王家营客店排闷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有罗罗、水烟千顷。", 
            "夜来初浣篱径。", 
            "紫艳红芳，屋角墙头相映。", 
            "草香小巷入都迷，竹暗层扉敲谁应。", 
            "浅漾风帘，爱他草阁，居然舴艋。", 
            "幽栖不似尘境。", 
            "只閒驱菊蠹，小除松瘿。", 
            "湿翠难名，到此万缘真冷。", 
            "牙签乱插道书香，板桥对掩僧庐靓。", 
            "惆怅曾分，半榻莺声，一杯花影。"
        ], 
        "title": "春夏两相期  初夏同友人东郊外访吴绳圃园居", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "早霞昨敛，行散郭外，尽历溪馆。", 
            "塘窅蒲短。", 
            "细沿磬响，来褰戒坛幔。", 
            "境幽竹满。", 
            "閒竖拂子，小叩慧远。", 
            "妙谛微婉。", 
            "更沾茗粥，尘巾忽焉岸。", 
            "坐久渐忘却，花影移楞还几线。", 
            "更爱晴阶，砌成明镜面。", 
            "叹急景浮生，虚负漏箭。", 
            "闷怀谁见。", 
            "似残菊无聊，倚檐零乱。", 
            "再来期、甚时才展。"
        ], 
        "title": "绕佛阁  初冬同友人小憩中隐禅院用片玉词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乱峰堆髻，夕景木末，残雪崖际。", 
            "一派空翠。", 
            "瓢堂语悄，山窗落松子。", 
            "小楼欲坠。", 
            "斜嵌岩壑，蹲若奇鬼。", 
            "暝色晴霁。", 
            "鬓丝禅板，浑忘在尘世。", 
            "开士暮归晚，钵向石桥深涧洗。", 
            "坐客松寮，钟鸣黄叶寺。", 
            "喜今夜关河，一碧千里。", 
            "感伤身世。", 
            "看六代青山，月华如水。", 
            "是千秋、倚阑人泪。"
        ], 
        "title": "绕佛阁  寒夜登惠山草庵贯华阁", 
        "type": "词", 
        "yun": null
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "生来素质岁峥嵘，养就凌霄羽翮成。", 
            "仙骨閒凭高士相，风神懒共俗人行。", 
            "飞回洛浦孤踪冷，舞罢青田瘦影横。", 
            "早晚蓬壶应可到，心期未许白鸥盟。"
        ], 
        "title": "咏鹤 其一", 
        "type": "律诗", 
        "yun": "庚"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "九皋云净紫烟生，磊落低昂各有情。", 
            "忽讶泬寥天万里，乍听清唳月三更。", 
            "依依同警商秋露，寂寂还传羽客笙。", 
            "此日声闻应更远，漫怜吴市一时倾。"
        ], 
        "title": "咏鹤 其二", 
        "type": "律诗", 
        "yun": "庚"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "一种清癯野性全，寒汀寂立迥翩翩。", 
            "松风吹过惊秋冷，涧水听残顾影怜。", 
            "懒甚不寻沧海梦，病馀閒对白云眠。", 
            "谁教骨格长如此，却笑人间浪学仙。"
        ], 
        "title": "咏鹤 其三", 
        "type": "律诗", 
        "yun": "先"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "翛然饮食自昂藏，不待乘轩兴更长。", 
            "雅态肯同鸡鹜侣，高情谁共水云乡。", 
            "昆崙珠树闲来往，瑶圃芝田足稻粱。", 
            "独有主人恩尚在，天居崇绝最难忘。"
        ], 
        "title": "咏鹤 其四", 
        "type": "律诗", 
        "yun": "阳"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "不向三山更买山，一声便欲过烟鬟。", 
            "托身合在青霄稳，放志无如碧海闲。", 
            "阅万古情空世累，寻千年迹到人寰。", 
            "应怜无复林和靖，谁与西湖订往还。"
        ], 
        "title": "咏鹤 其五", 
        "type": "律诗", 
        "yun": "删"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "遮莫逍遥息世机，松林梅坞自依依。", 
            "閒看旧侣摩霄去，独爱清池对影飞。", 
            "心到静时残月晓，梦初回处一僧归。", 
            "十年城郭虽如旧，未许逢人问是非。"
        ], 
        "title": "咏鹤 其六", 
        "type": "律诗", 
        "yun": "微"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "疏风吹下夜森沈，彷佛箫音起碧岑。", 
            "阆苑有书犹未附，网罗何处漫相侵。", 
            "天教松月同昏晓，地许沧江共古今。", 
            "更有仙踪不到处，一群清影自追寻。"
        ], 
        "title": "咏鹤 其七", 
        "type": "律诗", 
        "yun": "侵"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "世事桑沧一局棋，飘然相顾亦堪悲。", 
            "翱翔才信乾坤阔，来去何嫌岁月迟。", 
            "鸥鹭有情同浩荡，凤鸾无意偶追随。", 
            "数声纵许人间听，流水行云两不知。"
        ], 
        "title": "咏鹤 其八", 
        "type": "律诗", 
        "yun": "支"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "两度重阳忆壮游，况逢佳节更登楼。", 
            "临风有客开襟挹，入座何人借箸筹。", 
            "平远江山天淡荡，高寒云物影沈浮。", 
            "凭栏几遍难成句，崔灏题诗在上头。"
        ], 
        "title": "重九登楼 其一", 
        "type": "律诗", 
        "yun": "尤"
    }, 
    {
        "author": "陈士荣", 
        "era": "清", 
        "subtype": "七言律诗", 
        "text": [
            "宦情羁思两难堪，且喜追陪竟日谈。", 
            "物外箫疏容我览，望中区画几人谙。", 
            "雁归中泽声犹急，蝶绕东篱舞正酣。", 
            "敢谓独醒拚一醉，笙歌宴罢漏敲三。"
        ], 
        "title": "重九登楼 其二", 
        "type": "律诗", 
        "yun": "覃"
    }, 
    {
        "author": "陈士规", 
        "era": "清", 
        "subtype": null, 
        "text": [
            "幽栖耽静僻，息影隐疏林。", 
            "寒塘隔野寺，镫远烟际沉。", 
            "露白秋草间，百虫感何深。", 
            "潸然数行下，徒怀壮士心。", 
            "烦忧结不散，流响寄鸣琴。", 
            "天高银汉迥，落月欲横参。"
        ], 
        "title": "夜坐亭边", 
        "type": "古风", 
        "yun": "侵"
    }, 
    {
        "author": "陈士杜", 
        "era": "清", 
        "subtype": "五言律诗", 
        "text": [
            "日暮临高堞，江城返照中。", 
            "暝烟生远岫，秋水送孤篷。", 
            "岸迥芦花白，林疏柿叶红。", 
            "晚山钟磬发，惆怅下西风。"
        ], 
        "title": "城西晚眺", 
        "type": "律诗", 
        "yun": "东"
    }, 
    {
        "author": "陈及祖", 
        "era": "清", 
        "subtype": null, 
        "text": [
            "祁山高峨峨，群蛮如聚族。", 
            "万叠杳霭间，高低骋游目。", 
            "九疑相与青，碧云迷其麓。", 
            "秀色撑晴空，翠黛皴满幅。", 
            "想见丹崖翁，此中卜幽筑。", 
            "何时挂冠去，与子同空谷。"
        ], 
        "title": "忆祁山", 
        "type": "古风", 
        "yun": "屋"
    }, 
    {
        "author": "陈于陛", 
        "era": "清", 
        "subtype": "七言律诗", 
        "text": [
            "丹岩玉洞倚云平，十二雕栏瞰五城。", 
            "阁道西来通阆苑，渭川东去入蓬瀛。", 
            "钓璜人远螭谁获，祠宝台湮雉自鸣。", 
            "王业伯图成底事，翛然从此学长生。"
        ], 
        "title": "金台观", 
        "type": "律诗", 
        "yun": "庚"
    }, 
    {
        "author": "陈于廷", 
        "era": "清", 
        "subtype": "七言律诗", 
        "text": [
            "飞檐矗汉势崒嵂，徙倚危栏望不穷。", 
            "云度山腰来远翠，霞随日脚绘奇红。", 
            "风尘回出清虚上，天籁时闻碧落中。", 
            "心境尽融空色界，恍疑身世见鸿濛。"
        ], 
        "title": "游主山", 
        "type": "律诗", 
        "yun": "东"
    }, 
    {
        "author": "陈于王", 
        "era": "清", 
        "subtype": null, 
        "text": [
            "夜宿疑积雨，晓知松风鸣。", 
            "日出雾霭消，紫气群峰生。", 
            "十月山叶绿，境僻草木荣。", 
            "策杖穿萝径，宛转随昏明。", 
            "路滑悬溜溜，桥欹崩石横。", 
            "苍茫众岫接，络绎飞泉迎。", 
            "矫矫霜髯叟，负锸岩边行。", 
            "息肩趺盘石，细说农皇经。", 
            "谓我有夙缘，相顾若有情。", 
            "令我坐其侧，翠筐厓上倾。", 
            "双术赤白色，二苓龟蛇形。", 
            "柏叶含贞性，蔘花至阳精。", 
            "服食屏嗜欲，堪与元化并。", 
            "金丹饵轩辕，误人始容成。", 
            "言讫超然去，白云空冥冥。"
        ], 
        "title": "游文殊院历天都峰逢采药者", 
        "type": "古风", 
        "yun": null
    }, 
    {
        "author": "陈于凤", 
        "era": "清", 
        "subtype": "七言律诗", 
        "text": [
            "十年坐卧此山楼，明月清风任去留。", 
            "黄卷能消终日闷，青灯易感古人愁。", 
            "三秋促织催山鸟，几度停梭问斗牛。", 
            "知是读书人去后，柴门空锁故林丘。"
        ], 
        "title": "别山中书楼", 
        "type": "律诗", 
        "yun": "尤"
    }, 
    {
        "author": "陈之駓", 
        "era": "清", 
        "subtype": "五言律诗", 
        "text": [
            "寂寞龙孙去，萧条鹤苑空。", 
            "掖庭存夹道，孤殿受斜风。", 
            "草色伤春绿，残阳覆地红。", 
            "遥遥北隅上，犹见数株枫。"
        ], 
        "title": "吉王府遗址", 
        "type": "律诗", 
        "yun": "东"
    }, 
    {
        "author": "陈之纲", 
        "era": "清", 
        "subtype": null, 
        "text": [
            "胡为在深谷，朝旭开新晴。", 
            "苍崖荫松柏，浮翠滴空明。", 
            "道人四五辈，羽衣翩跹轻。", 
            "一人化为鹤，导余前溪行。", 
            "惝恍入古寺，寺古忘其名。", 
            "中有庞眉翁，聚石谈无生。", 
            "听之久伫立，语陂理却平。", 
            "飒然长风鸣，幽鸟时一惊。", 
            "山溜何泠泠，兼之清磬声。"
        ], 
        "title": "记梦", 
        "type": "古风", 
        "yun": "庚"
    }, 
    {
        "author": "陈之纲", 
        "era": "清", 
        "subtype": null, 
        "text": [
            "落日挂檐楹，闭关恣幽讨。", 
            "僻巷车辚辚，欢迎屣忘倒。", 
            "袖诗出相见，慷慨哀吾老。", 
            "巍然人伦师，忘形敦夙好。", 
            "汪汪千顷波，豁尔廓怀抱。", 
            "菊篱酒已阑，松阁饭尚早。", 
            "清谈良多时，毋乃愁腹稿。", 
            "先生笑谓余，茗饮吾既饱。", 
            "车驱车驱之，及此斜阳道。"
        ], 
        "title": "大司成法梧门先生过访", 
        "type": "古风", 
        "yun": null
    }, 
    {
        "author": "陈万策", 
        "era": "清", 
        "subtype": "七言律诗", 
        "text": [
            "林钟律晚近清秋，薄暮风凉动碧流。", 
            "烟火一湾当水驿，桂光半满入兰舟。", 
            "江村泊艇宜宵赏，海国归桡是昼游。", 
            "即事已添潇洒兴，清衾有梦到林丘。"
        ], 
        "title": "流河驿泊舟夜月言意二首 其一", 
        "type": "律诗", 
        "yun": "尤"
    }, 
    {
        "author": "陈万策", 
        "era": "清", 
        "subtype": "七言律诗", 
        "text": [
            "御河牵缆溯洄漩，去国何须意惘然。", 
            "社燕将雏回故垒，洲鸿刷羽上高天。", 
            "行囊剩有经书满，舞袖翻归锦绮鲜。", 
            "素影沙光澄似练，浩歌一曲扣吴舷。"
        ], 
        "title": "流河驿泊舟夜月言意二首 其二", 
        "type": "律诗", 
        "yun": "先"
    }, 
    {
        "author": "陈万策", 
        "era": "清", 
        "subtype": "七言律诗", 
        "text": [
            "轻舟夜泊在花园，茅枳江头自一村。", 
            "几树长条飘绿带，满江细浪浴金盆。", 
            "篙工棹罢宵光静，笠客锄归岸际喧。", 
            "前路沧州佳酒近，也应沽取醉清尊。"
        ], 
        "title": "花园属青县", 
        "type": "律诗", 
        "yun": "元"
    }, 
    {
        "author": "陈人英", 
        "era": "清", 
        "subtype": null, 
        "text": [
            "樽开北海寿南山，飨老频行扇杖颁。", 
            "潞社瑶池同燕会，木公金母肃鹓班。", 
            "礼隆三代承恩厚，世阅五朝觉力孱。", 
            "帝德如天仁若海，无分贵贱与夷蛮。", 
            "善养基开八百秋，而今鲲岛一西周。", 
            "引年盛典追皇古，尚齿高风挽末流。", 
            "春酒介眉登寿域，蟠桃盛会宴神州。", 
            "海滨遗老归来日，西伯东瀛不外求。"
        ], 
        "title": "庆飨老典", 
        "type": "古风", 
        "yun": null
    }, 
    {
        "author": "陈于王", 
        "era": "清", 
        "subtype": "五言律诗", 
        "text": [
            "古寺开岩腹，层层云气流。", 
            "溪声过竹院，山影落僧楼。", 
            "施食玄猿接，斋钟远客投。", 
            "奇峰三十六，一一画中游。"
        ], 
        "title": "朱砂庵（一名慈光寺）", 
        "type": "律诗", 
        "yun": "尤"
    }, 
    {
        "author": "陈士廉", 
        "era": "清", 
        "subtype": "七言绝句", 
        "text": [
            "被发翩然下大荒，黄尘四塞日生芒。", 
            "人间历尽无量劫，亿万千年心不殇。"
        ], 
        "title": "春日杂诗 其一", 
        "type": "绝句", 
        "yun": "阳"
    }, 
    {
        "author": "陈士廉", 
        "era": "清", 
        "subtype": "七言绝句", 
        "text": [
            "痛哭陈书累万言，兰呻蕙叹诉烦冤。", 
            "君王爱老臣年少，合托湘流吊屈原。"
        ], 
        "title": "春日杂诗 其二", 
        "type": "绝句", 
        "yun": "元"
    }, 
    {
        "author": "陈士廉", 
        "era": "清", 
        "subtype": "七言绝句", 
        "text": [
            "偶控茅龙谒紫微，汉家故事已全非。", 
            "羊头烂贱通侯贵，愿借天钱十万归。"
        ], 
        "title": "春日杂诗 其三", 
        "type": "绝句", 
        "yun": "微"
    }, 
    {
        "author": "陈士廉", 
        "era": "清", 
        "subtype": "七言绝句", 
        "text": [
            "璇机玉杼日纷纷，争向天孙乞锦雯。", 
            "新络冰丝千万缕，可能持赠沈休文。"
        ], 
        "title": "春日杂诗 其四", 
        "type": "绝句", 
        "yun": "文"
    }, 
    {
        "author": "陈士廉", 
        "era": "清", 
        "subtype": "七言绝句", 
        "text": [
            "七宝庄严妙道参，敕书初拜紫囊函。", 
            "淮王何意私鸡犬，得附青云自不凡。"
        ], 
        "title": "春日杂诗 其五", 
        "type": "绝句", 
        "yun": "咸"
    }, 
    {
        "author": "陈士璠", 
        "era": "清", 
        "subtype": "五言律诗", 
        "text": [
            "纡曲疑无路，苍茫别有天。", 
            "桥欹藤蔓络，磴断草痕连。", 
            "啼鸟破山雨，落花香涧泉。", 
            "风尘惭俗吏，徙倚暮云边。"
        ], 
        "title": "山行", 
        "type": "律诗", 
        "yun": "先"
    }, 
    {
        "author": "陈大成", 
        "era": "清", 
        "subtype": "七言律诗", 
        "text": [
            "春申涧上古棠梨，十老风流尚在兹。", 
            "盛世亭台传胜地，暮年诗酒动当时。", 
            "碧山人去无遗构，白社台荒有断碑。", 
            "今日飘零孙子在，寒泉照我鬓如丝。"
        ], 
        "title": "过碧山吟社有感", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "岭欹栈仄，循壁俯瞰，潭子深黑。", 
            "风起涛涌，此身几被，包山老龙得。", 
            "古苔绣蚀。", 
            "腾掷直上，霜磴如拭。", 
            "高处奇绝。", 
            "旷望邓尉，支硎翠螺滴。", 
            "暂息塔铃侧，又蹈虚空临不测。", 
            "藓滑境危，盘盘深曷极。", 
            "见老树槎牙，三两离立。", 
            "雨淋风裂。", 
            "似猱狖须髯，作烂铜色。", 
            "忽颓唐、化为奇石。"
        ], 
        "title": "绕佛阁  由剑池循石磴上至平远堂侧觅径复折而下至小武当有奇石纵横林立伫眺久之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冷笺雪砑，纤腻滑笏，恰称烘写。", 
            "偷玩閒把。", 
            "有人认是，年时瘦司马。", 
            "俊游都雅。", 
            "帽影蘸粉，衫缕沾麝。", 
            "蛮雨啼鹧。", 
            "略记小驿，奢香醉题帕。", 
            "旧事一弹指，可惜花开多易谢。", 
            "此后鬓丝，吴霜将暗惹。", 
            "且料理心情，消向莲社。", 
            "茜竿低亚。", 
            "捧一轴迦文，绡带轻洒。", 
            "傍风前、竛竮斜挂。"
        ], 
        "title": "绕佛阁  为李武曾题长斋绣佛图小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "粉界檀腮，烟笼腻颈，玉奴素质轻约。", 
            "风前乍坼红须，月下低含绿萼。", 
            "一枝水上，也不管、莺啼燕掠。", 
            "最怜他、不甚分明，飞破潇湘白鹤。", 
            "隔蝉翼、层层都薄。", 
            "打稷雪、泠泠又落。", 
            "有情故亚楼头，无聊自开屋角。", 
            "日高慵起，慢摇动、绿纱帘箔。", 
            "看苔钱、色上花枝，碧透何郎官阁。"
        ], 
        "title": "东风第一枝 咏绿萼梅和吕圣求韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万户烧红，千门照茜，春灯零乱如许。", 
            "莲钗綵燕还摇，兰街火蛾才吐。", 
            "常时此际，只做弄、满楼丝雨。", 
            "喜打头、新岁冰轮，将到十分圆处。", 
            "影对著、翠奁私语。", 
            "袖搯著、玉纤暗数。", 
            "今宵且叠衫痕，后日定飘裙缕。", 
            "经年盼望，容易近、凤城三五。", 
            "嘱孟婆、雾鬓风鬟，莫把夜情吹去。"
        ], 
        "title": "东风第一枝  试灯夕同云臣京少赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪压新年，风飘残腊，琼楼粉落如雨。", 
            "桃符素铠离披，神荼瑶簪济楚。", 
            "天公好事，总馈遍、山城粔籹。", 
            "小阑边、飘瞥纡回，点缀辛盘椒俎。", 
            "泥黦透、红笺致语。", 
            "寒勒住、钿车游女。", 
            "土牛绀轭犁霜，黏鸡花冠萦絮。", 
            "盈街彩仗，画一片、慵情懒绪。", 
            "白茫茫、冻合乾坤，不辨春来何处。"
        ], 
        "title": "东风第一枝  丁巳元日大雪是日迎春", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "上水船迟，落灯风快，归家黯淡如许。", 
            "打门有客欢呼，冲泥向人骄语。", 
            "香词满幅，总故苑、狂朋俊侣。", 
            "说郡城、前夜閒行，多少珠歌翠舞。", 
            "乍髣髴、花间画鼓。", 
            "再想像、梅边游女。", 
            "毫端似落星桥，卷中疑讴金缕。", 
            "旧时情事，怅光景、抛人何遽。", 
            "但听他、提起元宵，便有费思量处。"
        ], 
        "title": "东风第一枝  月杪自吴门归追和南耕毗陵元夕之作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "细雨抟酥，好风搓粉，枝枝斜压阑槛。", 
            "墙边无限玲珑，楼头许多掩冉。", 
            "琼姿檐外，总不受、蜂侵蝶犯。", 
            "自生成、别样心情，谁耐风光秾艳。", 
            "隔著水、盈盈飘飐。", 
            "笼著雾、亭亭雅淡。", 
            "似憎杏把红薰，微嫌桃将绛染。", 
            "空濛皎洁，来相伴、空房小胆。", 
            "罨玉楼、一片花光，逼得盘龙镜暗。"
        ], 
        "title": "东风第一枝  咏玉兰花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "檐溜才停，街泥乍涴，花梢日影摇午。", 
            "陌头霁景增妍，水边烟光添妩。", 
            "茜衫笑检，忆春在、谢桥深处。", 
            "正沿堤、叫燕吟莺，吹满一天风絮。", 
            "篱杏糁、如尘鬓缕。", 
            "溪柳罨、带烟朱户。", 
            "画完江左亭台，酿成花朝节序。", 
            "为欢并日，况渐逼、韶光百五。", 
            "约钿车、来日重游，又听小楼宵雨。"
        ], 
        "title": "东风第一枝  踏青和蘧庵先生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五更寒作阵。", 
            "正绣幕重重，一枝斜隐。", 
            "当时曾在，春宵底、照足美人春困。", 
            "云沈雨重，谢倦眼、看承逾俊。", 
            "珊枕畔、翠袖轻遮，怕他隔帘风紧。", 
            "如今长伴空床，风也弄孤灯，闪成青晕。", 
            "兰心剪瘦，谁听得、掉却玉钗声韵。", 
            "金荷渐烬。", 
            "结遍釭花无准。", 
            "问红蜡、今夜和愁，烧残几寸。"
        ], 
        "title": "玉烛新  咏烛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "暝色官桥，消尽了、带雨绿帆千叶。", 
            "驿口夜火微红，璚箫正凄绝。", 
            "记醉惹、铜街唤马，更閒凭、画楼听鴂。", 
            "无数前情，许多往事，樯燕能说。", 
            "只细数、花草吴宫，除梦里、依稀旧时节。", 
            "欲买韶光暂驻，待来春翠荚。", 
            "纵尚有、鸱夷一舸，怕难禁、伍潮堆雪。", 
            "悔杀麝帕鸳衾，那年轻别。"
        ], 
        "title": "琵琶仙  阊门夜泊用白石词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倦客心情，况遇著、秋院捣衣时节。", 
            "惆怅侧帽垂鞭，凝情伫寥泬。", 
            "三间寺、水窗斜闭，一声磬、林香暗结。", 
            "且啜茶瓜，休论尘世，此景清绝。", 
            "询开士、杖锡何来，奈师亦、江东旧狂客。", 
            "惹起南朝零恨，与疏钟呜咽。", 
            "有多少、西窗閒话，对禅床、剪烛低说。", 
            "渐渐风弄莲衣，满湖吹雪。"
        ], 
        "title": "琵琶仙  泥莲庵夜宿同子万弟与寺僧閒话（寺外白莲数亩）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "近妇饮醇，怅失路、英雄暮年无忌。", 
            "转盼魏寝全荒，朱门换萧寺。", 
            "赚人是、宣和旧谱，惹恨有、梦华遗事。", 
            "传说东京，当初灯火，遥映南内。", 
            "休閒话、折戟沈沙，只此地、曾经浪淘洗。", 
            "剩得虿痕虫篆，蚀尉迟碑字。", 
            "正罢酒、凭阑时候，遇西风、落叶盈砌。", 
            "多少落拓心情，飘零身世。"
        ], 
        "title": "琵琶仙  题汴京大相国寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧透双溪尾。", 
            "蒲桃浪、惯被暖风吹碎。", 
            "琉璃正滑，簟纹小展，一川空翠。", 
            "春衣篷舱慢倚。", 
            "十载事、从头都记。", 
            "算飘零、曾度汶水，漳水沁永泜水。", 
            "汶水长绕孤城，漳水又抱，铜台废址。", 
            "可怜沁水，还灌太原残垒。", 
            "三关怒涛夜起。", 
            "过泜水、重嗟馀耳。", 
            "总不如、春水江南，柔蓝千里。"
        ], 
        "title": "四代好  泛艇春溪作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "孺子长贫，记少日江东，随余游射。", 
            "重来客舍。", 
            "但细数此地，旧游都谢。", 
            "总被捲地西风，把烛花吹灺。", 
            "成独夜。", 
            "只有君家，榻悬为余仍下。", 
            "忆昨食酒而悲，学王郎斫地，倚风悲咤。", 
            "歌场舞榭。", 
            "祇添了一夕，雨窗閒话。", 
            "多少剩水残山，付丹青曹霸。", 
            "笑客至、泥拔金钗，妆台轻骂。"
        ], 
        "title": "双头莲  留别集生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老树空村，借风幔斜张，尽堪栖寄。", 
            "饮如渴骥。", 
            "碧筒劝领略，野香荷气。", 
            "讵料苍莽中原，有黏天云水。", 
            "依稀似。", 
            "莼脆鲈肥，风光故园还记。", 
            "携手散步林塘，羡无愁鸥鸟，向菱芦睡。", 
            "江南游子。", 
            "谁怜我水上，倚阑心事。", 
            "拟倩繫日长绳，奈斜阳贪逝。", 
            "风飐处、十万红衣，乍眠旋起。"
        ], 
        "title": "双头莲  夏日过叔岱水墅铺同诸子观荷用放翁词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "飒沓梧宫叶，舞遍西风，又送人归也。", 
            "稻粱吴地俭，天外雁、拣尽寒汀空下。", 
            "谁识故将军，只亭尉、偏工醉骂。", 
            "王和霸。", 
            "铜仙月中，如铅泪泻。", 
            "剡曲兴尽王猷，懒心情、最聊萧难画。", 
            "买烟航雨艇，归计稳、入手碧鲈红鲊。", 
            "我倚垫巾楼，见君蒲帆恰卸。", 
            "隔水榭。", 
            "一尺钓丝堪对把。"
        ], 
        "title": "龙山会  暮秋蘧庵先生自吴中归词以讯之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五更爆竹千门响，轰醒阳乌春睡。", 
            "早涌彤轮，竞开朱户，恰对南山晴翠。", 
            "桃符荔粉，喜街影暄妍，帘痕韶丽。", 
            "多少轻烟嫩霭，做就好天气。", 
            "磨彻菱花双蒂。", 
            "绣奁争早贴，宜春字。", 
            "画粉幡儿，银泥胜子，笑上人头髻。", 
            "年光已在，墙外花须，桥边兰蕊。", 
            "拜罢胜常，脸潮红似醉。"
        ], 
        "title": "五福降中天  甲寅元旦", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翩何青帝姗姗也，将近江南几驿。", 
            "婪尾深杯，换头小令，冶习那能销得。", 
            "任他仙释。", 
            "算换民年光，也应沾臆。", 
            "慵倚阑干侧帽，不忍弄烟色。", 
            "差喜渐无人识。", 
            "楞严才注罢，门庭寂。", 
            "三径苔铺，一篱梅绽，相与从无疏密。", 
            "鹤窥草阁，雀啄柴门，宜春休帖。", 
            "爱煞溪痕，斜桥成小立。"
        ], 
        "title": "五福降中天  丙辰元旦和蘧庵先生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春田踯躅开将遍，红透水桥烟驿。", 
            "隔岁辛盘，昨宵金胜，又听青鸠得得。", 
            "冱寒都释。", 
            "正墙喔花冠，陇翻娇臆。", 
            "且把农经一卷，映午馀晴色。", 
            "春意窗楞先识。", 
            "雨工行雨罢，茅檐寂。", 
            "茜入梅园，翠归兰圃，裙幄料应铺密。", 
            "欢生祈谷，兆叶占年，比闾安帖。", 
            "閒看蜻蜓，钓竿丝上立。"
        ], 
        "title": "五福降中天  谷日和蘧庵先生仍用元旦韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "前事濛濛。", 
            "对天边皓魄，场上晴空。", 
            "僧窗秋夜话，霜磴故人逢。", 
            "苏台原是绮罗丛。", 
            "被牧笛、吹来几阵风。", 
            "扬州旧花月，也应与、此间同。", 
            "歌馆闭，舞衣散，玲珑老，野孤穷。", 
            "岁月已非光景在，算常到、梦魂中。", 
            "莲塘坠粉泣香红。", 
            "总缀就、閒愁点客篷。", 
            "杳霭棹歌响，又何处、度疏钟。"
        ], 
        "title": "燕归慢  虎邱遇刘元玉因忆东皋旧事赋感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉欲骑篷。", 
            "忆当年吾汝，意气淩虹。", 
            "交情千里外，心事一杯中。", 
            "情人墓上雨濛濛。", 
            "又水调、吹波夜起风。", 
            "吴江落枫叶，只馀我、旧鹅笼。", 
            "洛水戏，山阳笛，淮阴钓，未央钟。", 
            "徐刘应阮俱凋谢，算此恨、古今同。", 
            "倦游踪迹类临邛。", 
            "且度曲、吹箫倚小红。", 
            "来朝过莺脰，好拨棹、破晴空。"
        ], 
        "title": "燕归慢  松陵道上追感计甫草赵山子两孝廉用湘瑟词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "人柳腰眠，圣檀额注，犊车催下屏风。", 
            "胜常道罢，腮边春晕微红。", 
            "呼燕燕，唤虫虫。", 
            "桂堂西、小著轻容。", 
            "问伊姓氏，父名郑季，母号樊通。", 
            "莺声夜半玲珑。", 
            "多少帐前细咳，尔汝欢浓。", 
            "今宵夜冷，劝郎文籍休攻。", 
            "兰缸细，鸭垆浓。", 
            "卸花簪、早傍薰笼。", 
            "羡他大妇，偏怜敬礼，代掩珠栊。"
        ], 
        "title": "夜合花  为丁子硁催妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青漆门边，碧油坊底，一庭霜月初浓。", 
            "邻家夜赛，春灯社火攒空。", 
            "僛越觋，舞巴童。", 
            "飐灵旗、不满微风。", 
            "正无聊赖，听歌帘罅，冲酒阑东。", 
            "神弦一曲才终。", 
            "更有梨园杂爨，院本丝桐。", 
            "岳家遗恨、夜堂一片刀弓。", 
            "悲曼衍，啸鱼龙。", 
            "惹当场、泪洒鹃红。", 
            "须行乐耳，何知底事，且釂金钟。"
        ], 
        "title": "夜合花  廿二夜原白堂中观剧即事（剧演精忠）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "已近花期，未过春社，小楼尽日沈吟。", 
            "暝色连朝，江南倦客难禁。", 
            "门前绿水昏如梦，粉云遮、失却遥岑。", 
            "谢桥边，冻了梅魂，结了春阴。", 
            "年时恰是莺花候，正黄归柳靥，红入桃心。", 
            "舞扇歌衫，参差十里园林。", 
            "东风吹得韶光换，讵料人、真个如今。", 
            "问何时，日上花梢，细哢鸣禽。"
        ], 
        "title": "庆春泽  春阴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "暝色初临。", 
            "正金荷灼灼，凤胫沈沈。", 
            "烧残终有泪，剪断岂无心。", 
            "馋脂注得十分深。", 
            "光翻金粟，影动琼林。", 
            "春檠上，看带笑、花开似锦。", 
            "瘦沈。", 
            "踌躇甚。", 
            "曾记华堂，半灭情难禁。", 
            "金钥传时，玉堂㸐处，对对红酥翠沁。", 
            "莲灯缓导上元游，兰膏浓挽平康饮。", 
            "如今绛蜡，照人长是孤寝。"
        ], 
        "title": "换巢鸾凤  咏烛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月暖丝柔。", 
            "正花枝，鸟语钩辀。", 
            "斜桥云似粉，合涧水如油。", 
            "临风却忆少年游。", 
            "閒踪迹、遍旗亭酒楼。", 
            "如今也，只浅淡、眉痕相斗。", 
            "知否。", 
            "人感旧。", 
            "满砌蘼芜，糁绿窗清昼。", 
            "记得年时，暗曾经处，深巷红栏弱柳。", 
            "飘尽杨花雨偏肥，摘来梅子春先瘦。", 
            "怅风光，更消人、几遍回首。"
        ], 
        "title": "换巢鸾凤  春感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倦理红裯。", 
            "有如尘似梦，万斛閒愁。", 
            "濛濛沾绣幌，浼浼涨铜沟。", 
            "帽檐小侧撚花枝，倩莺语、替檐前雨鸠。", 
            "春山影，恰几日、都如中酒。", 
            "低首。", 
            "东风后。", 
            "记得君家，一树偏娇秀。", 
            "每趁年光，惯将香雪，乱惹倚楼人手。", 
            "开处斜怜绿波明，折来雅称琼肌瘦。", 
            "雨窗问讯，只今曾否依旧。"
        ], 
        "title": "换巢鸾凤  雨中忆荫绿轩前梅花正开词以代讯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "巫峡妖姬，章台才子，赋成合断人肠。", 
            "绣阁停针，含情想像高唐。", 
            "渚宫旧迹今何在，不分明、水殿云房。", 
            "亸蝉鬟，忆著行云，恰费商量。", 
            "蘅皋暮雨凄凉。", 
            "只楚天一碧，与梦俱长。", 
            "雾縠霓旌，几时重得侍君王。", 
            "小唾红绒思好事，却剪刀、声出回廊。", 
            "更添些，红杜青蘋，做出潇湘。"
        ], 
        "title": "高阳台  题余氏女子绣高唐神女图为阮亭赋", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拓尽翎毛，刺完花卉，生憎满帧春愁。", 
            "一事萦怀，才忘又到心头。", 
            "济尼索绣鬘陀像，猛思量、此诺须酬。", 
            "砑缭绫，香要先熏，样要亲钩。", 
            "配匀五色长生缕，记鸯摩夙业，迦叶前游。", 
            "䌥线飞针，盈盈分外纤柔。", 
            "狂夫悄问侬何愿，晕春酥、忍笑凝眸。", 
            "且添他，幡盖飘飏，水月空幽。"
        ], 
        "title": "高阳台  绣佛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蔻绡衣霓裳。", 
            "配羿妃清冷，媭女苍凉。", 
            "夜夜长歌寡鹄，短歌愁凰。", 
            "摧短鬓，为秋霜。", 
            "染啼痕、眠芊幽篁。", 
            "叹海碧天青，蟾孤兔老，六十载共姜。", 
            "筑柘馆，连芸窗。", 
            "更授经帐底，画荻帘旁。", 
            "机声中搀洛诵，书声琳琅。", 
            "剪玉树，成佳郎。", 
            "羡季心、词坛擅场。", 
            "侠哉女公孙，萱花柏舟千古香。"
        ], 
        "title": "寿楼春  为白琅季节母吴孺人赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寻春来刘郎。", 
            "惹一生惆怅，千种思量。", 
            "尚记风前秀靥，月中凝妆。", 
            "斑竹店，梅根坊。", 
            "飐水花、晴丝悠飏。", 
            "恰宛宛调鹦，盈盈唤马，手语粉巾香。", 
            "斜日下，东方狂。", 
            "将十年前事，吹入微茫。", 
            "赢得箜篌昔昔，琵琶枨枨。", 
            "花压帽，啼沾裳。", 
            "怕重逢、年时韶光。", 
            "又酒旆斜挑，谁家小门青粉墙。"
        ], 
        "title": "寿楼春  春日追昔游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁家摇步障，明月夜、赏花天。", 
            "正壁带红稠，帘衣绿绉，夹路钗钿。", 
            "从前。", 
            "也曾听处，渐如尘、似梦记难全。", 
            "遮莫延秋门里，不然道政坊边。", 
            "铜仙。", 
            "有泪泻如铅。", 
            "揽镜恼华颠。", 
            "讵飘零江海，重归故国，再上珠筵。", 
            "龟年。", 
            "莫停歌拍，怕举头、皓魄不常圆。", 
            "正月新蒲细柳，满场横竹么弦。"
        ], 
        "title": "木兰花慢  歌筵感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虞山山拂水，风倒捲、吼帘泉。", 
            "想红豆村庄，绛云楼阁，翰墨流传。", 
            "风流后来谁继，有天都、逋客汉张骞。", 
            "水槛斜欹垞北，晴轩正面湖前。", 
            "王维今日画中禅。", 
            "说尔最豪贤。", 
            "羡坊号光和，里名通德，台曰超然。", 
            "行年。", 
            "只今四十，已手摩、铜狄叹桑田。", 
            "侠骨毬场酒舍，閒身茶灶渔船。"
        ], 
        "title": "木兰花慢  寿虞山张以韬四（应王石谷之请）十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红云飞一朵，鸾鹤下、叩真妃。", 
            "是江夏无双，吴公第一，两好门楣。", 
            "相逢瑶台擘脯，说蓬莱、清浅事依稀。", 
            "兴庆池头命妇，鹿门山下贤妻。", 
            "恰依然椎髻牛衣。", 
            "四十九年非。", 
            "趁苕霅霜红，洞庭水碧，茶崦渔扉。", 
            "回头莫论旧事，记满湖、灯火醉翁归。", 
            "坐上麻姑天姥，膝前谢瀹王微。"
        ], 
        "title": "木兰花慢  寿吴母黄夫人五（夫人余友园次贤配）十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "是东京旧迹，愁漠漠、雨丝丝。", 
            "怅赵宋繁华，樊楼笑语，总被风吹。", 
            "凄其。", 
            "剩勾栏在，照绿窗、曾挂月如规。", 
            "今日颓垣废井，当年舞榭歌基。", 
            "师师。", 
            "雪貌玉为肌。", 
            "玩月赏花时。", 
            "惹君王夜幸，香橙暗擘，腻笋潜携。", 
            "谁知。", 
            "小屏风后，有周郎、低唱断肠词。", 
            "一代春娇寂寞，半城夜火参差。"
        ], 
        "title": "木兰花慢  汴梁城内有李师师巷经过感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正三更打遍，小帘外、雪花飞。", 
            "有魏博监奴，天雄内宅，裤褶黄皮。", 
            "僛僛。", 
            "醵钱会食，爇两行、红烛雾成围。", 
            "银甲崩腾碎摘，玉船狼籍争挥。", 
            "依稀。", 
            "啁唽更喧豗。", 
            "诟谇旋嘲诙。", 
            "笑贺公吴语，参军蛮语，相视然疑。", 
            "吴姬。", 
            "吟莺叫燕，记绿窗、细欬抵游丝。", 
            "惆怅新眠难稳，凄凉旧梦都非。"
        ], 
        "title": "木兰花慢  夜坐偶感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风昏似梦，又吹我、此间行。", 
            "算有限欢娱，无多光景，也费经营。", 
            "当初笑呼猿鹤，待功成、绿野始寻盟。", 
            "空却池塘睡鸭，留些栏槛穿莺。", 
            "盈盈。", 
            "残月不胜情。", 
            "依旧下帘旌。", 
            "叹堤杨尚短，林花未满，舞馆先倾。", 
            "清明。", 
            "满园蝴蝶，只和烟、带雨舞回汀。", 
            "黄雪廊边旧事，水明楼畔前生。"
        ], 
        "title": "木兰花慢  过故友周文夏园亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杏花村卖酒，风弄处、一旗偏。", 
            "且侧帽微吟，閒携步屧，来趁斜川。", 
            "风前。", 
            "暗添语笑，尽閒坊、小曲总暄妍。", 
            "拟作鹤窥篱外，暂勾蝶出花间。", 
            "阑干。", 
            "柳絮滚香绵。", 
            "吹向绣帘边。", 
            "奈绿窗倚遍，垆薰阒若，茗椀依然。", 
            "吟鞭。", 
            "知他甚处，料狂僧、小史与流连。", 
            "斗叶定迷深巷，冲歌准上游船。"
        ], 
        "title": "木兰花慢  新霁过蝶庵访云臣不遇词以柬之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "举觞浮皓魄，何故向、客中圆。", 
            "只斫月吴刚，登楼王粲，一样难眠。", 
            "长安。", 
            "金波万顷，尽六宫、三市浸其间。", 
            "天上桂轮晶饼，人间玉臂云鬟。", 
            "年前。", 
            "曾在马鞍山。", 
            "半醉恰凭栏。", 
            "对丹崖翠瀑，狂歌曼啸，漏尽才还。", 
            "谁怜。", 
            "萍踪无定，又天街、携手共君看。", 
            "今夜凤城双阙，素娥分外婵娟。"
        ], 
        "title": "木兰花慢  戊午中秋同既庭（昨岁中秋与既庭同在玉峰三友园）赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "银甲挨筝，珠绦络鼓，清歌屈柘如缕。", 
            "人到离筵里，尽眉黛、愁将碧聚。", 
            "纵横玉箸。", 
            "似绿柳萦烟，红兰著露。", 
            "欹雁柱。", 
            "一场春梦，没些情绪。", 
            "他日纵过侯门，只光延坊畔，樱桃一树。", 
            "奈铜舆催上，更糁遍、一街丝雨。", 
            "横波重注。", 
            "看斜侧帽檐，销魂无语。", 
            "红蜡底。", 
            "新官旧主，一般胡觑。"
        ], 
        "title": "翠楼吟  席上赠伎时伎三日后即落乐籍", 
        "type": "词", 
        "yun": null
    }, 
    {
        "author": "陈乙", 
        "era": "清", 
        "subtype": null, 
        "text": [
            "飞楼何巍哉，突兀峙孤屿。", 
            "旷望临中川，微雨散洲渚。", 
            "空濛凫稍飞，萧瑟潮愈怒。", 
            "却眺大江流，鲸波一何巨。", 
            "蛟龙盘躨跜，日月相吞吐。", 
            "忆昔文丞相，英风照岩户。", 
            "当年起赴义，驱羊搏猛虎。", 
            "一声白雁来，四镇议终阻。", 
            "毡车已北行，二王在何许。", 
            "流离寄一舟，残军谋保聚。", 
            "沧海尽横流，江心作砥柱。", 
            "五坡一丧师，崖山摧风雨。", 
            "柴市致命日，且传临终语。", 
            "斯人迹已远，初地余祠宇。", 
            "梵呗流空山，花药覆平圃。", 
            "风物随变迁，正气留终古。", 
            "拂衣重徘徊，经堂罢斋鼓。"
        ], 
        "title": "雨中登浩然楼", 
        "type": "古风", 
        "yun": null
    }, 
    {
        "author": "陈一策", 
        "era": "清", 
        "subtype": "五言绝句", 
        "text": [
            "五夜入孤村，冒寒人语少。", 
            "鸡鸣两三声，残月挂林表。"
        ], 
        "title": "五夜", 
        "type": "绝句", 
        "yun": "筱"
    }, 
    {
        "author": "陈子升", 
        "era": "清", 
        "subtype": null, 
        "text": [
            "有酒盈樽，嘉宾在门。", 
            "直须延坐，庭光已昏。", 
            "悲当用叹，唇亡齿寒。", 
            "鲁酒伊何，围彼邯郸。", 
            "瓶之罄矣，惟罍之耻。", 
            "人生何为，忧来不已。", 
            "萧萧暮风，吹我榈栊。", 
            "悲满君怀，醉颜不红。", 
            "交交好禽，枝閒好音。", 
            "胡不如鸟，人各有心。", 
            "莺娇始簧，燕狂以䀪。", 
            "断鹤续凫，云胡短长。", 
            "琴则可歌，笙则可吹。", 
            "惠而好我，与子同衣。"
        ], 
        "title": "短歌行", 
        "type": "乐府曲辞", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "露不择狭斜室，疲不策果下骀。", 
            "果下岂难驱，下流每见推。", 
            "指远跻北地，厉驾肃舆台。", 
            "耳乱幽崖风，目惊腐草埃。", 
            "昆疑搏猛虎，子勋弃黄能。", 
            "惫流聚渔罟，诡野多猎媒。", 
            "援涕不胜言，去去陟崔嵬。", 
            "高步应龙俱，长啸鸣凤谐。", 
            "吾生既自惜，不乐睹所哀。", 
            "如彼千仞桐，何为才不才。"
        ], 
        "title": "猛虎行", 
        "type": "乐府曲辞", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "君不见上兰门前特栖鸟，一歌一啭千门晓。", 
            "南飞越鸟北征鸿，有雏自远翩来同。", 
            "相调嶰谷千竿竹，教上龙门百尺桐。", 
            "承露盘前弄明月，万年枝上舞春风。", 
            "遥遥凫雁昆明水，细细条柯馺娑宫。", 
            "曾陪储后承华侧，每见皇帝凤楼中。", 
            "朝朝夕夕共翻飞，今朝今夕不相依。", 
            "昔托字尾愿为妃，一朝两意隔房帏。", 
            "自言多姿蔑翠羽，不念比翼朝朱晖。", 
            "霍家池上鸳鸯散，梁冀门前鹤盖稀。", 
            "独怜抗志矢金石，毛羽摧藏俄见讥。"
        ], 
        "title": "行路难 其一", 
        "type": "乐府曲辞", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "我奏潇湘二妃之宝瑟，西母白云之仙谣。", 
            "易京君明之龙笛，秦台弄玉之凤箫。", 
            "君家堂中既浩侈，洞房复帐留相调。", 
            "中有一人字白雪，鸣啴两鬓凤皇翘。", 
            "未许千金韩挟弹，徒逢十八贾登朝。", 
            "宝帐三千万阿那，使君五马躞蹀骄。", 
            "珊瑚悬钩出海底，自言寡向上宫要。", 
            "妙声丝竹迭无閒，罗帐忽已从风飘。", 
            "翡翠窗疏眉语度，莲花带弱精魂摇。", 
            "繁郎区区复叩叩，荆王暮暮复朝朝。", 
            "金卮满饮称既醉，思君此事非松乔。", 
            "人生寿命当有尽，焉如灵匹望河桥。"
        ], 
        "title": "行路难 其二", 
        "type": "乐府曲辞", 
        "yun": "萧"
    }, 
    {
        "author": "陈子升", 
        "era": "清", 
        "subtype": null, 
        "text": [
            "靡靡复厌厌，新歌昔昔盐。", 
            "花外刍尼啼月树，镫前喜子挂春檐。", 
            "京雒三千万宝帐，庐江六七十箱帘。", 
            "不逢荀奉倩，芳年徒自淹。"
        ], 
        "title": "妾薄命", 
        "type": "乐府曲辞", 
        "yun": "盐"
    }, 
    {
        "author": "陈之遴", 
        "era": "清", 
        "subtype": null, 
        "text": [
            "高梁桥下春波绿，朱城叆叆衔朝旭。", 
            "大道东连紫禁开，晴峦西映金堤曲。", 
            "榆燧千家火乍收，柳丝万缕春初足。", 
            "龙马银鞍车似水，貂蝉宝盖人如玉。", 
            "玉人调笑倚余酲，红粉青娥拥出城。", 
            "新声瑶瑟惟愁和，高揖金鞭不问名。", 
            "俱攒翠幰红尘喑，共指芳园画阁明。", 
            "芳园画阁春常羡，绣户璇窗人不见。", 
            "经年花草任荣凋，一日笙歌恣游宴。", 
            "桃李枝头日欲斜，云軿今夜宿谁家。", 
            "十三学舞矜回雪，二八怜春叹落花。", 
            "落花转眼飘芳甸，且喜芬菲舒未遍。", 
            "宝带难输松下心，轻纨先送花前面。", 
            "北地脂开笑靥娇，南都黛发修蛾倩。", 
            "子夫未入合欢宫，昭仪犹给阳阿院。", 
            "阳阿车骑日优游，锦障经过尽彻侯。", 
            "此日莺花娇紫陌，此时弦管满皇州。", 
            "皇州自昔多豪族，燕台争击荆高筑。", 
            "任侠宵排紫闼通，冶游朝拥朱轮簇。", 
            "刘生紫剑剑千金，石氏绿珠珠一斛。", 
            "中涓骏马大堤头，玉勒雕弓翡翠裘。", 
            "秦官旧领中车府，汉宫官新拜大长秋。", 
            "乱抛金弹垂杨外，列坐琼筵绿水周。", 
            "垂杨绿水淹留久，鸣珂倏忽雷霆吼。", 
            "声势能移北斗杓，威灵欲喝西山走。", 
            "张孔纷纷竞拜尘，谁人白眼惟呼酒。", 
            "呼酒狂挥换赋金，蘋香花雾满高吟。", 
            "君王已叹凌云气，乐府争传郢雪音。", 
            "别有伤心春草碧，彩笔红颜两相惜。", 
            "不见当时堕珥人，难逢前度援琴客。", 
            "可怜今岁春光早，可惜明年春更好。", 
            "几度歌钟丹凤城，千回裘马青楼道。", 
            "歌钟裘马日逡巡，寒食东风万古尘。", 
            "惟有溶溶桥下水，年年流送御沟春。"
        ], 
        "title": "高梁篇", 
        "type": "古风", 
        "yun": null
    }, 
    {
        "author": "陈之遴", 
        "era": "清", 
        "subtype": null, 
        "text": [
            "长安二月春初好，舒红袅绿青楼道。", 
            "七成宝帐夜微温，五出霏霏点芳草。", 
            "斜舞瑶空已半融，薄铺玉戺无须扫。", 
            "绮树俄添浅素辉，罗衣渐觉轻寒恼。", 
            "浅素轻寒剧可怜，迷离春望惜春天。", 
            "低侵春院长兼雨，遥集春山半带烟。", 
            "入梦每伤莺唤后，怀人多在燕来前。", 
            "寻芳畏湿莲花步，对景慵联柳絮篇。", 
            "柳絮浑如荡子情，紫骝当日踏花行。", 
            "凤凰城里雕轮度，鹦鹉洲边晚棹横。", 
            "此时见雪还相忆，此际看春转自惊。", 
            "雪想玉容临宝镜，春随纤手入银筝。", 
            "春雪春风几朝暮，春花自恋琼台树。", 
            "妾恨宁如雪易销，君心愿共春常住。", 
            "冷霰先欺玄菟城，阳和不到黄花戍。", 
            "夜雪金炉共夕香，春游莫向天涯路。"
        ], 
        "title": "春雪篇", 
        "type": "古风", 
        "yun": null
    }, 
    {
        "author": "陈之遴", 
        "era": "清", 
        "subtype": null, 
        "text": [
            "幽燕都会历元明，九鼎迁来自旧京。", 
            "天子待边常自将，通侯出塞几专征。", 
            "南包百粤开荒服，东引三齐绕大瀛。", 
            "谁使金瓯终缺陷，赤眉青犊满都城。"
        ], 
        "title": "燕京杂诗 其一", 
        "type": "古风", 
        "yun": "庚"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "记吹香旧馆，有倦燕、飞回曾识。", 
            "锦城梦遥，含颦欹翠羃。", 
            "春去谁惜。", 
            "漫许金盘荐，冷枝红妩，涴雨痕犹湿。", 
            "长幡稳护愁无力。", 
            "蝶瘦魂悽，鹃寒泪滴。", 
            "凭栏为伊痴立。", 
            "又烟丝弄暝，零乱苔迹。", 
            "年光轻掷。", 
            "况樊亭路隔。", 
            "送断风花影，浑懒觅。", 
            "东风换了萋碧。", 
            "只蘦脂半掩，暗传芳息。", 
            "竛竮恨、忍随蜂翼。", 
            "凭扶起、劫后春心底处，更寻香国。", 
            "笺天罢、虚盼晴色。", 
            "待卷帘、细赏千金夜，仙云驻得。"
        ], 
        "title": "六丑 次苍虬韵，咏海棠", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "柳飔凉到阑干，虹桥一曲题襟水。", 
            "嫣然半面，偷窥菱镜，含赪更媚。", 
            "犹似年时，潘妃细步，暗遮裙翠。", 
            "倩微波寄语，怜伊心苦，钿钿影，妆成未。", 
            "莫道红儿最小，尽撩人、销魂滋味。", 
            "诃池浴罢，粉轻香瘦，天然丰致。", 
            "觅觅寻寻，菭矶立遍，幽禽能记。", 
            "怕云裳解后，西风卷去，化相思泪。"
        ], 
        "title": "水龙吟 俟园晚集，见池荷叶底窅映新花，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "蘋香吹梦东风晚。飞红不隔湖亭眼。", 
            "低唱度琴心。一双花上禽。", 
            "钓船轻胜屋。閒趁烟鸥宿。", 
            "篴外雨潇潇。春芜长短桥。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "春屏暗泪摇银烛。墙蕉滴碎伤心绿。", 
            "无语拨兰薰。将愁与化云。", 
            "香残偏怨晓。惹梦沧波杳。", 
            "幽绪百无端。衾罗特地寒。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "玉冠妆就忆新笄。", 
            "楚云飞。", 
            "恋仙衣。", 
            "检取残香，含恨倚金徽。", 
            "翠佩隔宵初解了，应不似，梦来时。", 
            "背人偷写洛川辞。", 
            "误芳期。", 
            "怨天涯。", 
            "料得花魂，吟鬓两成丝。", 
            "一剪灯屏春影瘦，休更遣，峭风吹。"
        ], 
        "title": "江城子 迪庵有诗赋瓶中水仙，为填是解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "花畦半弓。花阑几重。", 
            "柳枝亸倚东风。比春人更慵。", 
            "春心雪融。春愁酒浓。", 
            "斜阳又过墙东。剩一分瘦红。"
        ], 
        "title": "醉太平", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "认前番、画桥单舸，添来潇碧如许。", 
            "轻罾界破玻瓈影，搅起一双沙鹭。", 
            "偷眼处。", 
            "早隔舫菱歌，稳载花枝去。", 
            "风蒲似语。", 
            "笑雾鬓烟蓑，五湖图就，钿约总成误。", 
            "斜阳岸，指点苔荒石古。", 
            "客来谁酹香土。", 
            "青林夜冷灵旗下，飒飒藕飔蘋雨。", 
            "君记取。", 
            "千劫后、沧波不散银涛怒。", 
            "凉云易度。", 
            "又奁影偎烟，灯痕恋暝，遮断野桥路。"
        ], 
        "title": "买陂塘 泛舟南塘，吊聂忠节，次查湾韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "蜀江何限，记汀蒲如画，前番风色。", 
            "扁棹留君应有意，分与一拳秋碧。", 
            "滴溜疑穿，皱云比瘦，奇骨何人识。", 
            "梅边清对，梦痕犹恋烟汐。", 
            "当日赤壁纵横，艨艟敛尽，遗恨空沈戟。", 
            "抉水奔猊留断影，只伴骚人行笈。", 
            "冰柱高吟，雪盆小供，幽致俱无匹。", 
            "补天终负，客中丝鬓添白。"
        ], 
        "title": "壶中天 逊园小集，观所供盆石，云阻风夔门时所得，或鱼复阵石之遗。为填此解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "淬水荷青，缄泥花碧，片月轻盈如许。", 
            "调妆影事，侧帽芳情，漂梦更无寻处。", 
            "应忆骊宫晓寒，星影初窥，翠娇红妩。", 
            "奈云屏人远，菱枝吹散，暗随风絮。", 
            "还拾向、红豆花前，鬟云梳罢，赚尽轻怜低语。", 
            "琴川水咽，绮阁苔侵，枉费断肠词赋。", 
            "奁底春魂，漫招新样，点成一般凄楚。", 
            "剩无情鸾影，真真千唤，个侬知否。"
        ], 
        "title": "惜馀春慢 又尘新得柳蘼芜唐镜，属赋", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "泪眼伤春又一年。", 
            "断红零落带愁妍。", 
            "天涯处处有啼鹃。", 
            "款梦飘残珠箔雨。", 
            "柔肠转尽忆从前。"
        ], 
        "title": "浣溪纱 同浪公查湾息厂联句 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "紫凤轻盈小放娇。", 
            "花枝作意罥珠翘。", 
            "云屏无价是春宵。", 
            "瘦损香桃憎钏重。", 
            "楚魂禁得几回销。"
        ], 
        "title": "浣溪纱 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "青青柳眼。", 
            "乍隔水偷窥，悄传春怨。", 
            "寂寞闲庭冷榭，梦云天远。", 
            "花阑几处欹斜影，料韶光、更无人管。", 
            "牡丹阴下，那回双倚，屧痕都黦。", 
            "甚金谷、香尘易散。", 
            "只客鬓成星，暗添悽恋。", 
            "浅后蘋波，吹皱一痕如泫。", 
            "登临漫说春来早，怕春来、翠芜零乱。", 
            "闷怀谁省，孤禽啼处，夕阳红断。"
        ], 
        "title": "疏帘淡月 重游李园", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "啼断残莺欲雨天。", 
            "画楼如梦柳初眠。", 
            "润侵箫局疑生醭，冷透琴衣懒卸棉。", 
            "杯易尽，曲谁传。", 
            "灯宵心事叠蛮笺。", 
            "茶烟飏起春魂小，悄结龙华劫后禅。"
        ], 
        "title": "鹧鸪天 栩楼春集，次姜盦韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "花梦留春，柳烟迎晚。", 
            "雨后阑干绿浅。", 
            "小榼煎兰，轻衫躤草，总是年时游伴。", 
            "偏几番腰鼓，早占了、秋千别院。", 
            "一般画里楼台，何人添写芳钿。", 
            "多事翠觞频劝。", 
            "便醉向东风，酒愁难浣。", 
            "倚剑心孤，题裙约误，搀入琼华幽怨。", 
            "旅鬓成丝否，怕图上、吴绫羞见。", 
            "烟外啼鸦，销魂如赋秋苑。"
        ], 
        "title": "探春 诗趣轩春禊，分得苑字", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "同心谁绾就。", 
            "又飞琼迎归，雾绡春瘦。", 
            "碾碎仙云，怕玉烟飘断，画缣非旧。", 
            "梦破青鹃，偏数到、收香时候。", 
            "觅遍珠丛，慵弄残薰，思浓于酒。", 
            "还把东风低咒。", 
            "恁饾饤阴晴，暗抛芳昼。", 
            "老去樊川，奈乞花心事，绿阴成后。", 
            "锦障千钉，凭紫笛、曾歌垂手。", 
            "泪点明朝，相思偷结，青青似豆。"
        ], 
        "title": "三姝媚 园中紫丁香三株，今春特盛，风晨重对，已半残矣。怅然赋此", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "鸾绦凤帕分明见。", 
            "似花枝轻颤。", 
            "春灯影里蓦相逢，乍一声低唤。", 
            "残阳铜陌，香尘都换。", 
            "况飘零钗钿。", 
            "相思瞒却说平安，怕春人肠断。"
        ], 
        "title": "贺圣朝 㣼盦属题徯园所绘平安图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "瓶蕤供几，钿叶偎屏，催按霓裳序。", 
            "瘦莺啼住。", 
            "重帘卷、袅袅乱红如舞。", 
            "檀心正苦。", 
            "悄忆到、东阑前度。", 
            "寻旧欢、蛮榼分携，小梦迷花雾。", 
            "音念逝波断羽。", 
            "话琼津天远，春暗宫树。", 
            "旧香谁主。", 
            "啼鹃恨、总付怨烟颦雨。", 
            "流尘怕数。", 
            "剩花影、如潮来去。", 
            "拌醉吟、休负今宵，须翠尊深注。"
        ], 
        "title": "解语花", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "叠钱轻，铺罽碎，一碧绣深浅。", 
            "掩土虚廊，屧步几回懒。", 
            "最怜钿阁愁凭，香骢去远，剩行迹、被伊遮断。", 
            "寂寥惯。", 
            "只傍冷甃荒阶，幽情怕人见。", 
            "细雨殷勤，残英遣相伴。", 
            "凭谁净拭尘痕，碾青成纸，把离恨、斑斑题遍。"
        ], 
        "title": "祝英台近 咏苔", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一枕西堂醒否。", 
            "绕帘烟雨。", 
            "曲阑干外即天涯，又绿到、伤心处。", 
            "目断年时蘅浦。", 
            "暗愁无绪。", 
            "画轮碾破不成茵，怎绊得、春风住。"
        ], 
        "title": "一络索 咏草", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "蕊细抛珠，叶低减翠，海山来路迢迢。", 
            "峭帆风紧，仙袂不禁飘。", 
            "漫怨璚姿瘦损，还留恋、帘角墙腰。", 
            "乡心远，零香唤起，乘月梦洪桥。", 
            "年时罗帐底，鬟云坠枕，几缕魂销。", 
            "甚欹烟玉悴，影也无聊。", 
            "知否星星是泪，偏吹鬓、暗麝相撩乱。", 
            "空辜负，吴艭稳载，幽佩胜琼瑶。"
        ], 
        "title": "满庭芳 菊痴以闽中茉莉数本见贻。海舶支风，花叶憔悴，为填此解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "密密疏疏，恰亚字回环，苔砌低认。", 
            "月地斜看，筝柱几曾端正。", 
            "扶出半幅惊鸿，奈背面、暗愁谁省。", 
            "又翠阴、转过云廊，花底屧痕俱损。", 
            "断红千折描难尽。", 
            "印凉波、井梧秋近。", 
            "玲珑不隔蓬山路，偏写离人孤凭。", 
            "一片画格高低，闪入风帘灯冷。", 
            "问碧城何许，空绾著、相思影。"
        ], 
        "title": "玲珑四犯 咏阑影", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "人来竹院。", 
            "半榻茶烟软。", 
            "梦里残山归雁远。", 
            "弹入水云幽怨。", 
            "吟瓢禅版相依。", 
            "飞尘不到冰丝。", 
            "惊起帘前睡鹤，松风如绕峨眉。"
        ], 
        "title": "清平乐 龙泉寺听明净上人抚琴", 
        "type": "词", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "青天荡荡淮阴城，城中城外惟两生。", 
            "一生来吴淞，车脚偶转风中蓬。", 
            "一生弇山客，作客三年归不得。", 
            "吁嗟两生一城隔，一生不入一不出。", 
            "一生闭寘新妇车，夜惟抱影日抱书。", 
            "偶然一落笔，惊走千蠹鱼。", 
            "一生自是悠悠者，肥肉大酒便结社。", 
            "有时精悍生眉间，有时蒲伏出跨下。", 
            "曈曈晓日城门开，千人万人纷往来。", 
            "两生白眼看不见，但闻鸦鹊浩浩声如雷。", 
            "何来故人忽传语，咫尺两生奈何许。", 
            "一生驰书若传箭，一生笑口如流电。", 
            "十年乡里各参商，岂意今朝乃相见。", 
            "呜呼世间万事奇绝多若此，男儿那不长贫贱。", 
            "相逢不用感慨多，但须痛饮为长歌。", 
            "歌成两地发高唱，自出金石相鸣和。", 
            "韩侯台下波粼粼，漂母祠前草没人。", 
            "英雄儿女尽安在，天涯珍重双浮萍。", 
            "明朝一生挂帆去，便将入海寻烟雾。", 
            "从来国士说无双，斗大淮阴让君住。"
        ], 
        "title": "两生相逢行赠彭甘亭", 
        "type": "古风", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "京口至淮阴，三百六十里。", 
            "中虽隔一江，风便雨日耳。", 
            "奈何上水船，逆流不得驶。", 
            "长雨与阑风，行行且止止。", 
            "舟子亦坐愁，湿衣堆船尾。", 
            "炊烟满篷窗，卧倒呼不起。", 
            "妇子相诟谇，明日已无米。", 
            "火伴想怨尤，路滑伤将指。", 
            "吾生多迍邅，行路亦如此。", 
            "温语劳长年，穷薄吾累尔。"
        ], 
        "title": "舟中杂诗 其一", 
        "type": "古风", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "泊舟山塘桥，始有离别意。", 
            "一过浒墅关，茫茫从此去。", 
            "送者自崖返，余亦不得住。", 
            "两日吕蒙城，三日京口渡。", 
            "昏昏失山郭，历历堕烟雾。", 
            "犬吠知人家，镫明辨江步。", 
            "舟中无可娱，弄笔赋长句。", 
            "一日成一诗，有得辄复补。", 
            "初不计工拙，亦非纪行路。", 
            "归家诧亲知，破愁有此具。"
        ], 
        "title": "舟中杂诗 其二", 
        "type": "古风", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "客中无所亲，僮仆亦吾友。", 
            "一僮乃新来，相依未云久。", 
            "与谭家中事，渠亦未深剖。", 
            "与言客中愁，渠亦牛马走。", 
            "问之始一答，否即深闭口。", 
            "视其颜色间，离思亦时有。", 
            "问家有何人，有父亦有母。", 
            "不知一月来，定复念汝否。", 
            "雨余风色大，衣薄短见肘。", 
            "惜此人子身，天寒可无酒。"
        ], 
        "title": "舟中杂诗 其三", 
        "type": "古风", 
        "yun": "有"
    }, 
    {
        "author": "郭麟", 
        "era": "清", 
        "subtype": null, 
        "text": [
            "山人住山如山禽，闻声能识阴与晴。", 
            "今朝不闻一鸟语，寂静更觉茅檐深。", 
            "拥褐高眠意殊得，人事那愁随日出。", 
            "隔箔银镫澹欲无，蕴火铜瓶晓犹热。", 
            "小弟亦无食肉相，不爱羊羔爱新酿。", 
            "乞米惯学颜平原，种秫苦爱陶元亮。", 
            "晓寒思酒起来早，开门见雪喜欲倒。", 
            "唤我同看不暇慵，如君清兴亦复好。", 
            "天公作事喜出奇，两年春雪偏如期。", 
            "方今武林欲去日，绝似归棹山阴时。", 
            "百年未满别离有，怀抱能开不如酒。", 
            "一饮先判醉似泥，三更已见星横斗。"
        ], 
        "title": "和丹叔十九日大雪呈伯子韵", 
        "type": "古风", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "后庭花落金瓯碎，《燕子》《春镫》等儿戏。", 
            "岂知世有醉乡民，尚作承平旧时意。", 
            "月波楼头清若空，时亦小滴真珠红。", 
            "连瓶饷客定不俗，乃以破甑留胸中。", 
            "画瓮与真了无异，更得流传归好事。", 
            "柳枝桃叶不解饮，请入此中同一醉。", 
            "吴生落拓称酒人，可怜釜底常生尘。", 
            "愁来且抱画瓮卧，梦寻浩荡郊原春。"
        ], 
        "title": "项孔彰画酒瓮中桃柳为思亭题即次其韵", 
        "type": "古风", 
        "yun": null
    }, 
    {
        "author": "郭麟", 
        "era": "清", 
        "subtype": null, 
        "text": [
            "山回水复逢一乡，疏星煜煜镫射芒。", 
            "萧条知是百家聚，滩潬疑渡十里黄。", 
            "溪尾隆隆自春谷，山腰棱棱方插秧。", 
            "一堤聊障急流折，百步乃倒回澜狂。", 
            "群猿联饮股脚结，老鹤俯啄意思凉。", 
            "辘轳宛转响金井，竹箭压叠成宜防。", 
            "青裙朝汲愁抱瓮，白发夜守还然糠。", 
            "此中大半饱雀鼠，或亦时作虫鱼香。", 
            "我来正届麦秋候，到处乞食兼乞浆。", 
            "端能食新意已足，不怕二鬼来膏肓。"
        ], 
        "title": "江西道中屡见水碓欲作诗未果顷读东坡博罗香积寺诗序有可筑碓磨之语用其韵补作 其一", 
        "type": "古风", 
        "yun": "阳"
    }, 
    {
        "author": "郭麟", 
        "era": "清", 
        "subtype": null, 
        "text": [
            "我家江南真水乡，遥村远树如针芒。", 
            "每看孤帆入浦黑，晴见落照依山黄。", 
            "平畦方罫在屋角，曲港一色连青秧。", 
            "平林小聚结砻舍，隆隆雷转鏖风狂。", 
            "携归杵臼劳妇子，冬日破袄如秋凉。", 
            "岂知此间借天力，回斡迅流成曲防。", 
            "风轮孰使自旋转，河伯能与扬秕糠。", 
            "长腰已作雪霜色，入鼻便觉饼饵香。", 
            "水于人世利最博，不惟灌溉兼酒浆。", 
            "此巧又出常智外，人病元气真膏肓。"
        ], 
        "title": "江西道中屡见水碓欲作诗未果顷读东坡博罗香积寺诗序有可筑碓磨之语用其韵补作 其二", 
        "type": "古风", 
        "yun": "阳"
    }, 
    {
        "author": "郭襄锦", 
        "era": "清", 
        "subtype": "七言律诗", 
        "text": [
            "笙歌满路酒盈卮，父老攀辕惜别时。", 
            "生佛愿教长作主，春风易惹远相思。", 
            "一清已觉人难效，五载都嫌住未迟。", 
            "底事苍生方系望，渊明归去漫题辞。"
        ], 
        "title": "送曹怀朴司马谨谢病归里", 
        "type": "律诗", 
        "yun": "支"
    }, 
    {
        "author": "郭襄图", 
        "era": "清", 
        "subtype": "七言律诗", 
        "text": [
            "看君心事欲凌云，客里悲歌日易曛。", 
            "每笑成名皆竖子，翻因长揖重将军。", 
            "焦桐未尽留知己，白凤时吞只卖文。", 
            "忆向五羊同叱石，燕台相见又离群。"
        ], 
        "title": "赠鲍子韶即送别", 
        "type": "律诗", 
        "yun": "文"
    }, 
    {
        "author": "郭慧瑛", 
        "era": "清", 
        "subtype": null, 
        "text": [
            "隔院度红腔。", 
            "细逐宵风转曲廊。", 
            "四顾无人蛩语歇，微凉。", 
            "惜少歌喉啭泰娘。", 
            "夜色照瑶窗。", 
            "酒盏犹温月过墙。", 
            "雨被蝉琴■住了，梅黄。", 
            "又报梅花落楚江。"
        ], 
        "title": "南乡子 闻笛（见《词综续编》）", 
        "type": "词", 
        "yun": null
    }, 
    {
        "author": "郭慧瑛", 
        "era": "清", 
        "subtype": null, 
        "text": [
            "残月白，早霞红。", 
            "岸柳依依战晓风。", 
            "傍水人家门未启，隔湖吹堕一声钟。"
        ], 
        "title": "捣练子 晓从圣因寺入钱塘门", 
        "type": "词", 
        "yun": null
    }, 
    {
        "author": "郭肇", 
        "era": "清", 
        "subtype": null, 
        "text": [
            "时清乏胜游，世乱辄高举。", 
            "晨兴理清策，匍匐忘溽暑。", 
            "剡中山水区，钟毓自太古。", 
            "探奇兴偶逢，出险意自许。", 
            "连峰有送迎，累时具仰俯。", 
            "熊虎对踞蹲，龙鸾各骞舞。", 
            "神工贵伏藏，到此气尽吐。", 
            "度岭陂陀遮，回溪菪确聚。", 
            "细路夹松篁，振袂惊飞雨。", 
            "行行出木杪，下视见衡宇。", 
            "夕霏起遥薄，回首忽无睹。", 
            "林荒虎气遥，谷邃风力阻。", 
            "缅彼巢居子，愿言托启处。", 
            "方壶不可即，日暮独延伫。"
        ], 
        "title": "剡溪道中", 
        "type": "古风", 
        "yun": null
    }, 
    {
        "author": "郭雍", 
        "era": "清", 
        "subtype": "五言律诗", 
        "text": [
            "郢客回孤棹，秋亭怅别筵。", 
            "江涵残雨气，风起夕阳天。", 
            "白发寒蝉外，青袍旅雁边。", 
            "莫言不称意，梦泽有微田。"
        ], 
        "title": "送季潜芳先辈", 
        "type": "律诗", 
        "yun": "先"
    }, 
    {
        "author": "郭雍", 
        "era": "清", 
        "subtype": "五言律诗", 
        "text": [
            "月明行十里，寂静濑溪船。", 
            "远火时过树，幽禽早宿烟。", 
            "村斜穿径入，石碎断桥悬。", 
            "对此羁怀满，临风独扣舷。"
        ], 
        "title": "濑溪夜渡", 
        "type": "律诗", 
        "yun": "先"
    }, 
    {
        "author": "郭鉴庚", 
        "era": "清", 
        "subtype": "五言律诗", 
        "text": [
            "万古衡沅水，苍波汇洞庭。", 
            "地盘三楚阔，天入九疑青。", 
            "兰芷骚人怨，鱼龙夜气腥。", 
            "风帆杳何处，酹酒吊湘灵。"
        ], 
        "title": "洞庭湖", 
        "type": "律诗", 
        "yun": "青"
    }, 
    {
        "author": "郭鉴庚", 
        "era": "清", 
        "subtype": "七言律诗", 
        "text": [
            "秋声莽莽马萧萧，汝陕西来极望遥。", 
            "三晋河山趋浴下，二陵风雨过中条。", 
            "英雄故里人争说，井邑先民泽未彫。", 
            "半载程途两万里，凭谁肝胆诉无聊。"
        ], 
        "title": "茅津渡渡黄河即目", 
        "type": "律诗", 
        "yun": "萧"
    }, 
    {
        "author": "郭筠", 
        "era": "清", 
        "subtype": null, 
        "text": [
            "男儿贵自励，秋实滋春华。", 
            "神京旧游地，飞盖耀朝霞。", 
            "怀抱非楚璧，雕虫慎毋夸。", 
            "努力事砚耕，夙夕勉休嘉。", 
            "先德缅高风，敬畏理无差。", 
            "勿为流俗迁，言行相毗夸。", 
            "驱车不遑息，祇役出田园。", 
            "明星杂微月，残暑映离筵。", 
            "肃肃戒宵征，闻鸡促先鞭。", 
            "野树合浓云，江花湛露圆。", 
            "葆真而守约，嚣烦自能捐。", 
            "小住石城署，承欢杖履前。", 
            "蒙荫蹈良规，进退毋自专。", 
            "秋至百草凄，转辔无流连。", 
            "行矣慎寒暑，戒之在短篇。"
        ], 
        "title": "示儿子广钧应春官试", 
        "type": "古风", 
        "yun": null
    }, 
    {
        "author": "郭筠", 
        "era": "清", 
        "subtype": null, 
        "text": [
            "四坐且勿喧，听我歌教育。", 
            "平明入书舍，日午黄粱熟。", 
            "亭亭倚石松，袅袅当窗竹。", 
            "心神日怡畅，志虑自纯淑。", 
            "淹博通五经，卧游记荒服。", 
            "地脉探全图，天文指列宿。", 
            "士商与农工，义务各竞逐。", 
            "或驾轻车游，或篝青镫读。", 
            "瑚琏贡上方，东庠式乡族。", 
            "由来弱积久，因循怨当轴。", 
            "果能求实效，何必畏伸缩。", 
            "比来数年中，时时弃边幅。", 
            "达者处艰危，志士频眉蹙。", 
            "扫除积习深，无为珠蕴椟。", 
            "勤能百艺兴，杞忧空击筑。", 
            "育化教青年，普天邀百福。"
        ], 
        "title": "分韵教育歌", 
        "type": "古风", 
        "yun": "屋"
    }, 
    {
        "author": "郭筠", 
        "era": "清", 
        "subtype": null, 
        "text": [
            "湘山青，湘水秀，山川孕灵多结构。", 
            "瞥眼韶华四十年，旺气消磨暮烟凑。", 
            "城中向未经兵革，夏屋渠渠比相接。", 
            "不知天意庇此方，祇道金瓯固无缺。", 
            "东省流离失元气，广西跳梁尤难制。", 
            "男儿不令事诗书，窄袖蛮靴逐游逸。", 
            "夜半笙歌响遏云，日中绣被犹横膝。", 
            "生男悬弧虽足珍，寒暖保媪时睃巡。", 
            "不明教诲育儿法，偶有病疴祈灵神。", 
            "长沙近日颓风教，日日拜神为尽孝。", 
            "玉颜沙土拜香歌，破钞羞颜人尽效。", 
            "男儿自弃真庸愚，妇女讽经不循道。", 
            "混混世间人，猛省犹可造。", 
            "天生动物类，为人最精巧。", 
            "名誉胜黄金，志岂图温饱。", 
            "君不见扶桑东海青年志，学校分科穷力治。", 
            "人人奋勇储英才，男女同功参奥义。", 
            "养成锐气振环球，武略文名典章备。", 
            "当年彼我本同文，倏尔失足千丈深。", 
            "依人府仰如病虎，自困非必因书焚。", 
            "湘流浩浩山青青，岁月掣电如马奔。", 
            "谁能拯此立根本，震雷惊醒同俦魂。"
        ], 
        "title": "湘水谣", 
        "type": "古风", 
        "yun": null
    }, 
    {
        "author": "郭福衡", 
        "era": "清", 
        "subtype": null, 
        "text": [
            "槎丫老树高参天，行人道左足不前。", 
            "八角荒亭映斜日，四山列障团寒烟。", 
            "啼鸟声声语何苦，生年偏值单门户。", 
            "蓦地风波欲断魂，要将一死传千古。", 
            "姓氏邻家戒莫谈，灵风拂拂余香龛。", 
            "祇剩秋来几株树，纷纷黄叶盈茅庵。", 
            "山亭突兀半椽倒，剔苏扪碑字完好。", 
            "冢畔原生连理枝，墙阴莫问西邻枣。", 
            "女有灵时树不枯，女所瘗处山不孤。", 
            "踪迹流芳鲜绰楔，表扬实事传江湖。", 
            "树本生苔篱插槿，似同处士含孤愤。", 
            "佳果真羞产白衣，新装奚必调红粉。", 
            "朅来山麓作清游，十景流传一一搜。", 
            "默对灵脩诉刚直，朔风狂欲号松楸。", 
            "此树生成忘岁月，余杯酹罢拂衣出。", 
            "闻道青溪有小姑，云车风马无相失。"
        ], 
        "title": "淀山烈女亭银杏树歌", 
        "type": "古风", 
        "yun": null
    }, 
    {
        "author": "郭楷", 
        "era": "清", 
        "subtype": "五言绝句", 
        "text": [
            "朝日照河干，茅屋炊烟起。", 
            "时有晒蓑人，依稀红树里。"
        ], 
        "title": "金山寺晚望", 
        "type": "绝句", 
        "yun": "纸"
    }, 
    {
        "author": "郭楷", 
        "era": "清", 
        "subtype": "七言绝句", 
        "text": [
            "暂脱尘机便似闲，寻君我得近青山。", 
            "蹇驴攧过平桥晚，诗在秋林落照间。"
        ], 
        "title": "过南泉隐君山居 其一", 
        "type": "绝句", 
        "yun": "删"
    }, 
    {
        "author": "郭楷", 
        "era": "清", 
        "subtype": "七言绝句", 
        "text": [
            "半卷道书修素业，三层高阁坐凭窗。", 
            "襄阳耆旧知谁似，独向绳床拜老庞。"
        ], 
        "title": "过南泉隐君山居 其二", 
        "type": "绝句", 
        "yun": "江"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万斛空青，一天冷翠，和晴飞上帘押。", 
            "老松三百本，山雨响、偏张鳞甲。", 
            "崖倾峰沓。", 
            "有客注茶经，僧编梵夹。", 
            "泉呜邑。", 
            "恰逢深涧，樵吟相答。", 
            "晚值。", 
            "蟾影初升，似姮娥妆镜，夜深离匣。", 
            "碧云千万顷，被一点、玉纤偷搯。", 
            "月明三匝。", 
            "谢鹤许携瓢，猿呼荷锸。", 
            "为盟歃。", 
            "他年傍此，竹弓射鸭。"
        ], 
        "title": "翠楼吟  惠山云起楼作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "桃花水绛，卵色天青，早烟著人如醉。", 
            "风光日夜换，换不了、吴宫罗绮。", 
            "千年霸气。", 
            "只莺啭山房，鸦啼水寺。", 
            "当年事。", 
            "断崖老树，依稀能记。", 
            "冶丽。", 
            "簇队成团，有钗虫落磴，裙梅飘砌。", 
            "剑池苔藓黑，越显得、明妆绝世。", 
            "佛前私誓。", 
            "怕乱水东流，夕阳西逝。", 
            "凭阑望，五湖晴爽，碧空无际。"
        ], 
        "title": "翠楼吟  三月十五日虎邱即景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小院虫虫，斜桥燕燕，伥伥触起閒事。", 
            "当初妆阁影，乱织在、濛濛秋水。", 
            "饼金曾费。", 
            "只趁月藏钩，隔花传谜。", 
            "依稀记。", 
            "递香窗眼，浸娇杯底。", 
            "憔悴。", 
            "此日重来，剩榆荚漫天，苔钱铺地。", 
            "心情何处写，拟写上、缭绫帕子。", 
            "砑来松腻。", 
            "怕未便缄愁，还难盛泪。", 
            "斜行字。", 
            "沈吟划满，竹肌空翠。"
        ], 
        "title": "翠楼吟  小院", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秾春无限好，正云剪春罗，水铺明镜。", 
            "满目红芳，记淡烟斜日，江南时景。", 
            "红板桥西路，有万缕、绿杨拖径。", 
            "更怜次第风光，巧斗吴娘花胜。", 
            "回首夭桃露井。", 
            "忆檀板银罂，那时偎并。", 
            "人在花朝，有婵娟姿格，玲珑情性。", 
            "自后堂分袂，长则是、如酲似病。", 
            "可惜憔悴兰成，凄凉家令。"
        ], 
        "title": "曲游春  花朝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨夜风吹雨，恰晴光早绣，正好修褉。", 
            "弄碧垂杨，倚斜桥招手，邀人水戏。", 
            "洛浦风光丽。", 
            "况满座、安期千里。", 
            "一樽故国心情，三月丽人天气。", 
            "小苑露桃开未。", 
            "正红萼犹含，枝上轻缀。", 
            "几度花前，趁閒身正健，祇须沈醉。", 
            "莫管金鞭坠。", 
            "酩酊也、斜阳归骑。", 
            "尚遇无数罗裙，盈盈挑荠。"
        ], 
        "title": "曲游春  上巳修承招同诸子修禊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三月厨娘，乍榨就、桃花茜醋。", 
            "恰园后篱边，几丛新长，胭脂三五。", 
            "湘娥竹下啼猩雨。", 
            "洒鹃痕映空山暮。", 
            "算风味世上，侯鲭禁脔应妒。", 
            "山馆下、极望嫣然，早已向、幽窗催句。", 
            "正此际、太常斋日，小摘珊瑚一树。", 
            "浣馀还怕芳香损，倩筠篮把红鲜护。", 
            "傍阑干住。", 
            "误飞下、衔花燕羽。"
        ], 
        "title": "映山红慢  竹菇用湘瑟词咏石榴韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春山淡冶如笑，风光鲜洁。", 
            "梵阁斜盘碧磴，恰千点琼葩，珑珑才结。", 
            "花明玉净，小斗山窗莺语滑。", 
            "怜少室、珠树轻分，天花无著姿清绝。", 
            "想只有、山间白月。", 
            "还记省、鬘陀根节。", 
            "谁伴深林清苦，只幽涧兰心，乱崖石发。", 
            "孤情绝照，古寺谁曾经浪折。", 
            "半檐花，千嶂瀑，看煞难分别。"
        ], 
        "title": "看花回  南岳寺大悲阁上看玉兰花用清真词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧海此夜冰轮满，龙堂老铁，吹裂波心。", 
            "斜倚广寒一望，兔窟清深。", 
            "照彻吴王宫殿，遍临街、帘子漾绡金。", 
            "更多少、伎船灯火，水寺讴吟。", 
            "茶铛正稳皋桥畔，好风光、摘船试约閒寻。", 
            "月底半塘哗笑，百沸潮音。", 
            "檀板竞从石场斗，桂花都上帽檐簪。", 
            "如觅我听歌处，在斟酌桥阴。"
        ], 
        "title": "月当听  虎邱中秋柬蘧庵先生用梅溪词韵（先生时寓皋桥）", 
        "type": "词", 
        "yun": "侵"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "霜檐如洗。", 
            "有碧落冰轮，今夜飞坠。", 
            "月海霓裳，残拍凄凉犹记。", 
            "素娥休向吴宫照，有多年、雕阑锦砌。", 
            "金波万顷，细看来是，倚栏人泪。", 
            "算世上、云鬟玉臂。", 
            "和老去英雄，一般憔悴。", 
            "落叶啼螀，只是夜长难睡。", 
            "银壶拟溯孤光倒，奈沈沈、闷怀先醉。", 
            "水明楼畔，西风江上，有宾鸿唳。"
        ], 
        "title": "桂枝香  甲寅中秋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晴秋滴黛。", 
            "肯闭置车中，学妇人态。", 
            "南郭先生，约我画溪击汰。", 
            "石亭老桂槎枒甚，续前游、何妨今再。", 
            "霜篷汎酒，僧庐斗茗，谈禅说怪。", 
            "渐石壁、斜翻暮霭。", 
            "照乱槲丛篁，藓痕缠虿。", 
            "忽放狂颠老子，生平无赖。", 
            "西风敛却英雄手，只频年、持螯擘蟹。", 
            "城阴归晚，缤纷金粟，帽檐齐戴。"
        ], 
        "title": "桂枝香  石亭探桂和竹逸韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蒌蒿浅渚。", 
            "有郭索爬沙，搅乱村杵。", 
            "溪簖霜红，织满夕阳鸦渡。", 
            "渔人拂晓提筐唤，小门边、陡惊羁旅。", 
            "羹材谁算，子鱼通印，河鲀雪乳。", 
            "记昨岁、秋窗鸣雨。", 
            "见小插黄花，湿蝉拖处。", 
            "笑说螯肥，双陆桂堂曾赌。", 
            "玉纤帘底须亲擘，况西风、酿寒如许。", 
            "沈吟此事，何时还又，暗听街鼓。"
        ], 
        "title": "桂枝香  蟹", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三五良宵，看云月澄鲜，幽辉盈抱。", 
            "羁旅无眠，愁思几番萦绕。", 
            "满园春水空濛，映翠竹、枝枝斜袅。", 
            "恰嘹喨、谁家入破，遥想小楼空悄。", 
            "因思天宝梨园队，有金雁、钿蝉绝妙。", 
            "更偷把、宁王玉笛，吹彻谁知道。", 
            "一自华清人散，缭垣外、閒花野草。", 
            "叹此生头白，天涯再听，伊凉别调。"
        ], 
        "title": "玲珑四犯  月下闻笛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "胜里春人，和天上琼葩，今夜双剪。", 
            "糁粉飘绵，舞困乍飏仍捲。", 
            "低处才满银塘，旋又上、凤楼堆遍。", 
            "问晓来、还积多少，定没小窗双扇。", 
            "柳花尚早梨花未，讶濛濛、恁时相见。", 
            "拚将冷淡疏狂性，行尽天涯远。", 
            "祇怕火树渐红，灯市上、翠愁珠怨。", 
            "料六花情重，留些元夜，印弓痕浅。"
        ], 
        "title": "玲珑四犯  人日前一日雪中用梅溪词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屈注银潢，问天畔河流，还剩多少。", 
            "风雨争驰，铁骑金戈齐到。", 
            "只有几叠屏风，上画著、吴天晴晓。", 
            "叹年光、销沈何处，都付汀烟水草。", 
            "今年纨扇凄凉甚，未西风、早辞怀抱。", 
            "檐端漫讶红轮吐，却是榴花照。", 
            "无数词客城南，久冷落、酒垆欢笑。", 
            "怪天公也学，铜仙流泪，向宫门道。"
        ], 
        "title": "玲珑四犯  苦雨同云臣用梅溪词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "珠栊寒粉靥。", 
            "偎罢银篝红兽热。", 
            "恰值青霜骚屑。", 
            "有一种瑶芳，白花翠叶。", 
            "海天皓月。", 
            "羡玉娥、生长绡阙。", 
            "斜春渚、竟川含绿，一笑嫣然绝。", 
            "妙绝。", 
            "顿成离别。", 
            "长则伴、儿家妆箧。", 
            "有时坠落帘茀。", 
            "看尽人间，多少蜂蝶。", 
            "五铢寒到骨。", 
            "怅千里、洞庭飞雪。", 
            "伤情也、旧家何处，悄对素梅说。"
        ], 
        "title": "霓裳中序第一  咏水仙花次尹梅津咏茉莉韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "松陵东去路，记水程、烟驿几多般。", 
            "鸳鸯湖里泊，重城灯火，一派潺湲。", 
            "船楼玉人行酒，碧浪泻红颜。", 
            "更幂䍥丹鳞，绵濛黛甲，上下哀湍。", 
            "十年。", 
            "成间别，想怪侣狂朋，一样啼斑。", 
            "纵玉清归去，怕满天风露，犹忆人间。", 
            "只是南湖柳色，憔悴不堪攀。", 
            "长望语儿亭，故人为我且加餐。"
        ], 
        "title": "忆旧游  寄嘉禾俞右吉朱子葆子蓉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轻舟夜剪秋江，西风鳞甲生江面。", 
            "瓦官阁下，方山亭外，惊涛雪片。", 
            "一带蒋州，千寻铁锁，等閒烧断。", 
            "只波间皓月，流光欲下，旧曾照，金陵县。", 
            "何处回帆挝鼓，更玉笛、数声哀怨。", 
            "回思旧事，永嘉南渡，流人何限。", 
            "如此江山，几人怜惜，斜阳断岸。", 
            "正江南烟水，濛濛飞尽，楚天新雁。"
        ], 
        "title": "水龙吟  江行望秣陵作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一番宛雒元宵，红灯闪得人心碎。", 
            "孤身一个，闷怀万种，故乡千里。", 
            "旧恨凄然，春阴搀乱，漫天搅地。", 
            "想当初此夜，风前酒后，有多少，轻狂意。", 
            "记起閒游旧事。", 
            "小门边、那家殊丽。", 
            "星桥将敛，香车乍碾，相逢桥背。", 
            "近日飘零，半生流落，料伊知未。", 
            "伴铜驼扑著，街头残雪，冷清清睡。"
        ], 
        "title": "水龙吟  己酉元夕洛阳署寓对雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉罗窗亚红墙，飘来腰鼓黄昏闹。", 
            "腾腾紞紞，慢如琢玉，骤如悬瀑。", 
            "红漆槌儿，银涂架子，帘东斜靠。", 
            "落灯风几阵，催人揎袂，琅然响，钗应掉。", 
            "渐觉点声稀处，小楼前、雨声随到。", 
            "击损鼍皮，敲松犀钉，将愁都搅。", 
            "满耳筝琶，花奴何在，记他天宝。", 
            "倩邻娃暂歇，掺挝待我，作渔阳操。"
        ], 
        "title": "水龙吟  春夜听邻闺击鼓", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小楼日日轻阴，花枝映得纱窗曙。", 
            "恰推窗看，玉栏干外，红香无数。", 
            "樱笋时光，秋千院落，衬他娇嫭。", 
            "只一枝怯雨，泫然却想，故乡也，知何处。", 
            "自别西川万里，拟消受、江南歌舞。", 
            "讵料年年，每当开日，便成春暮。", 
            "甚日重逢，锦城丝管，华阳士女。", 
            "待化为蜀魄，枝头唤道，不如归去。"
        ], 
        "title": "水龙吟  咏杜鹃花", 
        "type": "词", 
        "yun": null
    }, 
    {
        "author": "郭楷", 
        "era": "清", 
        "subtype": "五言律诗", 
        "text": [
            "秋风起木末，对此动离肠。", 
            "明月夜千里，流人天一方。", 
            "无书劳远雁，有恨等寒螀。", 
            "吟苦杂歌哭，奚僮嘲我狂。"
        ], 
        "title": "秋思", 
        "type": "律诗", 
        "yun": "阳"
    }, 
    {
        "author": "郭楷", 
        "era": "清", 
        "subtype": "五言律诗", 
        "text": [
            "言归贪早发，客舍启双扃。", 
            "霜逼重裘薄，风吹残梦醒。", 
            "人烟辨小市，山火乱寒星。", 
            "莫说征途渺，乡音喜乍听。"
        ], 
        "title": "晓至裴家营", 
        "type": "律诗", 
        "yun": "青"
    }, 
    {
        "author": "郭筠", 
        "era": "清", 
        "subtype": "五言律诗", 
        "text": [
            "修竹间三径，林庐自在春。", 
            "水回流水活，门掩杂花新。", 
            "志岂求温饱，诗应泣鬼神。", 
            "思亲数行泪，独感二毛人。"
        ], 
        "title": "春间广钧来书将归里门欲改外官", 
        "type": "律诗", 
        "yun": "真"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "杨柳参差漾晚风，十年归认旧帘栊。", 
            "方塘水满秧初绿，别浦春回杏晚红。", 
            "处处青山含翠黛，依依松竹郁葱珑。", 
            "盘餐剪菲香粳熟，戚友相逢酌圃中。"
        ], 
        "title": "故园", 
        "type": "律诗", 
        "yun": "东"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "残曛隔岭冠轻霞，疏柳微风宿暮鸦。", 
            "数顷秧田飞白鹭，西头槿壁粲红花。", 
            "王孙洲上樵踪细，帝子祠边社树斜。", 
            "似比东山更清绝，愿分杨柳即移家。"
        ], 
        "title": "次韵钧儿山居", 
        "type": "律诗", 
        "yun": "麻"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "欧美辞家已十年，闻鸡更欲整先鞭。", 
            "征途远涉愁风雨，世事何知有变迁。", 
            "祖训能持期恪守，清芬无替继前贤。", 
            "京华挟策怜游子，陇树燕云有梦牵。"
        ], 
        "title": "广铨北上书此训之", 
        "type": "律诗", 
        "yun": "先"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "空庭凉意似新秋，露下晴皋湿翠畴。", 
            "淡淡轻烟迷远岫，盈盈新月上帘钩。", 
            "不殊风景人千里，尚识离情遍九洲。", 
            "独羡忘机垂钓客，烟蓑无语狎沙鸥。"
        ], 
        "title": "六月十九夜玩月有怀钧儿京师铨儿泰西偕镕珊兄妹同作", 
        "type": "律诗", 
        "yun": "尤"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "流火年时赋《北征》，车轮镗鞳梦难成。", 
            "波摇银海千层碧，月傍琼霄一点明。", 
            "往昔双飞成旧恨，中年百病剩馀生。", 
            "蓬莱何处求灵药，芟却牢愁霭太清。"
        ], 
        "title": "大沽乘轮赴浙寄俞氏女夫妇", 
        "type": "律诗", 
        "yun": "庚"
    }, 
    {
        "author": "郭筠", 
        "era": "清", 
        "subtype": "七言律诗", 
        "text": [
            "荻花霜紧雁飞回，乘兴重来问讲台。", 
            "天女殷勤裁锦去，青娥辛苦织机来。", 
            "海琴学鼓《归风曲》，江笔应怜咏雪才。", 
            "欲济时艰期裕国，七襄璀粲绣成堆。"
        ], 
        "title": "秋日过振艺女塾", 
        "type": "律诗", 
        "yun": "灰"
    }, 
    {
        "author": "郭肇", 
        "era": "清", 
        "subtype": "五言律诗", 
        "text": [
            "大雅久不作，风尘吾所怜。", 
            "相思隔秋水，一别暗遥天。", 
            "海上瑶琴感，人间宝剑篇。", 
            "漫游成底事，秦望正苍然。"
        ], 
        "title": "别沈素庭", 
        "type": "律诗", 
        "yun": "先"
    }, 
    {
        "author": "郭肇", 
        "era": "清", 
        "subtype": "七言律诗", 
        "text": [
            "岩卉林箊望不分，四山并作翠氤氲。", 
            "临溪尽日常疑雨，闭户一身犹带云。", 
            "新笋香时惟纵酒，好莺啼后又离群。", 
            "年来频作还家梦，更为还家苦忆君。"
        ], 
        "title": "忆吉竹山房兼怀金氏诸旧好", 
        "type": "律诗", 
        "yun": "文"
    }, 
    {
        "author": "郭麟", 
        "era": "清", 
        "subtype": "七言绝句", 
        "text": [
            "游罢回船泊钓矶，濛濛晴雪扑人衣。", 
            "春阴亦未全无用，留住杨花一日飞。"
        ], 
        "title": "新晴即事", 
        "type": "绝句", 
        "yun": "微"
    }, 
    {
        "author": "郭麟", 
        "era": "清", 
        "subtype": "七言绝句", 
        "text": [
            "山深时有百虫鸣，欹枕危楼酒半醒。", 
            "忽地西风催落叶，急呼镫起听秋声。"
        ], 
        "title": "宿灵鹫山家", 
        "type": "绝句", 
        "yun": null
    }, 
    {
        "author": "郭麟", 
        "era": "清", 
        "subtype": "五言律诗", 
        "text": [
            "柔橹苍茫外，高城杳霭间。", 
            "霞明浦口树，人语梦中山。", 
            "唤起翻思坐，催归未却还。", 
            "扁舟载黄叶，萧瑟下江关。"
        ], 
        "title": "晓发", 
        "type": "律诗", 
        "yun": "删"
    }, 
    {
        "author": "郭麟", 
        "era": "清", 
        "subtype": "五言律诗", 
        "text": [
            "飞鸟忽在下，此身已上方。", 
            "东南浮日月，天地俯青苍。", 
            "夜钵归龙子，风幡定鸽王。", 
            "不知江水外，何处更茫茫。"
        ], 
        "title": "登金山塔顶同铁门赋", 
        "type": "律诗", 
        "yun": "阳"
    }, 
    {
        "author": "郭麟", 
        "era": "清", 
        "subtype": "七言律诗", 
        "text": [
            "钟山翠色落遥天，伏枕高斋思悄然。", 
            "风雨江湖成冷节，人生离合逼中年。", 
            "士穷岂有文堪卖，才薄羞为世所怜。", 
            "便拟相从判岁月，龙眠一壑卧风烟。"
        ], 
        "title": "迟惜抱夫子不至仍用见送韵奉寄", 
        "type": "律诗", 
        "yun": "先"
    }, 
    {
        "author": "郭麟", 
        "era": "清", 
        "subtype": "七言律诗", 
        "text": [
            "金阙觚棱梦已非，不才甘与世相违。", 
            "上书年少先华发，射虎将军今短衣。", 
            "永忆江湖堪送老，惊心故旧亦全稀。", 
            "剧怜青琐登朝籍，肯念沧洲有钓矶。"
        ], 
        "title": "得延庚侍御书期余入都作诗谢之 其一", 
        "type": "律诗", 
        "yun": "微"
    }, 
    {
        "author": "郭麟", 
        "era": "清", 
        "subtype": "七言律诗", 
        "text": [
            "山公启事岂其时，作答休嫌叔夜迟。", 
            "尚有功名身后事，不争好恶世间儿。", 
            "作歌漫拟《丁都护》，属和应无高渐离。", 
            "河复诗成兵马洗，采风或用击辕词。"
        ], 
        "title": "得延庚侍御书期余入都作诗谢之 其二", 
        "type": "律诗", 
        "yun": "支"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绡薄笼霞，鬟低敛雨，背人偏自嫣然。", 
            "唤起春魂，绮情多少缠绵。", 
            "盈盈不隔东风面，甚东风、换了朱颜。", 
            "数流年。", 
            "锦样飘零，泪迸鹍弦。", 
            "亭阴暗记行吟地，奈词人去后，残梦沈烟。", 
            "剪碎轻红，任教蝶醉莺颠。", 
            "多情漫为伤春瘦，便情多、那得春怜。", 
            "向愁边。", 
            "飘堕香云，为舞仙仙。"
        ], 
        "title": "庆春泽 栩楼桃花盛开，忆前岁花时与浪公联吟之乐，感而成咏", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "窥窗碧飐天如水，依稀暗愁来处。", 
            "静堕双花，凉分半豆，听到隔帘疏雨。", 
            "宵长更苦。", 
            "尽煎透兰心，悄谙谯鼓。", 
            "旅枕醒初，瘦魂摇醉向谁诉。", 
            "春筵珠翠散尽，剩枯龛伴影，霜鬓千缕。", 
            "黯黯沈沈，悽悽悄悄，销得黄昏几度。", 
            "荆台梦阻。", 
            "便剪恨成灰，总牵残绪。", 
            "照泪分明，乱蛩啼到曙。"
        ], 
        "title": "齐天乐 咏秋灯", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "秋恨阔。", 
            "银塘渺千顷，雨声凄切。", 
            "水佩惊寒，雾裳怨晚，谁题花叶。", 
            "容易西亭梦破，甚汀芦、还舞回雪。", 
            "竛竮别。", 
            "液池天迥，倦鸥空说。", 
            "玉腕重搴应怯。", 
            "罩鸳波、凉云半缺。", 
            "影悴谁怜，香清难驻，风怀都歇。", 
            "泻泪盘空，剩冷蒂、挨过新霜时节。", 
            "棹歌咽。", 
            "愁煞前溪瘦月。"
        ], 
        "title": "玉京秋 咏残荷，用草窗韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "澹墨一行秋，迢递梦痕，凄对吟越。", 
            "争奈斜风，更回眸成缬。", 
            "残照后、汀烟乍洒，暮云边、溪流共折。", 
            "怕教飞散，点向荒湾，孤影凉波咽。", 
            "蜚腾怜意阻，上林远、寄泪空别。", 
            "好语谁传，正江湖天阔。", 
            "记书塔、名心都误，怕登楼、乡愁又结。", 
            "暗尘难写，付与冷弦弹夜月。"
        ], 
        "title": "尾犯 咏雁字，用梦窗韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦中烟树。", 
            "长安远、飘零知向何处。", 
            "一番霜信一番疏，又晚来风雨。", 
            "剩槭槭、商声自语。", 
            "停骖曾爱凉阴住。", 
            "甚暗屧无情，尽碎蹋秋林，夕照斛尘捎去。", 
            "经眼旧日风光，空栖鸾凤，冷落荒径谁赋。", 
            "已抛根蒂任东西，奈乱愁无主。", 
            "正寂历、敲阶细数。", 
            "天涯频感兰成暮。", 
            "怕故枝、凄寒紧，转绿蹉跎，误人筇拄。"
        ], 
        "title": "霜叶飞 咏落叶", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "琼姿似泫。", 
            "记彩驾驻云，花阴曾见。", 
            "绣软御街，移取春风入瀛苑。", 
            "飞英芳昼初开宴。", 
            "报消息、天山传箭。", 
            "赵昌图在，谁分嫩粉，染来宫扇。", 
            "愁远。", 
            "笙歌散尽，瘦枝吊影，倚天楼殿。", 
            "漫弄旧香，忆著当时应肠断。", 
            "残妆如对徐妃面。", 
            "剩飘零、虚迎铜辇。", 
            "题庵凭文，龟堂故情怎遣。"
        ], 
        "title": "绛都春 题太平花影片", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "浮生是客。", 
            "恁暗波换梦，春去无迹。", 
            "断塔成灰，凄黯斜阳，残莎自弄烟碧。", 
            "江湖酒醒尘衫冷，只劫后、青峰相识。", 
            "傍竹窗、细检珠尘，唤起乱愁难拭。", 
            "还忆灯宵觅句，水天旧恨满，蟾泪俱滴。", 
            "一霎颠风，翠羽飞回，误了重阑春色。", 
            "寒云锁断孤山路，并写入、庾郎萧瑟。", 
            "怕夜来、月上空枝，照鬓几星添白。"
        ], 
        "title": "疏影 和苍虬同年湖楼感旧原韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "仙云碎、叠映屏纱。", 
            "卵椀胜槐芽。", 
            "玉纤新拣燕支菜，论风味、只属诗家。", 
            "刚到半焦，山禽唤罢，供我嚼春霞。", 
            "团团休笑似蒸沙。", 
            "老去更迷花。", 
            "蓬山旧梦红绫冷，算閒福、不负残牙。", 
            "一架绿阴，歌筵敞处，回首是天涯。"
        ], 
        "title": "一丛花 以莹园藤花制饼，分馈詷白，有词见谢，因填此解和之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "怪伊占断残春，漫天舞罢和烟坠。", 
            "翻阶涴雨，绕阑飘雪，恼人情思。", 
            "黯黯濛濛，嫩寒池榭，画帘空闭。", 
            "奈莺慵蝶怨，故枝瘦尽，愁欲断，吹还起。", 
            "撩乱诗魂似此。", 
            "荡斜阳、鬓丝羞缀。", 
            "灵和梦远，春痕千叠，忍教揉碎。", 
            "结带前欢，浮槎后约，总随流水。", 
            "算芳情不隔，天涯处处，惹东风泪。"
        ], 
        "title": "水龙吟 咏杨花，用东坡韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "银汉分凉，误婵娟、仙衣五铢初试。", 
            "露缀钿轻，风飐铃圆，扶上晚篱烟紫。", 
            "锦棚一角秋来早，只閒伴、吟人无睡。", 
            "蓦肠断、红墙浅梦，暗蛩啼碎。", 
            "宛转愁丝自系。", 
            "偏盼到星期，替人憔悴。", 
            "妒煞汉宫夜月，鸳机虚伴，渚莲香坠。", 
            "洗车消息前番雨，认绡碧、几痕残泪。", 
            "数离绪年年，倩伊细记。"
        ], 
        "title": "花心动 牵牛花，同子年韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "乍凉台丝敞，灯影外，小红阑。", 
            "借露盏延秋，风弦待月，禁得幽单。", 
            "寥天。", 
            "唳鸿去杳，黯愁云、洒遍米家山。", 
            "凉思微怜越苧，倦怀还理吴笺。", 
            "当筵。", 
            "狂欲碎青珊。", 
            "邀梦到花前。", 
            "奈镜影传愁，筝心诉怨，抛断华年。", 
            "人间。", 
            "旧春在否，又牵肠、处处听啼鹃。", 
            "此夜西亭酒醒，琼娥知我无眠。"
        ], 
        "title": "木兰花慢 次和查湾露台夜饮", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "幽渚蜻迷，閒扉萤度。", 
            "晚来寂寞如许。", 
            "楼外残山，相看疑泫，黛痕初涴暮雨。", 
            "茧蚕身惯，又轻惹、悲欢断绪。", 
            "湖云沈梦，觅遍虚廊，冷弦愁抚。", 
            "最怜暗检春痕，劫后菭根，旧香无据。", 
            "半亩荒涯，结茆漫约，心事都成虚语。", 
            "水天摇暝，甚凄弄、危阑绀缕。", 
            "不须怨别，还羡閒缘，伴鸥留住。"
        ], 
        "title": "庆宫春 苍虬重返湖庐，有词见寄，依韵和之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "荒砌偎霜，空帘吊月，背人低语。", 
            "伶俜念汝。", 
            "絮西风甚情绪。", 
            "红闺刀尺新来懒，只道是、敲屏残雨。", 
            "奈宵寒初紧，秋心搅碎，蜡泪啼曙。", 
            "休误。", 
            "牵愁住。", 
            "便锦字千回，鸾肠难诉。", 
            "笙歌夜午。", 
            "空房谁问鸳杼。", 
            "湖山拚付雕笼戏，算赚取、销金几度。", 
            "付倦客、怨天涯，秋共王孙老去。"
        ], 
        "title": "月下笛 咏络纬，和彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "枕波疑断峤。", 
            "看乱芦吹雪，鸥乡寒早。", 
            "蹉跎负芳草。", 
            "问行吟何处，总伤孤抱。", 
            "凭高纵眺。", 
            "暮云深、飞笳缥缈。", 
            "算人间、此水清泠，肯照冷游巾帽。", 
            "愁道。", 
            "媐春觞阔，泛月槎空，暗尘催老。", 
            "垂杨碧袅。", 
            "灵和影误年少。", 
            "怕雕阑、荒尽萸边，诗梦虚付，烟深水窈。", 
            "尽儃佪瘦塔，多情替留晚照。"
        ], 
        "title": "瑞鹤仙 戊辰九日窣堵冈登高，用梦窗韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "冷枝愁对，正文园病后，秋怀无著。", 
            "一眴冰霜天地窄，芳性肯随摇落。", 
            "蕊细留香，叶残伴影，瓶几朝寒薄。", 
            "老来陶令，岸巾风趣如昨。", 
            "回首旧径都非，冬屏敛笑，羞共新梅索。", 
            "惜取过时颜色在，谙尽雪欺风虐。", 
            "晚节谁珍，孤情易谢，憔悴同高阁。", 
            "漫辞簪鬓，客心迟暮堪托。"
        ], 
        "title": "百字令 咏晚菊，和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "听到盘空语。", 
            "黯关河、斜阳影里，乱愁如雨。", 
            "坏堞荒邮人去后，一片无情陇树。", 
            "便聒尽、凄凉谁诉。", 
            "墨阵翻飞争巢急，问风枝、漂堕知何处。", 
            "无限意，趁归羽。", 
            "伶俜冻雀成新侣。", 
            "蓦回头、昭阳梦换，玉颜都误。", 
            "啼过延秋千屋破，头白空伤倦旅。", 
            "又断影、霜笳催暮。", 
            "几许衰杨飘零尽，只隋堤、流水无今古。", 
            "三两点，带愁去。"
        ], 
        "title": "金缕曲 咏寒鸦", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "曙窗催白声初紧。拥枕眠还醒。", 
            "关心最忆在龙沙。霜晓孤鞍衣上落冰花。", 
            "壮怀销尽韶颜老。往梦迷春草。", 
            "王乔按拍正凄凉。却怪朱门听惯只寻常。"
        ], 
        "title": "虞美人 和姜盦春夜闻笳", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "魫窗幻出兜罗样，蟠根倘依初地。", 
            "浅笑想拈花，似天龙舒指。", 
            "一龛灯影里，待重话、雪天金臂。", 
            "證果何年，戒香新领，夜寒如水。", 
            "密意。", 
            "和沈檀，低擎处、犹含露盘秋泪。", 
            "淰淰逗霜馨，认酥黄波腻。", 
            "倦情凭忏绮。", 
            "料轻负、凤州残醉。", 
            "冷吟罢，悄敛姜芽，耐点茶馀味。"
        ], 
        "title": "徵招 咏佛手柑", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "径曲偎云，楼深搁暝，暗淙敲瓦。", 
            "玉壶旧赏，负了绮春姚冶。", 
            "乍惺忪、凉花半㡘，屧痕印到閒庭榭。", 
            "记茂陵病起，巴山秋近，者番情话。", 
            "平野。", 
            "迷湾汊。", 
            "误篴里潇潇，隔江唱罢。", 
            "山魂水梦，似与别开鸥社。", 
            "羡风情、南浦画桡，闹红一曲供醉写。", 
            "只维摩、未了枯禅，暗怯衣香惹。"
        ], 
        "title": "琐窗寒", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "密叶交櫩，约住嫩阴，窗晓偏黑。", 
            "烟沈茶锉醭侵，竹几销魂时节。", 
            "恹恹倦绪，错道浅梦梅黄，回肠说与江南客。", 
            "荷响不分明，共糟床偷滴。", 
            "愁极。", 
            "花帘孤倚，闷数虬壶，乍销一刻。", 
            "翻羡閒鸳，叶底新凉分得。", 
            "濛濛翠罨，忆著旧夜灯痕，壁蝎冷篆虚寻觅。", 
            "窑色破遥青，又云峰都失。"
        ], 
        "title": "石州慢 暑雨排闷，用两当轩韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": "七言绝句", 
        "text": [
            "峨峨旗箭拟高牙，帐下群凶击柱哗。", 
            "蝇拂纶巾谁氏子，黄袍一旦竟身加。"
        ], 
        "title": "庚子诗鉴（选录） 其一", 
        "type": "绝句", 
        "yun": "麻"
    }, 
    {
        "author": "郭则沄", 
        "era": "清", 
        "subtype": "七言绝句", 
        "text": [
            "异派寻源未易殚，流传青县又沧滦。", 
            "白阳别教君应是，苴杖麻衣素练冠。"
        ], 
        "title": "庚子诗鉴（选录） 其二", 
        "type": "绝句", 
        "yun": "寒"
    }, 
    {
        "author": "郭则沄", 
        "era": "清", 
        "subtype": "七言绝句", 
        "text": [
            "覆篑无功海水深，年时危谤苦侵寻。", 
            "蚕庄残劫天难问，末路终虚赎命金。"
        ], 
        "title": "庚子诗鉴（选录） 其三", 
        "type": "绝句", 
        "yun": "侵"
    }, 
    {
        "author": "陈之遴", 
        "era": "清", 
        "subtype": "五言律诗", 
        "text": [
            "夫子淹梁狱，书邮藉老禅。", 
            "字珍宜诲盗，言洁合投渊。", 
            "肝胆蛟龙得，精神鲤雁先。", 
            "不将持告密，犹叹胜时贤。"
        ], 
        "title": "僧持黄夫子书来盗投诸水", 
        "type": "律诗", 
        "yun": "先"
    }, 
    {
        "author": "陈之遴", 
        "era": "清", 
        "subtype": "五言律诗", 
        "text": [
            "先子曾持节，贤王复建牙。", 
            "安危身并系，兴替事空嗟。", 
            "蔓草埋残堞，阴风卷乱沙。", 
            "尚传余部曲，扶义赴京华。"
        ], 
        "title": "宁远", 
        "type": "律诗", 
        "yun": "麻"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "未歌《玉树》已亡陈，不筑阿房亦覆秦。", 
            "一旅卒然挥白梃，九州强半著黄巾。", 
            "求为黔首悲龙种，别有蛾眉辱马尘。", 
            "痛忆文皇南下日，大廷幽谷尽忠臣。"
        ], 
        "title": "燕京杂诗 其二", 
        "type": "律诗", 
        "yun": "真"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "尽剪诸边贼算深，一宵风雨忽南侵。", 
            "翻城虎旅元牙爪，揖寇貂珰总腹心。", 
            "黑眚蚤从三殿出，黄霾频障九天阴。", 
            "卜年亦拟齐周历，洛鼎安危匪自今。"
        ], 
        "title": "燕京杂诗 其三", 
        "type": "律诗", 
        "yun": "侵"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "中人戚里竞豪华，勋爵重封几世家。", 
            "十万买春灯市酒，两行照夜玉楼花。", 
            "忽惊流矢丛丹阙，尚有鸣珂导锦车。", 
            "玄武冈头霜树色，年年寒食吊群鸦。"
        ], 
        "title": "燕京杂诗 其四", 
        "type": "律诗", 
        "yun": "麻"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "神宗中叶久熙康，龙战玄黄在庙堂。", 
            "从此群公轻国恤，终令剧贼乱天常。", 
            "八鸾晚出金堤月，五凤秋芜粉堞霜。", 
            "莫叹簪绅刀俎尽，鼎湖遗憾杳难偿。"
        ], 
        "title": "燕京杂诗 其五", 
        "type": "律诗", 
        "yun": "阳"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "烈皇亦是英明后，辛苦兴邦反丧邦。", 
            "南渡有臣曾死诤，西征无将不生降。", 
            "鹃枝血洒春宫六，龙驭魂归夜阙双。", 
            "差幸孝陵弓剑地，寇氛犹自限长江。"
        ], 
        "title": "燕京杂诗 其六", 
        "type": "律诗", 
        "yun": "江"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "片石才看勒汉铭，几番烽火照彤庭。", 
            "腹心未见恢河套，肩背何缘割大宁。", 
            "千帐美人歌夜月，四郊残鬼哭秋星。", 
            "高皇颇有都秦意，遗恨当年失地灵。"
        ], 
        "title": "燕京杂诗 其七", 
        "type": "律诗", 
        "yun": "青"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "中书罢省启文渊，阁老仍专宰相权。", 
            "非少萧曹扶汉日，终如牛李乱唐年。", 
            "荒陵石马寒风里，废沼金凫落月前。", 
            "行过黄扉长太息，虚将误国恨中涓。"
        ], 
        "title": "燕京杂诗 其八", 
        "type": "律诗", 
        "yun": "先"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "他时旄节总书生，军覆潼关国已倾。", 
            "造膝主臣徒对泣，同心兵贼久输平。", 
            "犹驰铁券封诸将，虚拟铜车指旧京。", 
            "闻道榆林俱斗死，至今磷火遍荒城。"
        ], 
        "title": "燕京杂诗 其九", 
        "type": "律诗", 
        "yun": "庚"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "安定门西旧教场，朱旗玄纛岁翱翔。", 
            "风云尚想团营壮，狐鼠多从禁旅藏。", 
            "没马乱蒿迷废垒，惊人斜雁起回冈。", 
            "霜前北望松楸少，千里平芜落照黄。"
        ], 
        "title": "燕京杂诗 其十", 
        "type": "律诗", 
        "yun": "阳"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "芳湖西绕夹城隈，翠辇龙舟昨日来。", 
            "波黑夜腥秦苑血，风黄秋卷汉宫灰。", 
            "朱楹系马肥瑶草，锦袖呼鹰下玉台。", 
            "何处如云行十二，洗妆楼上镜重开。"
        ], 
        "title": "燕京杂诗 其十一", 
        "type": "律诗", 
        "yun": "灰"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "朱城绣岭接西山，缥缈花宫紫气间。", 
            "塘上水嬉陈百戏，楼头春望出双鬟。", 
            "干戈满地天方怒，台榭无人月不还。", 
            "惟有金鱼池畔路，三春游马暂回环。"
        ], 
        "title": "燕京杂诗 其十二", 
        "type": "律诗", 
        "yun": "删"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "幽燕东北古营州，乱碛惊沙起客愁。", 
            "万里关山重出塞，一天风雨漫登楼。", 
            "吟诗每共哀箫咽，伴老空怜短剑留。", 
            "昨上荒原醉萸菊，萧森满目故园秋。"
        ], 
        "title": "秋日偶成 其一", 
        "type": "律诗", 
        "yun": "尤"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "度辽车骑几纵横，虎帐龙旂上将营。", 
            "草木千年含杀气，鼓笳终夜作边声。", 
            "猩红岭外要荒尽，鸭绿江边障戍平。", 
            "闻道公孙曾据险，一时海外自威行。"
        ], 
        "title": "秋日偶成 其二", 
        "type": "律诗", 
        "yun": "庚"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "白露初零玉溆葭，商声萧飒动京华。", 
            "纫兰佩冷三秋客，宴菊杯喧七贵家。", 
            "深殿凤笙留素月，芳湖龙舸荡明霞。", 
            "只今紫塞金风里，才熟东陵五色瓜。"
        ], 
        "title": "秋日偶成 其三", 
        "type": "律诗", 
        "yun": "麻"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "三山遥对凤凰台，台下寒江去不回。", 
            "霜老白门秋寂寞，月明青盖夜归来。", 
            "金莲曲院谁人见，玉树秾花异日开。", 
            "犹忆乌衣诸贵客，艰难非乏济川才。"
        ], 
        "title": "秋日偶成 其四", 
        "type": "律诗", 
        "yun": "灰"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "人物江东故不群，剑花诗草日纷纷。", 
            "浅深秋水扁舟月，远近寒山两屐云。", 
            "《越绝书》探琼笈古，《吴趋歌》送玉杯醺。", 
            "卧游此际看丘壑，似有松声静夜闻。"
        ], 
        "title": "秋日偶成 其五", 
        "type": "律诗", 
        "yun": "文"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "扰攘东南战伐余，櫜弓归马竟何如。", 
            "斗牛一夜缠兵气，吴楚同时急羽书。", 
            "江黑怒鲸嘘浪立，月黄惊雁堕云疏。", 
            "五湖钓艇今安否，犹自莼鲈兴未虚。"
        ], 
        "title": "秋日偶成 其六", 
        "type": "律诗", 
        "yun": "鱼"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "白狼河上望京师，皎月清霜共此时。", 
            "七萃旌旗长缭绕，三朝剑佩自委蛇。", 
            "伏波铜柱成功易，横海戈船献捷疑。", 
            "南国余黎供上切，输将争恨役车迟。"
        ], 
        "title": "秋日偶成 其七", 
        "type": "律诗", 
        "yun": "支"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "巑岏古戍倚层丘，冰雪长凝万古愁。", 
            "天接燕台劳北望，水趋辽海羡西流。", 
            "三更梦破孤城笛，六月寒生久客裘。", 
            "醉揽短衣随羽猎，呼鹰驰马一销忧。"
        ], 
        "title": "秋日偶成 其八", 
        "type": "律诗", 
        "yun": "尤"
    }, 
    {
        "author": "陈之遴", 
        "era": "清", 
        "subtype": "七言律诗", 
        "text": [
            "危磴侵云策杖遥，琳宫积翠拥岧峣。", 
            "烟开铁瓮生残照，风起金山急暮潮。", 
            "饮马几回虚割据，卧龙从古混渔樵。", 
            "六朝佳丽依稀在，花月春江响玉箫。"
        ], 
        "title": "北固山", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": null, 
        "text": [
            "绡帏高廓，华燄辉荧。", 
            "眷连嘉友，据于中庭。", 
            "兴仰天文，炳月回星。", 
            "流睇神简，抗衷仙灵。", 
            "盌操芳实，壶挹兰醽。", 
            "忘情宿鸟，观理飞萤。", 
            "纳气扬歌，笙箫閒声。", 
            "丽襟绚带，疏发纡缨。", 
            "矩从心欲，雅繇志成。", 
            "乐以境通，大善无名。"
        ], 
        "title": "杂诗", 
        "type": "四言诗", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "有虞之裔，曰我邦家。", 
            "世有令德，为羽为仪。", 
            "逮我曾祖，于大司空。", 
            "赞我圣朝，如岳斯崇。", 
            "祖宰于湘，谦谦君子。", 
            "德言其盛，政曷维久。", 
            "亦越我考，宰登夕郎。", 
            "隆隆琐闼，嶷嶷封章。", 
            "封章伊何，击彼珰逆。", 
            "仡冒雷霆，匪休放斥。", 
            "威圣乃思，乃复厥犹。", 
            "家门仰恩，逝命不留。", 
            "嗟我总角，哀礼莫符。", 
            "伯滞京师，仲先蜉蝣。", 
            "母也是戒，汝季而孤。", 
            "念汝所生，汝修汝图。", 
            "执经就业，兢兢不已。", 
            "爰秀一乡，渐名四海。", 
            "我之奋怀，如葩斯启。", 
            "徒掇菁英，不数粒米。", 
            "冉冉三十，始冠明经。", 
            "鸿之方渐，驾言徂征。", 
            "纷纷百粤，濛濛两京。", 
            "罔遂观光，曷错幽情。", 
            "乃如八闽，八闽有穆。", 
            "弟趰丝纶，昆遥鼎玉。", 
            "衔命趣饷，披荆度榛。", 
            "使循东路，寇逼西滨。", 
            "章贡二水，胡越万里。", 
            "我生险阻，曰维兹始。", 
            "甫解归骖，狂氛载南。", 
            "园庐易主，咫尺巉岩。", 
            "维伯念止，天地崩颓。", 
            "岂无苟生，中心弗能。", 
            "成败利钝，非逆所裁。", 
            "风云冥漠，肝脑蒿莱。", 
            "嗟我处诸，谁为之受。", 
            "嗟我窜诸，谁僝我母。", 
            "有甚漆身，胡颜之厚。", 
            "人亦有谣，变于子丑。", 
            "豫章风驶，端水云从。", 
            "翛翛垂羽，掖垣是登。", 
            "山甫补衮，曷蹑前踪。", 
            "析薪负荷，曷克以绳。", 
            "彼苍者天，莫知其极。", 
            "城复于隍，否终又来。", 
            "嗟嗟同生，馀此一身。", 
            "昔耻粱肥，今憺孤贫。", 
            "何以甘母，斯苦斯辛。", 
            "何以为人，且夭且髡。", 
            "宗族閒阔，敦于母党。", 
            "昔也同堂，各谋所往。", 
            "西河卜子，爰丧厥明。", 
            "我其奈何，母心之伤。", 
            "万乘艰难，匹夫焉据。", 
            "自国徂家，职此之故。", 
            "既平匪欣，弗陂用惧。", 
            "承我寿嘏，无谖我虑。"
        ], 
        "title": "自悼诗", 
        "type": "四言诗", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "一丘若共，稻斛方均。", 
            "矧敢多乂，糊口垂纶。", 
            "吏首化争，当串以亲。", 
            "何人高卧，阜临东津。", 
            "孔公乙夜，与斗斜邻。"
        ], 
        "title": "离合", 
        "type": "四言诗", 
        "yun": "真"
    }, 
    {
        "author": "陈子升", 
        "era": "清", 
        "subtype": null, 
        "text": [
            "白鹤高峙，青牛独驯。", 
            "假言居止，怀哉暮春。", 
            "将离匪谑，忘忧是珍。", 
            "桃实难老，桂酒陶真。"
        ], 
        "title": "合江楼禊日兰亭体二首 其一", 
        "type": "四言诗", 
        "yun": "真"
    }, 
    {
        "author": "陈子升", 
        "era": "清", 
        "subtype": null, 
        "text": [
            "川流浮浮，我今斯居。", 
            "不遑朝餔，吁嗟乎权舆。", 
            "川流㶁㶁，我今斯息。", 
            "不遑朝食，吁嗟乎宿昔。", 
            "园中何有，有薪有蔬。", 
            "吁嗟权舆，胡食而鱼。", 
            "不遑朝餔，曰犹徐矣。", 
            "薪蔬惟棘，莫之敷矣。", 
            "园中何有，有荼有藿。", 
            "吁嗟宿昔，胡食而鲽。", 
            "不遑朝食，曰犹绎矣。", 
            "荼藿骚骚，莫之藉矣。"
        ], 
        "title": "葩经体（此种当编在诸诗之前，以篇什阙略，体格未备，而吉光片羽，吐雅含风，补载于此）川流四章（川流悼也）", 
        "type": "四言诗", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "炎夏过，夜坐迥凄清。", 
            "千个竹风摇草阁，一规桂魄浸桃笙。", 
            "多少玉关情。"
        ], 
        "title": "江南好", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "羽曲清三叠，痫弦碎六幺。", 
            "绿珠绛树总魂销。", 
            "何必凤凰台上忆吹箫。", 
            "鬓影腾蝉翼，钗光颤翠翘。", 
            "歌残眉语暗相撩。", 
            "莫负可怜人度可怜宵。"
        ], 
        "title": "南柯子", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "飘风无不怒号，草昧雷雨，自我天造。", 
            "衰替一何棼棼，中心独苦郁以陶。", 
            "角春飒尔商秋，今我悯默复何谋。", 
            "人生居天壤閒，歘如陨叶乘奔流，我今悯默复何谋。", 
            "择君肌肤所适，遐不探君性命所存。", 
            "冬宴曲房温密，夏当临远水清沦。", 
            "牛马作走，我将复何谋。", 
            "不及君美晰风云，鸡人唱鹤盖诣门。", 
            "上有九重不测之苍天，今我安往谒夫帝。", 
            "下有九州环流之瀛海，今我安往济所届。", 
            "遐不汎览流观，遵君所迈。", 
            "淬我玉研，今尔何为自摧藏，功德安可量。", 
            "溪飞鸲鹆，峡走羚羊。", 
            "神龙四顾，睛注中央。", 
            "圣贤所务，变化无方。", 
            "辟凶殃，醇雅致福祥。", 
            "帝鸿之篆，娲后之章。", 
            "太公之匮，宣尼之堂。", 
            "琉璃之匣，紫云之房。", 
            "传称往昔，咸自谓要且妙，曾不知君研良，雅无当。", 
            "佩长剑之陆离，犀渠为衣，冠以雄鸡。", 
            "载驱载驰敌万人，挥斥安边陲。", 
            "班生投笔，终童弃繻。", 
            "苏卿之节，伯也之殳。", 
            "亦自要妙，胡宁舍诸。", 
            "考黄钟，阐玑衡。", 
            "东储甲观，西蜀元亭。", 
            "操彤管，播金声。", 
            "咏歌王风，辞若兰馨。", 
            "知彼通塞，不出户庭。", 
            "钓巨鱼如大鹏，与真人游息蓬瀛。", 
            "奉觞北斗，有酒如渑。", 
            "今日乐，诚可称。", 
            "乐未央，为乐当自强。", 
            "富与贵，如朝霜。", 
            "何为自误，使尔心伤。"
        ], 
        "title": "大墙上蒿行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "朔风洌洌天汉横，岁聿云莫雁流声。", 
            "明月皎洁霜雪盈，远道万里隔关城。", 
            "念君翩翩独远征，中夜不寐仰列星。", 
            "君怀意气入帝京，贱妾无言不敢情。", 
            "不得为尘逐君行，忧来短歌引秦筝。", 
            "哀弦乱柱不能成，梅花发枝吐鲜荣。", 
            "芳草因时藉百英，南金西土各有情，妾独无端转玑衡。"
        ], 
        "title": "燕歌行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "疏疏原上竹，悠悠想空谷。", 
            "空谷不可想，梦寐接形象。", 
            "形接翠帐中，忽觉在遥峰。", 
            "遥峰且隔岫，躞蹀阻婚媾。", 
            "轻舟知长川，松柏知山崖。", 
            "上堂各自炫，谁肯相为期。", 
            "客从西方来，遗我双白鹰。", 
            "呼童臂白鹰，翼有细篆绫。", 
            "长跪读篆绫，绫中竟何称。", 
            "上言各努力，下言利得朋。"
        ], 
        "title": "拟青青河畔草", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "离离墙下桑，枝弱根何强。", 
            "春风鼓萌檗，列树争辉光。", 
            "恒惧时雨歇，蕴隆嘉谷伤。", 
            "秋水喜河伯，如何犹望洋。", 
            "少小不好学，大耋嗟面墙。"
        ], 
        "title": "长歌行", 
        "type": "古风", 
        "yun": "阳"
    }, 
    {
        "author": "陈子升", 
        "era": "清", 
        "subtype": null, 
        "text": [
            "驱马齐西鄙，纵观聊摄城。", 
            "城中有暮燐，云是燕将灵。", 
            "念既与燕隙，终不就齐廷。", 
            "风为增慨叹，日为照幽诚。", 
            "一矢激两端，三军帅自倾。", 
            "谁能出此策，高士鲁先生。"
        ], 
        "title": "梁甫吟", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "精列一何细，音响越区藩。", 
            "虎啸与龙吟，云兴而风旋。", 
            "虞帝解民愠，穆穆抚五弦。", 
            "邹生吹阳律，阴谷以弗寒。", 
            "吉甫吐清风，周公悲东山。", 
            "仲尼宝弦歌，有德者有言。", 
            "德音我所慕，小言良足叹。"
        ], 
        "title": "精列", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "抽园客之丝，鸣君堂上琴。", 
            "今我要列子，泠然而御风。", 
            "居世何为自龌龊，劳生以鞠躬。", 
            "君有酒食且饮食，我乐伊何任。"
        ], 
        "title": "游弦", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "皇祖卜世久，所遗谁最忠。", 
            "先帝升鼎湖，数子攀厥龙。", 
            "殉死乃无穴，号呼而且从。", 
            "鼎缺于磨室，京畿置南邦。", 
            "多见以不怪，弃之如转蓬。", 
            "家衮奋海隅，树帜思得朋。", 
            "力尽躯以捐，愤怨塞苍穹。", 
            "呜呼复呜呼，岂惟汉义公。"
        ], 
        "title": "薤露（丁亥十一月）", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "照镜欲照双，双镜莫当窗。", 
            "窗前花复柳，镜影殊难偶。", 
            "一镜见妾容，双镜见妾背。", 
            "镜尚见妾背，妾面郎安在。", 
            "双镜亦徒然，破镜飞上天。"
        ], 
        "title": "双镜辞", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "山有高原树有丛，人情不伦何緵緵，我欲出门谁可同。", 
            "无多结交少年雀，不因人热童子鸿。"
        ], 
        "title": "伤歌四首 其一", 
        "type": "古风", 
        "yun": "东"
    }, 
    {
        "author": "陈子升", 
        "era": "清", 
        "subtype": null, 
        "text": [
            "树有丛林山有原，人情不伦何翻翻，我欲同人愁出门。", 
            "皎皎素丝在所染，营营青蝇止于樊。"
        ], 
        "title": "伤歌四首 其二", 
        "type": "古风", 
        "yun": "元"
    }, 
    {
        "author": "陈子升", 
        "era": "清", 
        "subtype": null, 
        "text": [
            "青蝇青蝇白璧玷，投畀豺虎非所厌，入门各媚三妇艳。", 
            "迷阳迷阳伤吾行，渡河渡河为公念。"
        ], 
        "title": "伤歌四首 其三", 
        "type": "古风", 
        "yun": "艳"
    }, 
    {
        "author": "陈子升", 
        "era": "清", 
        "subtype": null, 
        "text": [
            "若有人兮非世情，愿欲矫举吹云笙，天不可阶仙难名。", 
            "渔父濯之沧浪水，美人赠以琼瑶英。"
        ], 
        "title": "伤歌四首 其四", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "飘罗兮练浮，灵纷葩兮迁绛趺，请阿㜷兮招鲍姑。", 
            "桂馔兮猿醴，煮白石兮清水。", 
            "故宫兮归来，源源兮不可以期。"
        ], 
        "title": "祀何仙姑乐章 其一 迎神", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "灵不可兮栖迟，丹甃湛兮云以𩅰。", 
            "无琼食兮珍果，君不可兮奉母。", 
            "鹅笙兮鼍鼓，渺缊缊兮独不下。"
        ], 
        "title": "祀何仙姑乐章 其二 送神", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "射鸟射鸟，何射射燕。", 
            "射中燕姐，燕妹得见。", 
            "燕能内视，我身趫健。", 
            "班班捕獭狸，饭鸭得疗饥。", 
            "有不射，射必中，细听宫中歌赤凤。"
        ], 
        "title": "射鸟曲", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "李将军，霸陵尉，我方饮归尔大醉。", 
            "尔蒙虎皮我猿臂，猿臂能射山中虎，况发北平大黄弩。", 
            "霸陵尉，莫怒呵。", 
            "李将军，尔奈何。"
        ], 
        "title": "李将军", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "莫打佛山铁，且看佛山月。", 
            "看月见天心，打铁徒苦热。", 
            "人言佛山近，我言佛山远。", 
            "西水阻重重，胜于肠九转。", 
            "佛山那见佛，神山那有神。", 
            "东望高台在，谁为魋结民。", 
            "佛山大墟口，西水浸上田，裹饭张鱼笱。"
        ], 
        "title": "佛山曲", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "飞蛾勿飞飞，我言汝可通。", 
            "高者奔月蟾，下者衔烛龙。", 
            "蚌能吐珠辉，萤能照飞蓬。", 
            "彼皆爱光辉，不知汝懵懵。", 
            "歘尔投灯来，顷刻罹厥凶。", 
            "汝智自不周，汝力自不从。", 
            "汝今勿复飞，劝汝慎先几。", 
            "飞蛾懵不服，飞飞复促促。", 
            "促促污金镫，草草笑蚊蝇。"
        ], 
        "title": "飞蛾篇", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "越王台下水泠泠，白云山高高且清。", 
            "昌华苑中飞湿萤，当年美人字素馨。", 
            "虞园古树摇孤亭，六榕虚塔风檐铃。", 
            "骞槎杳矣海上星，蒟酱虽微闻汉廷。", 
            "箫韶南播森球钘，微辞能赋骚可经。", 
            "十七八岁女妖娙，繁华之子色晶荧。", 
            "承颜悦目效体形，转喉迭齿从心铭。", 
            "幽深翕辟行复停，宛转绵邈似不宁。", 
            "洞箫相和锵玎玎，指间密语通玲玲。", 
            "石泉溅溅飘蜻蜓，苍龙向月吟沧溟。", 
            "群莺飞飞乱柳汀，孤猿立木愁山屏。", 
            "仙羊剡剡来扬灵，陆郎乘骓排芳扃。", 
            "越人楚吟君试听，澧兰沅芷非独醒。", 
            "劝君犀觥斟醁醽，舒神导气延百龄。"
        ], 
        "title": "楚吟行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "睎予长望，森何寥莽，无艰予之况也猗。"
        ], 
        "title": "况操", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "厥山惟韩兮，夫地惟人。", 
            "夙昔矫此志兮，何逡巡乎。"
        ], 
        "title": "韩山操", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "摵摵园中树，上有最枯枝。", 
            "不惜枝叶落，但伤筋骨衰。", 
            "编篱引豆根，豆生篱已摧。", 
            "人生不乘时，奄忽欲因谁。"
        ], 
        "title": "古意 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "张乐会嘉友，四座列娇婉。", 
            "盈盈挥玉筝，袅袅吹青管。", 
            "微微溢清唱，飞飞激素霰。", 
            "此曲何所来，毋乃绵驹撰。", 
            "曲终不可得，听者宜见隽。"
        ], 
        "title": "古意 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "片玉可以琦，奚必待盈尺。", 
            "匹夫可以豪，奚必待正席。", 
            "深山一羽衣，衡门一逢掖。", 
            "高风薄丛林，清歌散泉石。", 
            "相者皆举肥，我心痛如刺。"
        ], 
        "title": "续成语四首 其一", 
        "type": "古风", 
        "yun": "陌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "文绣被台榭，菽粟食凫雁。", 
            "施施乐其间，飘飘观彼粲。", 
            "厥中靡所蕴，卒与牺牲豢。", 
            "寄言少年客，毋令居所慢。"
        ], 
        "title": "续成语四首 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "日回而月周，时不与人游。", 
            "众人皆疾足，羌余独淹留。", 
            "蟋蟀入我床，鸿雁何哀愁。", 
            "友生日以远，将在东山头。", 
            "亮哉宋大夫，四序独悲秋。"
        ], 
        "title": "续成语四首 其三", 
        "type": "古风", 
        "yun": "尤"
    }, 
    {
        "author": "陈子升", 
        "era": "清", 
        "subtype": null, 
        "text": [
            "平流鼓怒浪，静树振惊飙。", 
            "渺哉风动人，美恶殊相摇。", 
            "枢机在言行，天地遐不遥。", 
            "子綦隐南郭，三籁日萧条。"
        ], 
        "title": "续成语四首 其四", 
        "type": "古风", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "词林鸟归凤，千载想斯人。", 
            "恩向汾阳重，情连云梦亲。", 
            "少陵非匹敌，小谢契精神。", 
            "甚矣吾衰也，时无贺季真。", 
            "空然对遗像，文采映千春。"
        ], 
        "title": "题李太白像", 
        "type": "排律", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "览岁玑衡政，陈书钟鼎文。", 
            "囊锥休踢嬲，杯酒且殷勤。", 
            "金门牛马走，丹穴凤鸾群。", 
            "海观卑测蠡，雷声辨聚蚊。", 
            "山形迷七圣，涛气溢三军。", 
            "柳枝低艳曲，桃花入舞裙。", 
            "文豹藏深雾，斑骓蹴白云。", 
            "花风殊缱绻，灯月又纷纭。", 
            "蒸民思帝力，詹尹溯皇坟。", 
            "立春观笑语，行年务见闻。", 
            "不教荆璞刖，谁令鲁璧焚。", 
            "此时同越祝，今日便逢君。"
        ], 
        "title": "立春日社集学小庾体限韵", 
        "type": "排律", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "嘉名占地木，曾觉豫章生。", 
            "橘自淮南种，桐犹爨下声。", 
            "精神少微曲，生小广州城。", 
            "问业金闺□，随官竹马行。", 
            "东湖闻吏事，西苑览神京。", 
            "江夏无双誉，何郎第五名。", 
            "少年罗雀谢，公子钓鱼成。", 
            "白鹄非常浴，丹鸡讵泛盟。", 
            "立谈知倜傥，为说近纵横。", 
            "自有雌雄剑，非因黑白枰。", 
            "得枭甘注瓦，促柱忌弹筝。", 
            "竹实全栖凤，蒲牢易振鲸。", 
            "黄钟无琐碎，墨翟远咸韺。", 
            "气与穹苍近，羞为坚白鸣。", 
            "射稽推筑板，驺衍说环瀛。", 
            "器有瓠樽用，工非荆棘程。", 
            "相如綦组秘，季子揣摩明。", 
            "跃马秦中相，驱车甘上卿。", 
            "不难同朔荐，方欲请终缨。", 
            "拾芥徒云易，怀芳奈不呈。", 
            "一朝花扫地，三刖玉埋荆。", 
            "宋药金相失，燕台骏自更。", 
            "固穷休郁郁，负下莫茕茕。", 
            "适意从怀褐，消愁且酌觥。", 
            "高歌陵白石，幽曲启朱樱。", 
            "锦袖分骄蹇，香奁会品评。", 
            "臂留钗股印，眼注烛心檠。", 
            "爱客殊无剑，飞仙自有笙。", 
            "泽兰香宋玉，台柳系韩翃。", 
            "激沼怜鱼宠，为园重女贞。", 
            "有时开后閤，未事已先庚。", 
            "秋干心能结，春城笑肯倾。", 
            "卫生师七发，学道斩三彭。", 
            "且尽夔蚿说，宁随鼠璞争。", 
            "白华垂粲粲，芳草对怦怦。", 
            "画上龙还在，应怜未点睛。"
        ], 
        "title": "西阁书壁三十六韵", 
        "type": "排律", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "花满移新县，源高发远流。", 
            "风开山起伏，泉濯土刚柔。", 
            "境内驯胎鹤，庭前过目牛。", 
            "招来近者悦，出仕学而优。", 
            "练武兵抟兕，斑文杖祝鸠。", 
            "岁寒重相结，一掖点狐裘。"
        ], 
        "title": "赠李调甫程乡", 
        "type": "排律", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "梅州行李出，雁渚钓鱼过。", 
            "偃蹇一身小，裴徊九面多。", 
            "滩声迅篷辣，山色暗阴那。", 
            "篙打鱼虾国，松摇猿狖窝。", 
            "沧浪看逝者，白石唱来罗。", 
            "是处僧煨芋，前溪鹭食荷。", 
            "市稀粮少宿，风健酒虚酡。", 
            "岁暮游还远，将如杖履何。"
        ], 
        "title": "下篷辣滩望阴那山", 
        "type": "排律", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "卓女眉方敛，何郎粉乍红。", 
            "春生清涧曲，家在紫烟丛。", 
            "桂魄无非满，桃蹊总是秾。", 
            "鱼书新约素，象簟旧韬筒。", 
            "闭户看天棘，开窗对水荭。", 
            "芳龄推宝凤，短羽拂华虫。", 
            "五味调鸡舌，双鬟进鹿茸。", 
            "夜依兰烬静，春向柳丝融。", 
            "莫指王孙草，聊分少女风。", 
            "门楣牵荇菜，殿脚近芙蓉。", 
            "虚牝秋传籁，羁雌月作笼。", 
            "魂萦因饵茧，意涸为巢蜂。", 
            "素绠双瓶挈，朱珰复帐蒙。", 
            "春城扶海丱，雾縠借巴賨。", 
            "验诀亲飞燕，披图忆有熊。", 
            "方诸怀小镜，繁弱惯柔弓。", 
            "飙毂驱停隼，星绸靡屈虹。", 
            "陪游应馺娑，下拜即崆峒。", 
            "莲子抛垂幔，橦花点细封。", 
            "里儿贪射鸟，国主识游龙。", 
            "子午山心铁，阴阳露掌铜。", 
            "超瑕休矫驾，践董实殊踪。", 
            "羃历流苏结，团圞织苣烘。", 
            "同袍青似草，横佩玉如葱。", 
            "鹅管抽湘竹，鹍弦落楚枫。", 
            "并肩衔绣褥，反舌唤高墉。", 
            "甲观摛文倦，蠡杯把醴浓。", 
            "人家箫史玉，姓异霍家冯。", 
            "鼎熟淮王药，峰寒白帝桐。", 
            "茑萝身久托，凫藻目先从。", 
            "蓝帕舒香麝，苍琅振绮栊。", 
            "姝颜专小史，卿号叠安丰。", 
            "磬折伤秋藿，盘餐惜晚菘。", 
            "剑门高蜀弹，梁父侈齐僮。", 
            "拭泪窥黄靥，回肠引素总。", 
            "幽居防保母，浅立拟昭容。", 
            "涉水携交甫，登山代子充。", 
            "大兄谭稷下，幼妇读盘中。", 
            "锦袭仓庚羽，丝缠叱拨騣。", 
            "白团娇建业，绿绮动临邛。", 
            "砌净枭壶利，纱明琐语通。", 
            "雀飞秦妇恋，骓发陆郎慵。", 
            "翠盖轻舟举，金丸大道逢。", 
            "绦鹰难忿速，铃犬易怔忡。", 
            "碧玉甘颠倒，苕华报吉凶。", 
            "珠惊如意袖，花媚细腰宫。", 
            "带笑嘲房老，忘机学海翁。", 
            "弋绨中隐起，襻带两边缝。", 
            "修渚移河鼓，繁霜警曙钟。", 
            "蜡光彤管秘，翻讶玉台空。"
        ], 
        "title": "和恼公", 
        "type": "排律", 
        "yun": null
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "伊昔操柔翰，何期逐转蓬。", 
            "克家辜旧德，报国竟无功。", 
            "不朽高前训，所思维古风。", 
            "愁增青琐秩，赋在明光宫。", 
            "几度哀时命，微吟守固穷。", 
            "幸生惭散木，不觉复雕虫。", 
            "秘想开丹枕，幽思放八鸿。", 
            "青山尝独寤，白社向谁同。", 
            "夫子步趋远，烟村花木中。", 
            "吟边贫是乐，静外气弥充。", 
            "今日前闻在，一言千古衷。", 
            "俗情不厌拙，文字若为工。", 
            "何以循三省，新篇寄一通。", 
            "高秋吟望尽，搔首更书空。"
        ], 
        "title": "手录新诗因成十四韵寄呈业师欧先生", 
        "type": "排律", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "去国徒为尔，为家今在兹。", 
            "门庭环牡蛎，花竹閒蹲鸱。", 
            "皓月尊前汎，青山牖内窥。", 
            "五株彭泽柳，四海习家池。", 
            "云物非怀土，乾坤有立锥。", 
            "祇应与亲串，晨夕重心期。"
        ], 
        "title": "中洲草堂新成", 
        "type": "排律", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "此夜山中月，当年鹤上人。", 
            "众情无不总，吹断洛城尘。", 
            "问子游何远，而今曲尚新。", 
            "秋光皆逼汉，箫韵异调秦。", 
            "世隔钧天乐，云移放浪身。", 
            "愿追馀响去，抗手揖群真。"
        ], 
        "title": "缑山月夜闻王子晋吹笙（和唐人）", 
        "type": "排律", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "生平难重说，良夜感摧颓。", 
            "老与时艰至，贫从世胄来。", 
            "千人虚郢曲，一饭愧韩才。", 
            "偶贷河侯粟，时倾地主杯。", 
            "秋空天水合，肠转女牛回。", 
            "不是君心鉴，沈忧那自开。"
        ], 
        "title": "秋夜书怀呈知己", 
        "type": "排律", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言排律", 
        "text": [
            "有怀秋色里，西望极乡关。", 
            "人远三湘水，天开独秀山。", 
            "图书森宪府，牙戟换仙班。", 
            "儒行惟尊宋，诗名恰类颜。", 
            "虞章披豸合，汉贝劳师颁。", 
            "挥斥风云际，绥宁楚粤间。", 
            "辕门邀七萃，妆阁侍双鬟。", 
            "子月阳方进，臣年鬓未斑。", 
            "建陵飞檄出，临武凯歌还。", 
            "招隐承相念，衰迟敢浪攀。", 
            "掞天雄笔丽，照日大旗殷。", 
            "秖觉西江注，能浮钓艇閒。"
        ], 
        "title": "次韵寄答某", 
        "type": "排律", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言排律", 
        "text": [
            "当今注意新开府，夫子能言旧直臣。", 
            "日影虎符明远色，海波龙户洒先尘。", 
            "八公山气充函夏，五岭花香拱寿春。", 
            "已引祥鸾鸣足足，全褫猛犬吠狺狺。", 
            "深观南极张形势，急讯天潢慎齿唇。", 
            "山海转输须有力，阴阳调护讵非神。", 
            "抑奸量使西门豹，移檄悬奔东郭㕙。", 
            "座极长风通浡潏，旗盈高角动嶙峋。", 
            "躔星欲借三台近，捷羽因推百粤频。", 
            "挥手蜃烟销旦夕，披心蛮部固尊亲。", 
            "独扬周代歌元老，已靖唐边信大人。", 
            "铜柱直堪依日月，玉堂应创画麒麟。"
        ], 
        "title": "奉送方孩未先生巡抚粤西十二韵", 
        "type": "排律", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "子春振琴响，卜夏擅诗家。", 
            "还邀奕秋戏，一路款冬花。"
        ], 
        "title": "四时诗", 
        "type": "绝句", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "烟锁池塘柳，灯垂锦槛波。", 
            "回波初试舞，折柳即闻歌。"
        ], 
        "title": "柳波曲 其一", 
        "type": "绝句", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "烟锁池塘柳，烽销极塞鸿。", 
            "东枝罢春水，南翼怨秋风。"
        ], 
        "title": "续作锁柳销鸿之曲", 
        "type": "绝句", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "烟锁池塘柳，钟沈台榭灯。", 
            "灯心红缕密，柳眼绿波澄。"
        ], 
        "title": "又续锁柳沈灯引", 
        "type": "绝句", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "珠映千门月，花生四壁春。", 
            "还因相见处，得倚可怜人。"
        ], 
        "title": "元夜咏灯影", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "君向西江去，西江春水深。", 
            "回看升斗水，犹苦涸鱼心。"
        ], 
        "title": "怀欧大之康州", 
        "type": "绝句", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "春灯合形影，却被春灯隔。", 
            "今夜烛光残，绝缨何处客。"
        ], 
        "title": "上元夜不得傅二同席", 
        "type": "绝句", 
        "yun": "陌"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "曾排公子难，会是美人恩。", 
            "偏馀歌舞意，潇洒叩柴门。"
        ], 
        "title": "歌者文鸾曾为岑公子使免于难岑心感之与予别二十年江村重遇索予昼扇因援笔以慰之", 
        "type": "绝句", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "宫阙崔嵬尽，间关洒扫多。", 
            "嗟君追骏足，西去近如何。"
        ], 
        "title": "口号讯黄公", 
        "type": "绝句", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "翟尉方罗雀，任公尚钓鱼。", 
            "行藏吾若此，君意定焉如。"
        ], 
        "title": "示家僮", 
        "type": "绝句", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "世才无八斗，君橐少千金。", 
            "欲审低昂处，空伤去住心。"
        ], 
        "title": "家僮答", 
        "type": "绝句", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "单于出何所，燕支山上猎。", 
            "当日此山名，谁知便呼妾。"
        ], 
        "title": "明君怨", 
        "type": "绝句", 
        "yun": "叶"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "毾㲪铺淡色，屈戍动虚声。", 
            "不是君恩重，谁堪问长卿。"
        ], 
        "title": "长门怨", 
        "type": "绝句", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "射鸟还来凤，君王总不知。", 
            "承恩看合德，玉面发赪时。"
        ], 
        "title": "飞燕咏", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "敛袖出屏香，摇綦历阶草。", 
            "三十六宫中，自守青苔老。"
        ], 
        "title": "玉阶草", 
        "type": "绝句", 
        "yun": "皓"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "可怜杨白花，飞似海青鸟。", 
            "鸟衔花不来，空见他花嬲。"
        ], 
        "title": "杨白花", 
        "type": "绝句", 
        "yun": "筱"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "屋后藏深竹，情知欲避人。", 
            "钓鱼向东海，难折一竿春。"
        ], 
        "title": "客居五咏 其一 竹", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "斲琴小自足，栖凤对相求。", 
            "今年逢叶落，又似去年秋。"
        ], 
        "title": "客居五咏 其二 梧桐", 
        "type": "绝句", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "茅墙数间屋，梨树一园枝。", 
            "欲问春风早，其如客思迟。"
        ], 
        "title": "客居五咏 其三 梨", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "急忆家园里，梅花满东亩。", 
            "等閒看便过，不得诗一首。"
        ], 
        "title": "客居五咏 其四 枯梅", 
        "type": "绝句", 
        "yun": "有"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "荒畦老妇锄，数日菜根舒。", 
            "悬思三千客，只望孟尝鱼。"
        ], 
        "title": "客居五咏 其五 菜", 
        "type": "绝句", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "犀簪长可怜，有如美人发。", 
            "细直隐鬉纹，真心应在骨。"
        ], 
        "title": "犀簪", 
        "type": "绝句", 
        "yun": "月"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "烟树半村墟，青山日将暮。", 
            "看山尚不归，期尔孤舟渡。"
        ], 
        "title": "题画为汪伊远", 
        "type": "绝句", 
        "yun": "遇"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "马蹄清夜月，人影玉楼春。", 
            "朝来池水皱，定有赋风臣。"
        ], 
        "title": "马蹄清夜月", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "安期干楚罢，跨鹤弃人间。", 
            "卖药已前代，遗祠空此山。", 
            "枯枝蝉自蜕，晴海客偕还。", 
            "不向金丹学，劳劳玄鬓斑。"
        ], 
        "title": "鹤舒台", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "金鉴丹诚尽，玉堂风度开。", 
            "南天相初入，西蜀眷空来。", 
            "独预防胡计，无伤咏燕才。", 
            "谁怜桑梓共，吟破岭头梅。"
        ], 
        "title": "曲江怀张文献", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "雨霁山池晚，悠然逢月明。", 
            "山中如此色，天上有无情。", 
            "雾碎安期石，风微子晋笙。", 
            "犹闻小桥畔，农父话春耕。"
        ], 
        "title": "玩月山池", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "湘波流媚远，鱼媵正愁人。", 
            "金谷何年入，华清几处春。", 
            "环为天上宝，珠是掌中珍。", 
            "聊持堕楼思，并起马嵬尘。"
        ], 
        "title": "苍梧访绿珠太真遗迹", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南汉风流地，芳湖曲带潮。", 
            "芙蓉依殿脚，杨柳近宫腰。", 
            "一往多疑冢，千年不复朝。", 
            "空馀化萤草，羃历彩虹桥。"
        ], 
        "title": "昌华苑（五羊城西）", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "樵峰七十二，秀出一峰尊。", 
            "策杖观朝日，浮澜动海门。", 
            "孤松生鸟外，片雨落山根。", 
            "吾欲骖鸾去，凭虚望帝阍。"
        ], 
        "title": "西樵大科峰", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "六月三江水，扁舟独客思。", 
            "何劳远天色，不共小窗时。", 
            "一枕清波听，谁家玉笛吹。", 
            "心藏山木咏，摇漾与君知。"
        ], 
        "title": "江上怀所钦", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "大雅黄初见，词林此凤麟。", 
            "游园邺城客，入梦雒川神。", 
            "竹帛思垂绩，旗章漫宠亲。", 
            "相知零落早，论定属何人。"
        ], 
        "title": "咏陈思王", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "遥遥汉交阯，初识汉将军。", 
            "偶尔明珠谤，繇来铜柱勋。", 
            "春江激怪石，夏木栖寒云。", 
            "世鲜爰生笛，劳歌如可闻。"
        ], 
        "title": "伏波祠", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "秋气忽不解，起歌还侧身。", 
            "远思西湖水，高映胥山人。", 
            "飞雀少年剑，钓鱼公子纶。", 
            "浙潮今正好，急送梅花春。"
        ], 
        "title": "寄陈仲因", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "山山木叶脱，一为洞庭波。", 
            "今年春草碧，今日伤如何。", 
            "四愁看雪早，七发属涛多。", 
            "宋玉元生楚，秋如羁旅过。"
        ], 
        "title": "秋怀 其一", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "杀气到金天，狼星见几年。", 
            "贤良诏骑射，经史傍貂蝉。", 
            "榆荚连关暗，花名渡海偏。", 
            "仍闻来陆贾，应有逐居延。"
        ], 
        "title": "秋怀 其二", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "碧沚渺秋思，飘鸾淡雾姿。", 
            "明珰一以献，玉佩解要之。", 
            "子夜芙蓉曲，秋风兰菊辞。", 
            "却看银汉侧，牛女别经时。"
        ], 
        "title": "秋怀 其三", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "尝游先圣地，嘉木蔼成林。", 
            "今日宗周老，遥同望鲁心。", 
            "麟来青草合，凤去碧梧阴。", 
            "想见宫墙色，谁聆丝竹音。"
        ], 
        "title": "望孔林奉和瞿稼轩先生", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "出刈东皋稻，来同南阮人。", 
            "香吹三伏日，欢洽八家邻。", 
            "野俎堆蔬甲，深杯注粟唇。", 
            "清风万石在，蠲恤诏方新。"
        ], 
        "title": "东皋观刈稻同诸从兄", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "尚有一樽酒，山楼复数杯。", 
            "暝风送酣影，明月正裴褢。", 
            "七不堪都释，一相思辄来。", 
            "回溪值清浅，观海必澜哉。"
        ], 
        "title": "薄醉入山", 
        "type": "律诗", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "朱明山下水，一见陆郎心。", 
            "仙醴玉壶挈，芳春赭白寻。", 
            "积砂应作灶，通涧亦鸣琴。", 
            "笑我留兹土，何须白石吟。"
        ], 
        "title": "流杯池赠陆岫青明府", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "綵艇餐红荔，明楼宿白云。", 
            "如何方缱绻，天际忽离群。", 
            "甲帐长途匝，牙香夹被熏。", 
            "会吹吴地月，佳气一氤氲。"
        ], 
        "title": "送曹彝伯还太仓", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "谁能为此曲，毋乃古绵驹。", 
            "今夜尉城月，攒风江笛纡。", 
            "宋人有章甫，越地亦吴歈。", 
            "知尔丹山凤，高歌闻众雏。"
        ], 
        "title": "赠歌客", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "珠江指银汉，相见复相亲。", 
            "往岁悲秋客，都为乞巧人。", 
            "南流豫章水，或有雒川神。", 
            "深夜星前酌，依依溪上蘋。"
        ], 
        "title": "七夕珠江汎舟同豫章黎左严陈元者同里黄逢永黄季恒黎美周席上有赠", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "神女惊临楚，西施粲入吴。", 
            "朝云蒙泽芷，秋露坠宫梧。", 
            "狐媚疑詹策，龙文失属镂。", 
            "年年兴楚些，日日变吴歈。"
        ], 
        "title": "吴楚行", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "江楼散凉雨，溶㵝入深杯。", 
            "坐久月光动，歌停花气来。", 
            "勋名惊下濑，词赋笑阳台。", 
            "辛苦天南事，长安道更催。"
        ], 
        "title": "何印尼太常招同刘安世司马陈忝生宫谕雨集分得来字", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "新林生叶花交飞，珠帘初日流素晖。", 
            "洞房夜烛光力微，起舞君前歌露晞。", 
            "宛如游龙翩如鸿，骨柔态变不可终，高举长袖云回风。", 
            "凤文双履金缕衣，长跪为君擎玉卮，芳年逝者已若斯。"
        ], 
        "title": "四时白纻歌五首 其一 春白纻", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "草萤本质昔已枯，化身今比明月珠。", 
            "飞君华堂缀交疏，何况贱妾不肖躯。", 
            "能歌巧笑工步趋，长眉的皪承清矑。", 
            "不敢自许众道殊，幸离下土升阶除。", 
            "云房别馆如天居，奉君颜色今夕初。", 
            "秣君驷马豆以刍，醉君吏士人石醹。", 
            "愿因微风达区区，昼长夜促乐斯须。"
        ], 
        "title": "四时白纻歌五首 其二 夏白纻", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "素衣轻举襳袿红，朱唇不动音微通。", 
            "如骄似怨不自容，翩若芙蕖秋被风。", 
            "轻弦细语传纤手，寄心赠君君不有。", 
            "白云东下雁南飞，令颜一去不复归。"
        ], 
        "title": "四时白纻歌五首 其三 秋白纻", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "氍毹匝地朱复殷，鸣环顾步何姗姗。", 
            "文犀约臂辟重寒，含声未吐气若兰，左顾右盼生光澜。", 
            "堂上清歌林外啭，积雪遥光凝玉面。", 
            "双心一意俱回旋，百媚邀君流一眄，千秋万岁非所羡。"
        ], 
        "title": "四时白纻歌五首 其四 冬白纻", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天阶璧月霜始凝，玉绳西倚银汉横。", 
            "杯疲客醉不自胜，佳人含笑烛下兴。", 
            "垂辉振彩四座惊，轩轩忽若朝霞升。", 
            "人生快意不在他，高贤嘉会酒且多。", 
            "秦箫激越齐瑟和，日月逝矣如流波。", 
            "永夜如年君弗歌，百年如夜将奈何。"
        ], 
        "title": "四时白纻歌五首 其五 夜白纻", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "官家出游乘驷驖。", 
            "殿前女子持绛节，手弹琵琶颜照雪。", 
            "中宫西宫同羽猎，何以知之双鬟结。"
        ], 
        "title": "钜鹿公主歌辞", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "新买五尺刀，烂熳芙蓉焰。", 
            "晓夕时一开，取照幽人胆。"
        ], 
        "title": "琅琊王歌辞八首 其一", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "人言琅琊贤，我独未曾说。", 
            "长揖交戟中，左右惊吐舌。"
        ], 
        "title": "琅琊王歌辞八首 其二", 
        "type": "乐府曲辞", 
        "yun": "屑"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "飞花亦有蒂，浮梗故有根。", 
            "四体如轻埃，因风集谁门。"
        ], 
        "title": "琅琊王歌辞八首 其三", 
        "type": "乐府曲辞", 
        "yun": "元"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "长安八水背，清渭流最急。", 
            "一夜西北风，怒涛寒自立。"
        ], 
        "title": "琅琊王歌辞八首 其四", 
        "type": "乐府曲辞", 
        "yun": "缉"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "琅琊大道王，更唱琅琊曲。", 
            "侧有如花人，许以英雄目。"
        ], 
        "title": "琅琊王歌辞八首 其五", 
        "type": "乐府曲辞", 
        "yun": "屋"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "剑室双金龙，夜夜鸣中箧。", 
            "不能青天飞，枉用张鳞鬣。"
        ], 
        "title": "琅琊王歌辞八首 其六", 
        "type": "乐府曲辞", 
        "yun": "叶"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天不借日月，日月终经天。", 
            "虎不借深山，藜藿生路边。"
        ], 
        "title": "琅琊王歌辞八首 其七", 
        "type": "乐府曲辞", 
        "yun": "先"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "宝马鸣春风，马上人如龙。", 
            "下马道姓名，言是广平公。"
        ], 
        "title": "琅琊王歌辞八首 其八", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "苍鹰飞飞雀劳利，高者逢之下得计。"
        ], 
        "title": "雀劳利歌", 
        "type": "乐府曲辞", 
        "yun": "霁"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "白羽照秋月，丽服明春风。", 
            "朝来试马蹄，踯躅垂杨东。"
        ], 
        "title": "折杨柳歌五首 其一", 
        "type": "乐府曲辞", 
        "yun": "东"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "家居杨柳下，直路西北驰。", 
            "望郎不可见，折尽门前枝。"
        ], 
        "title": "折杨柳歌五首 其二", 
        "type": "乐府曲辞", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "放马在南涧，马嘶时向北。", 
            "龙出渥洼中，万人皆辟易。"
        ], 
        "title": "折杨柳歌五首 其三", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "河北望河南，杨柳郁森森。", 
            "蕃汉虽二域，春风无两心。"
        ], 
        "title": "折杨柳歌五首 其四", 
        "type": "乐府曲辞", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "左手櫜健弓，右手结柔辔。", 
            "抽出腰下刀，深勒燕山字。"
        ], 
        "title": "折杨柳歌五首 其五", 
        "type": "乐府曲辞", 
        "yun": "寘"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "男儿欲作健，不用持弓槊。", 
            "狮子一顾笑，百兽毛自落。"
        ], 
        "title": "企喻歌四首 其一", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "放马在大野，草浅马腾跃。", 
            "铁作身上衣，明朝为君着。"
        ], 
        "title": "企喻歌四首 其二", 
        "type": "乐府曲辞", 
        "yun": "药"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "前营看后营，万马肃无声。", 
            "前军看后军，大旆蔽平原。"
        ], 
        "title": "企喻歌四首 其三", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "男儿堕地日，会有冲天时。", 
            "泰山与鸿毛，各是人所为。"
        ], 
        "title": "企喻歌四首 其四", 
        "type": "乐府曲辞", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "好月在天常患缺，硬弓在櫜常患折。", 
            "男儿穷居苦无骨，老女不嫁忌嫁毕。"
        ], 
        "title": "捉搦歌四首 其一", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "两株银杏江边老，花者是公实者母。", 
            "天生神物必有偶，独坐空房今白首。"
        ], 
        "title": "捉搦歌四首 其二", 
        "type": "乐府曲辞", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "路傍古井人所食，清浅分明辨沙砾。", 
            "可邻照影多行客，不见须眉见巾帼。"
        ], 
        "title": "捉搦歌四首 其三", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "江东蔗竿长丈二，中间可啖两头弃。", 
            "少年往矣老不济，四十五十无多岁。"
        ], 
        "title": "捉搦歌四首 其四", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "陇头流水，流离四注。", 
            "念我劳人，终身霜露。", 
            "弱水可途，坚冰在须。", 
            "时无英雄，咄哉丈夫。", 
            "上阪下阪，秦川在眼。", 
            "左手把鞭，足不能前。"
        ], 
        "title": "陇头流水歌辞三首", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "野雪犹未开，水边与林上，次第送青来。", 
            "折杨柳，不知思已深，只讶春何久。"
        ], 
        "title": "月节折杨柳歌十三首 其一 正月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "红碧两参差，芳香满林薄，望欢殊未来。", 
            "折杨柳，我有千里心，愿寄双飞鸟。"
        ], 
        "title": "月节折杨柳歌十三首 其二 二月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "采薇薇已柔，东西复南北，念子何时休。", 
            "折杨柳，持为七宝鞭，追逐骅骝后。"
        ], 
        "title": "月节折杨柳歌十三首 其三 三月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "寒消时未暑，梅子欲成黄，摽落当谁取。", 
            "折杨柳，青春不可追，长条已堪扫。"
        ], 
        "title": "月节折杨柳歌十三首 其四 四月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "家带辟兵符，螳螂诚有斧，不足禦隆车。", 
            "折杨柳，刻作孟尝君，才堪役鸡狗。"
        ], 
        "title": "月节折杨柳歌十三首 其五 五月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大鸟怒而飞，海水方飘扬，浩涆将焉归。", 
            "折杨柳，天作飓母风，四面来吹子。"
        ], 
        "title": "月节折杨柳歌十三首 其六 六月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "杨州牛女纪，孟月渡河秋，人间复何似。", 
            "折杨柳，蟢子识窗前，誇道天孙巧。"
        ], 
        "title": "月节折杨柳歌十三首 其七 七月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "云气方四除，明月有正色，依依照吾庐。", 
            "折杨柳，斫尽碍门枝，不患秋光少。"
        ], 
        "title": "月节折杨柳歌十三首 其八 八月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "零露已为霜，秾华不堪玩，晚菊馀芬芳。", 
            "折杨柳，疏密葺藩篱，不负重阳酒。"
        ], 
        "title": "月节折杨柳歌十三首 其九 九月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天净北风高，鹰隼盘空中，意气真雄豪。", 
            "折杨柳，镞取董泽蒲，一试穿杨手。"
        ], 
        "title": "月节折杨柳歌十三首 其十 十月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大野极群阴，万物方嗷嗷，一复见天心。", 
            "折杨柳，立表测土中，短长占日晷。"
        ], 
        "title": "月节折杨柳歌十三首 其十一 十一月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "水泽腹已坚，坎险化为夷，走马渡长川。", 
            "折杨柳，杨柳不成阴，濯濯青松老。"
        ], 
        "title": "月节折杨柳歌十三首 其十二 十二月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "历象有前期，天王在门中，百辟盛威仪。", 
            "折杨柳，四序相周流，盈虚信天道。"
        ], 
        "title": "月节折杨柳歌十三首 其十三 闰月歌", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "日重光，奈何鸡方鸣。", 
            "日重光，昨日之日，固当舍我而行。", 
            "日重光，懔乎若渊上之春冰。", 
            "日重光，过中则昃西倾。", 
            "日重光，年在壮盛难恒。", 
            "日重光，譬如大将，背水阵兵。", 
            "日重光，照是下土下氓。", 
            "日重光，追膻逐臭如蝇。", 
            "日重光，唯有达者成名。"
        ], 
        "title": "日重光", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "月重轮，照天下。", 
            "使天若无明月，万古当为长夜。", 
            "何夜无月，月有虚盈。", 
            "谁为匪民，达者成名。"
        ], 
        "title": "月重轮", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不见天上之星坠为石，又不闻地中有雷生霹雳。", 
            "星有光芒犹可避，雷无定所谁能测。", 
            "杀人岂必干与戈，尺地寸天皆局蹐。", 
            "重城高寝自谓安，中夜思之眠岂得。", 
            "何能变化为蟭螟，飞入睫中人不识。"
        ], 
        "title": "行路难 其一", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "翩翩之雁来天隅，中有一者飞而孤。", 
            "自丧其雄不并宿，江中警夜甘为奴。", 
            "江滨之人少慈惠，一网高张百禽殪。", 
            "不虞永断匹偶恩，食肉卖毛为得计。"
        ], 
        "title": "行路难 其二", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不闻蜀山多阴稀见日，群犬吠之盈万室。", 
            "又不闻野人有妇一目偏，出见举世皆不妍。", 
            "是非好恶何有定，昨者高岸今为渊。", 
            "劝君且自酣杯酒，劝君不用狂开口。", 
            "正言自古有戈矛，上士闻之皆却走。"
        ], 
        "title": "行路难 其三", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不见五陵年少插两弓，左射右射皆能工。", 
            "金丸如星羽如月，骄马蹴踏鸣秋风。", 
            "林中走兽猎已尽，仰面四顾苍天空。", 
            "千年老鹤青田产，昨日瑶池衔玉简。", 
            "未回劲翮排天门，莫使霜毛刺人眼。"
        ], 
        "title": "行路难 其四", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "卞和入山得璞玉，献之未售先刖足。", 
            "秦王易以十五城，赵国不与终受兵。", 
            "从来至宝物所忌，锥刀之末今人争。", 
            "小民止可求粗足，朝饭糟糠暮饘粥。", 
            "轻裘肥马不易誇，有司视尔如仇家。"
        ], 
        "title": "行路难 其五", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "隰有桑，阪有漆，朝朝斤斧无虚日。", 
            "社西老树且千年，于人无益已则全。", 
            "美材岂合终弃置，用之贵得逢英贤。", 
            "昨者公家求大木，匠石顾之蒙见录。", 
            "已辞根柢落高云，却伴沙泥委空谷。"
        ], 
        "title": "行路难 其六", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "葡萄酒，黄金卮，玉箫瑶瑟声参差。", 
            "佳人长袖为君舞，今时不饮将何时。", 
            "是与非，得与失，百年都是攒眉日。", 
            "刘伶一醉死便埋，嗣宗多事犹咏怀。", 
            "畏首畏尾身馀几，智士畏名如畏鬼。", 
            "君不闻隋家白鹤自拔毛，周庙牺鸡啄其尾。"
        ], 
        "title": "行路难 其七", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "孔雀之血能杀人，翠钿金尾光彻身。", 
            "古来贤圣不外饰，蛙声紫色能乱真。", 
            "一人独坐深宫里，拜跪满前皆有以。", 
            "谁悬明镜照中心，为佞为忠总相似。", 
            "仲尼一语君勿谖，先观其行后其言。", 
            "君子温温如白玉，利口便便中有毒。", 
            "其毒愈甚文愈高，请君记取孔雀毛。"
        ], 
        "title": "行路难 其八", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "落花一别树，安择清波与污泥。", 
            "自古皆有死，刀兵床第无高低。", 
            "梦中得食醒难饱，夷齐身饿名不朽。", 
            "流芳一日不易为，遗臭万年安足道。"
        ], 
        "title": "行路难 其九", 
        "type": "乐府曲辞", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "乱竹微开一角，莫云远带孤村。", 
            "人到绿杨下马，屋迎秋水开门。"
        ], 
        "title": "秋行四首 其一", 
        "type": "六言诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "万峰谷里村路，独木桥西酒家。", 
            "对客山翁白发，当垆老妇黄花。"
        ], 
        "title": "秋行四首 其二", 
        "type": "六言诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "旧宫荒草何处，莫日芦花系船。", 
            "渔子数灯归尽，江潭一雨萧然。"
        ], 
        "title": "秋行四首 其三", 
        "type": "六言诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "酒醒已离孤店，灯残莫写乡书。", 
            "晓月啼猿未已，秋山匹马归欤。"
        ], 
        "title": "秋行四首 其四", 
        "type": "六言诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "德行之方如面，诗卷之高等身。", 
            "三仕三迁仙吏，一琴一鹤其人。"
        ], 
        "title": "题迟灵山屏万行乐", 
        "type": "六言诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "风度萧然尘表，姓名隐著图间。", 
            "谓是竹中高士，何殊海外仙山。"
        ], 
        "title": "题笪瀛仙行乐", 
        "type": "六言诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "江海心期澹荡，烟霞笔墨沉酣。", 
            "一幅云间山水，倩君携到天南。"
        ], 
        "title": "题董文敏字卷为鲍子韶", 
        "type": "六言诗", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "万卷曾开邺架，燕居如带荀香。", 
            "浪说陈侯冠玉，今看王氏琳琅。"
        ], 
        "title": "题王也夔行乐图二首 其一", 
        "type": "六言诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "斑衣舞罢此日，彩笔花开晓风。", 
            "诗思满怀未写，闲阶叶响梧桐。"
        ], 
        "title": "题王也夔行乐图二首 其二", 
        "type": "六言诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "山衣自饶古制，侠骨亦异尘寰。", 
            "笔墨犹勤卷里，诗篇先后人间。"
        ], 
        "title": "题君畴行乐", 
        "type": "六言诗", 
        "yun": "删"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "洞天云海沈沈，琼扉小辟银毬坠。", 
            "乱抛下界，细黏枝上，轻飏斜缀。", 
            "刀剪无声，裁缝灭迹，粉搓雪腻。", 
            "笑墙头柳絮，成团打块，学娇样，终难似。", 
            "谁把一规圆月，破工夫、玲珑划碎。", 
            "玉栏干外，映来一色，亭亭常在。", 
            "绝代璚姿，明妆自好，胭脂都退。", 
            "被佳人折下，红尖戏蹴，向秋千背。"
        ], 
        "title": "水龙吟  咏绣毯花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花光扑上春城，曈昽直把人衣染。", 
            "家家百舌，年年三月，桃花满店。", 
            "谁酿梨云，更搀柳浪，倍添伊艳。", 
            "算那家、映水开偏好，胭脂一院门长掩。", 
            "城下绿芜如毯。", 
            "不禁风、酒旗轻飐。", 
            "也应明日，再来寻处，落红万点。", 
            "嘱付花铃，忍令一片，顿随春减。", 
            "恰墙头几朵，含情送客，暗颓娇脸。"
        ], 
        "title": "水龙吟  城上看桃花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春光不像曾来，如何又说春将去。", 
            "一尊别酒，两行情泪，凄然无语。", 
            "恰似明妃，红颜远嫁，玉关难驻。", 
            "叹今年烽火，连天战鼓，都拦截，春归路。", 
            "偏是魂销此际。", 
            "怕天涯、少人怜处。", 
            "临岐低嘱，纵然去也，休忘尺素。", 
            "忍见愁红，将飞更怯，乍飏旋住。", 
            "想溪桥来夜，飘零有恨，与何人诉。"
        ], 
        "title": "水龙吟  送春和云臣韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "琅然者是何声，因风飘入深闺底。", 
            "蝶蜂引处，卖花声乱，倍添娇脆。", 
            "蓦地谁家，兽环小响，轻摇栀子。", 
            "见一双小玉，盘龙暗捧，和羞映，中门里。", 
            "出匣一轮新水。", 
            "要秋宵、凉蝉斗美。", 
            "红绵揩罢，扑将紫粉，洗他空翠。", 
            "此际菱花，宛如月样，佳人心喜。", 
            "只晚妆拢鬓，无端忽忆，嫁时情事。"
        ], 
        "title": "水龙吟  巷口见磨镜者", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万家砧杵秋城，重来何处寻门巷。", 
            "三年一别，孤身作客，蛮江烟浪。", 
            "绿帻榕城，金尊荔浦，惯陪牙将。", 
            "自连天烽火，舞衫换了，亟为买，归吴榜。", 
            "屈指当年俦侣，旧梨园、蜂惆蝶怅。", 
            "或伴侯王，或成驵侩，或沦厮养。", 
            "纵剩柔条，也应不似，灞桥模样。", 
            "趁啼乌乍歇，霜天渐晓，拨筝琶唱。"
        ], 
        "title": "水龙吟  秋日过饮蝶庵纪坐上人语", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "豁然老眼新晴，戍楼下俯秋江远。", 
            "严关金鼓，西风彩帜，盈川鹅鹳。", 
            "狎水黄头，淩风画鹢，银涛怒捲。", 
            "笑喧阗错认，龙舟莲舸，惹士女，倾城看。", 
            "潇碧微涵镜面。", 
            "有周侯、庙临溪岸。", 
            "乱离重遇，英雄何在，登城长叹。", 
            "昔日波平，今朝浪骇，鱼龙蒸变。", 
            "渐日斜人静，盈盈蘋蓼，弄陂塘晚。"
        ], 
        "title": "水龙吟  秋城看西溪战舰水阅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夜来几阵西风，匆匆偷换人间世。", 
            "凄凉不为，秦宫汉殿，被伊吹碎。", 
            "祇恨人生，些些往事，也成流水。", 
            "想桃花露井，桐英永巷，青骢马，曾经繫。", 
            "光景如新宛记。", 
            "记相逢、瑶台殊丽。", 
            "微烟淡月，回廊复馆，许多情事。", 
            "今日重游，野花乱蝶，迷濛而已。", 
            "愿天公还我，那年一带，玉楼银砌。"
        ], 
        "title": "水龙吟  秋感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无诸城已销烽，鹧鸪双引熊幡舞。", 
            "鲛宫浪偃，鲤湖波静，欢腾榕浦。", 
            "荔子摇丹，石华涨绿，海云佳处。", 
            "仗九龙仙令，二泉茂宰，洗兵马，为霖雨。", 
            "只我离情万缕。", 
            "逐盈城、攀辕士女。", 
            "摩空瘦鹘，倚墙病骥，飘零谁诉。", 
            "落落祢衡，茫茫刘表，此身无主。", 
            "送千秋鲍叔，红旗掣电，向闽天去。"
        ], 
        "title": "水龙吟  送梁溪明府吴伯成先生新任闽中廉使", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "曾经天语怜才，如今老却淩云手。", 
            "开元鹤发，茂陵铅泪，海天非旧。", 
            "长乐笙箫，连昌花竹，可堪回首。", 
            "算软裘快马，呼鹰緤犬，当时事，还能否。", 
            "摘尽瑶台星斗。", 
            "水哉轩、夜明如昼。", 
            "离骚一曲，清平三调，小盘珠走。", 
            "汉殿唐宫，能消几度，花阴杯酒。", 
            "闹筝琶腰鼓，红樱紫笋，上先生寿。"
        ], 
        "title": "水龙吟  寿尤悔庵六十用辛稼轩寿韩南涧原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花前日饮亡何，何须暂住挨筝手。", 
            "莲凋华项，桑栽蓬岛，月明如旧。", 
            "历历神州，茫茫知己，几场搔首。", 
            "问王家阿黑，桓家灵宝，今尚有，其人否。", 
            "金印由他如斗。", 
            "且逍遥、药栏红昼。", 
            "莫愁蠖伏，只须龙卧，任呼牛走。", 
            "拨触雄心，半床冷剑，千杯热酒。", 
            "唤尧年老鹤，秦时毛女，捧卮来寿。"
        ], 
        "title": "水龙吟  寿朱致一五十再用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "楚天解组归来，颠狂肯放杯辞手。", 
            "黄鸡一曲，千场保社，百年亲旧。", 
            "起舞婆娑，好风吹帽，野花簪首。", 
            "试酒酣重问，渚宫烟景，仍髣髴，从前否。", 
            "君说崖欹峡斗。", 
            "乱猿啼、绝无昏昼。", 
            "岳阳楼阁，洞庭波浪，银飞雪走。", 
            "一笑浮生，杜陵花鸟，信陵醇酒。", 
            "问彭篯骄语，尔曹还总，让才人寿。"
        ], 
        "title": "水龙吟  寿黄珍百七十仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当时悬瓠城头，经过已切登龙愿。", 
            "一星忽到，三吴重地，藉公司宪。", 
            "建业旌幢，广陵笳鼓，欢声腾遍。", 
            "更庾楼郑驿，锦袍银烛，高会尽，东南彦。", 
            "伏谒敢辞疏贱。", 
            "况盈盈、鄂君舟便。", 
            "乱帆吼雨，西风跋浪，珠飞雪溅。", 
            "闻说平山，欧阳旧迹，画堂重建。", 
            "愿从公之后，阑干醉拍，眺秋江远。"
        ], 
        "title": "水龙吟  上观察金长真先生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一年一度花前，旧年笑语莺犹记。", 
            "今年倍好，才开便遇，养花天气。", 
            "料理银罂，排当檀板，绿窗如水。", 
            "唤游丝舞絮，遮围绣幕，休轻放，閒愁至。", 
            "多少倚阑心事。", 
            "怅神州、斜阳战垒。", 
            "沈香亭畔，慈恩寺后，蘼芜满地。", 
            "只有江南，一枝如故，红酥粉腻。", 
            "任英雄老了，花还赚我，且逢花醉。"
        ], 
        "title": "水龙吟  乙卯暮春云臣斋头看牡丹", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一川红藕花开，楼船西上浔阳去。", 
            "江涵翠榜，风吹绛帐，玲珑无暑。", 
            "鹿洞儒生，江州僚佐，欢迎湓浦。", 
            "料匡庐九叠，凝妆染黛，向鹢首，竞萦舞。", 
            "漫说关山金鼓。", 
            "奏笳箫、中流容与。", 
            "滕王阁在，琵琶亭好，缅焉怀古。", 
            "乱日才多，兵间士贱，青衫失路。", 
            "仗先生独挂，一轮冰镜，作斯文主。"
        ], 
        "title": "水龙吟  送蒋慎斋宪副视学江右", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三生石上精灵，依稀认得重来路。", 
            "终南山下，淩波池畔，红泉绿树。", 
            "水国前缘，绡官閒话，冷风酸雨。", 
            "记耕烟跋浪，扬鬐溅沫，夜碧落，朝悬圃。", 
            "一自甘泉献赋。", 
            "谪红尘、此间殊误。", 
            "铁笛沧洲，骊珠楼馆，几回惊寤。", 
            "太液鲸红，玉河蜃黑，旧游何处。", 
            "正霜天万斛，西风隐隐，有银涛怒。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水明楼下相看，凉荷一色珑松地。", 
            "赤栏低压，绿裳轻蘸，月明千里。", 
            "小苑梨花，重门柳絮，算来相似。", 
            "傍前汀白鹭，几番飞下，寻不见，迷花底。", 
            "无数弄珠人戏。", 
            "小酥娘、水天閒倚。", 
            "明妆束素，非关只爱，把秾华洗。", 
            "为怕秋来，满湖红粉，惹人憔悴。", 
            "拚年年玉貌，江潭夜悄，凝如铅泪。"
        ], 
        "title": "水龙吟  白莲", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花间一辆雕轮，绣帏袅尽东风细。", 
            "龙幡压角，翠钿㔩叶，流苏百琲。", 
            "暗想其中，宫黄蕃锦，不过端丽。", 
            "纵玉环丰艳，金堂娇贵，瑶池侣，休凝睇。", 
            "忽见花枝徙倚。", 
            "是谁家、穿帘燕子。", 
            "忍当春冷，抛他幔后，坐他车尾。", 
            "彩笔飘蓬，青衣沦贱，古来如此。", 
            "料归时、浅导银灯，转那个，屏风底。"
        ], 
        "title": "水龙吟  春游即目赋得侍儿堪感路旁人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "杳杳秋红，濛濛夜碧，戍楼乍歇疏更。", 
            "宿鸟啁啾，远鸡咿喔，野烟缭绕初生。", 
            "水明烛暗，听天外、南来雁声。", 
            "梦回酒醒，人倚高楼，月在前楹。", 
            "初旸澄澹堪惊。", 
            "才漾庭柯，旋映帘旌。", 
            "枫桕山林，莼鲈水郭，家家轩槛新晴。", 
            "五湖堪长，总莫管、天涯战争。", 
            "数村横笛，一片西风，十载浮名。"
        ], 
        "title": "庆春宫  秋晓", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千片芰荷零乱，帘捲西风，人倚楼小。", 
            "横竹泠泠，峭风历历，一碧远天缥缈。", 
            "非淡非浓，飐水国、村村斜照。", 
            "中酒心情，欲寒天气，暗催人老。", 
            "三十六鳞江上少。", 
            "奈无限、旧愁缭绕。", 
            "沙鸟将雏，江凫傍母，秋水柴门抱。", 
            "正搓橙、时候也，题糕近、龙山欢笑。", 
            "写尽吴笺，盼晴空、翠屏都晓。"
        ], 
        "title": "氐州第一  秋日怀东皋诸子用周美成韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋夜灯青，窸窣作响，先生拔剑而怒。", 
            "鼠辈来前，复何敢尔，尔罪诚难悉数。", 
            "蛇蝮犹堪耐，不耐汝曹伛偻。", 
            "每到更深，触翻杯沥，动摇屏柱。", 
            "书籍纵横遭点污。", 
            "挦扯到、五车六库。", 
            "穴内乘车，蜜中渍矢，变幻难凭据。", 
            "饮河归休浪喜，高堂下、狱词先具。", 
            "速付欧刀，便豳风、也思熏汝。"
        ], 
        "title": "氐州第一  诘鼠戏同云臣作", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "浮云离离，飒其风雨。", 
            "扁舟独寐，梦我严父。", 
            "曰嗟曰嗟，汝行良苦。", 
            "悠悠道路，矧兹鼙鼓。", 
            "自汝之先，未绝如缕。", 
            "有孑其传，于今为五。", 
            "无曰予薄，诸灵所怙。", 
            "敬汝慎汝，无忘先祖。", 
            "再拜以跽，小子稽首。", 
            "暂别我父，日月以久。", 
            "郁郁予心，如结予口。", 
            "牵衣欲言，捧亲之手。", 
            "其衣烨然，其手载温。", 
            "乃欣乃奔，乃蹶于门。", 
            "起而傍偟，尚闻其言。", 
            "疾呼我父，其人曷存。", 
            "维舟摇摇，维雨彭彭。", 
            "风回一壑，万竹之声。", 
            "牛衣转侧，如卧春冰。", 
            "行渐老大，实惭所生。", 
            "激激潭水，舟乎济之。", 
            "浩浩亲恩，心乎系之。", 
            "烈已前人，乌乎继之。", 
            "我歌我谣，庶几励之。"
        ], 
        "title": "梅子潭纪梦", 
        "type": "四言诗", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "口哆声嗔，招舟孟津。", 
            "马饮浊浪，人立浊尘。"
        ], 
        "title": "黄河谣二首 其一", 
        "type": "四言诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "贵舆贱骑，飞躯逐利。", 
            "老反山阿，白头入地。"
        ], 
        "title": "黄河谣二首 其二", 
        "type": "四言诗", 
        "yun": "寘"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "九州可赠，百万何惜。", 
            "骑驴出门，书生失色。"
        ], 
        "title": "题虬髯客图", 
        "type": "四言诗", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昨夜月明梦君庐，今夜月明得君书。", 
            "书中历历何所有，半幅蛮笺诗一首。", 
            "上言所苦在有家，羡君山中看桃花。", 
            "桃花如锦覆山春，此时山中望故人。", 
            "别时有约今中止，把札自疑犹梦里。", 
            "山楼初筑西山西，山池三月草应齐。", 
            "池头濯足清溪水，何日山中与吾子。"
        ], 
        "title": "答何友大", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "小池之南摘莲子，记得摇舟弄江水。", 
            "龙津渡头秋风起，布帆一别三百里。", 
            "飞乌西飞何其急，歌者何人怅然立。", 
            "深树凉蝉晓鸣涩，疏帘细雨当窗入。", 
            "桐叶如啼柳如烟，昨日梦君今日眠。"
        ], 
        "title": "寄家赉予", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "玉骢踏尽天南路，更挂征帆向何处。", 
            "林木还留海燕巢，归人却背秋鸿去。", 
            "飞云飞叶满前山，和月和霜度庾关。", 
            "庾关北下乡园迩，五老香炉相对起。", 
            "荷锄且作种瓜人，铁面人知真御史。", 
            "一疏曾令死者生，又令生者心为死。", 
            "西风寒，山酒旨。", 
            "捧离觞，酌君子。", 
            "灵蛇有珠蛟有泪，愿借丰城三尺水，报恩报仇报知己。"
        ], 
        "title": "送饶侍御石帆", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十月辞西山，苍茫日东走。", 
            "迟迟闽越路，东风变杨柳。", 
            "扁舟乱河曲，旅泊成搔首。", 
            "无衣知春寒，独宿知夜久。", 
            "茕茕远行子，才知慕父母。"
        ], 
        "title": "建昌河上二首 其一", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "莫折棠梨花，花枝刺君手。", 
            "莫恋春风时，春风白人首。", 
            "春风低野草，遥见原与阜。", 
            "昨日少年人，长松生左肘。"
        ], 
        "title": "建昌河上二首 其二", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秋风萧萧吹黄榆，黄榆上有双啼乌。", 
            "寒霜满枝栖不得，夜久无人时相呼。", 
            "西樵有客匡山里，一闻此声夜中起。", 
            "十年含叹为谁来，啸倚芙蓉匣中水。"
        ], 
        "title": "夜中叹", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "忆昔十五六，形容一何好。", 
            "高谈溢四座，宾客惊绝倒。", 
            "日月易以迈，春华岂长保。", 
            "我行如昨日，两度见青草。", 
            "天涯劳苦远，异路风霜早。", 
            "相逢少年子，自顾已枯槁。", 
            "何待两鬓白，然后始谓老。"
        ], 
        "title": "忆昔", 
        "type": "古风", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "小小舟，长数尺。", 
            "濛濛雨，移水驿。", 
            "西风起，淫淫黑。", 
            "羁孤臣，年年客。", 
            "釜中着水当自乾，腹中着愁当自宽。", 
            "男儿眼大天地小，麒麟阁，虮虱肝。"
        ], 
        "title": "京口舟中", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "冥冥青枫林，戢戢归飞翼。", 
            "飞鸟亦有巢，老翁行乞食。", 
            "问翁何方人，挥涕答不得。", 
            "良久前自言：“家在东山侧。", 
            "薄田五十亩，父子艺黍稷。", 
            "宿昔天地平，黾勉努筋力。", 
            "中妇提壶浆，小妇当机织。", 
            "老妻低白头，扶孙共匍匐。", 
            "冬日农事歇，斗酒呼亲识。", 
            "鸡豚稻粱饭，壮我衰颜色。", 
            "宁知属戎马，秋毫见取索。", 
            "一岁耕且锄，不足供赋役。", 
            "芸田倦未起，肢体被鞭策。", 
            "贫家力已竭，公家求日益。", 
            "有田以自养，反以速穷厄。", 
            "欲卖与豪家，乡邻少人迹。", 
            "当时富贵者，荒草生空宅。", 
            "回头语孙子：‘流离任所适。", 
            "重恐官吏至，岂能受逼迫。", 
            "黄泉亦相见，何必人间客’。", 
            "欲呼一饭别，盎无半升麦。", 
            "出门各分手，痛哭辞阡陌。", 
            "哀哉竟至今，两不闻消息。", 
            "老身一葛衣，朽烂委荆棘。", 
            "饿死污人乡，不死长悽恻。", 
            "新朝泽万物，我独罹斯极”。", 
            "下民日憔悴，上天安可测。"
        ], 
        "title": "乞食翁", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "橘子始可食，往往辞其枝。", 
            "孝子方欲养，父母长别离。", 
            "墓上椎牛羊，不如生蒸梨。", 
            "高爵耀闾里，无亲持慰谁。", 
            "魂梦中夜来，九原知不知。"
        ], 
        "title": "拟古三首 其一", 
        "type": "古风", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "寄生在高树，树枯枝不繁。", 
            "托身共生死，所惜非同根。", 
            "昔我三小弟，俊迈难具论。", 
            "国难一时尽，反令愚者存。", 
            "岂无友朋好，终念骨肉恩。", 
            "不见蒲苇中，鸿雁相飞翻。", 
            "双雁飞上天，孤雁无与言。"
        ], 
        "title": "拟古三首 其二", 
        "type": "古风", 
        "yun": "元"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "射虎射石头，始知箭锋利。", 
            "居世逢乱离，始辨英雄士。", 
            "我生良不辰，京洛风尘起。", 
            "生死白刃间，壮心未云已。", 
            "猛士不带剑，威武岂得申。", 
            "丈夫不报国，终为愚贱人。", 
            "中夜召仆夫，将适赵与秦。", 
            "方建金石名，安念血肉身。", 
            "抗手谢俦侣，明日西问津。"
        ], 
        "title": "拟古三首 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "闻道岂必早，立德苦不固。", 
            "嗟余困蒙弱，老大犹未树。", 
            "五十不称夭，蹉跎已中路。", 
            "逝者诚已矣，来兹可无惧。", 
            "先民诏遗矩，乃在行其素。", 
            "外物焉足希，澄心任所遇。", 
            "每戒出位思，恒存周身虑。", 
            "毋曰独居暗，几微渐成著。", 
            "毋曰戏谑小，君子有常度。", 
            "穴防终以决，往水不返溯。", 
            "庶几日三复，反躬永无恶。"
        ], 
        "title": "自励诗", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "束屩志万里，岁尽犹在兹。", 
            "茅堂闭积雪，高卧湘川湄。", 
            "邻家节序意，寒笛参差吹。", 
            "佳人急刀剪，中夜闻声辞。", 
            "留滞感未弭，景物情难持。", 
            "褰衾盖蓬首，托寐通所思。", 
            "故乡有馀梦，所思渺无期。", 
            "寤叹击床蓐，反侧伤肝脾。", 
            "人言有彼此，道远不可知。", 
            "吁嗟壮士怀，岁尽增遥悲。"
        ], 
        "title": "湘潭除夕", 
        "type": "古风", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "陶公羲皇人，济世心复苦。", 
            "违时弃经纶，养节薄簪组。", 
            "微言寄简策，容色尚可睹。", 
            "昔人云已邈，之子蹈前矩。", 
            "林园发新咏，往往见肺腑。", 
            "以置彭泽中，识者昧去取。", 
            "匪直英华美，秉心亦犹古。"
        ], 
        "title": "赠郭幼隗 其一", 
        "type": "古风", 
        "yun": "麌"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "驽马出大宛，絷之在汉闼。", 
            "长鸣眷西极，万里走空阔。", 
            "物老德不称，筋衰力先夺。", 
            "繁阴盛淫雨，修途泞不达。", 
            "侧首见骅骝，尘中问饥渴。", 
            "言恋父母国，已恐贰师拔。", 
            "踟蹰立长坂，泪杂沟中沫。", 
            "苜蓿未可希，生刍欲归秣。"
        ], 
        "title": "赠郭幼隗 其二", 
        "type": "古风", 
        "yun": "曷"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "湘皋气候暖，风物犹近粤。", 
            "雪在野际青，春迟柳间蘖。", 
            "出郊践芳草，怨与王孙别。", 
            "河桥一分手，六满汀洲月。", 
            "靡月不相思，矧伊艳阳节。", 
            "想见山阿人，行歌散玄发。", 
            "衡阳有归雁，逖矣嵇生札。"
        ], 
        "title": "湘上寄梁器圃", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "苍鹰六翮不上天，化为春鸠啄人田。", 
            "壮士有力不搏虎，两角肥牛耕瘠土。", 
            "毛摧羽落君莫叹，龙屈蛇伸自终古。", 
            "送君耕，耕何所。", 
            "上有苍梧之深山，下有牂牁之长浦。", 
            "浦下山田田上墅，荷锸来归日当午。", 
            "曲枕右肱树左股，万事不理望膏雨。"
        ], 
        "title": "送雪公归耕苍梧歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "高天何寥廓，茅屋十馀尺。", 
            "上有飞晨风，下有不归客。", 
            "重衣垢以敝，散帙黯无色。", 
            "仰首惭壮夫，垂心事雕刻。"
        ], 
        "title": "湘上读书柬郭幼隗", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "芳草绿未已，孤舟发南湘。", 
            "还当上巳日，远适衡山阳。", 
            "石积水光碎，竹多风响长。", 
            "客途春有酒，波荡感浮觞。"
        ], 
        "title": "发舟中湘将登南岳", 
        "type": "古风", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秩礼咸百王，兹山奠南服。", 
            "如何奕奕庙，朴樕今有屋。", 
            "镛钟仰东序，高瓦坠平陆。", 
            "谷风飘崇基，枯草下更绿。", 
            "上帝当板板，百神亦倾覆。", 
            "周檐盼层阿，出涕立空谷。"
        ], 
        "title": "谒南岳庙", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "晨饭气始晴，初日在山缺。", 
            "纡回出林莽，揖与老僧别。", 
            "抠衣陟天路，百里上积雪。", 
            "适来历崔嵬，反视若丘垤。", 
            "清冷坠冰响，淅沥霜枝折。", 
            "中峰方眇然，将登且当歇。"
        ], 
        "title": "南岳道中从石浪庵上至高台寺", 
        "type": "古风", 
        "yun": "屑"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "祝融高不测，云雨及其半。", 
            "濛濛在太古，乾坤犹未判。", 
            "九州有馀览，旭日夜中旦。", 
            "临睨怀百忧，因高发南叹。"
        ], 
        "title": "登祝融峰", 
        "type": "古风", 
        "yun": "翰"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "山南势盘郁，开豁独斯宇。", 
            "中天置茅屋，上与祝融伍。", 
            "阶下俯众峰，窗间括南土。", 
            "夜冥江火近，日出寒檐雨。", 
            "托宿此最高，终身未更数。"
        ], 
        "title": "宿高台寺", 
        "type": "古风", 
        "yun": "麌"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "硕德堪千载，高名重一时。", 
            "黄槐随凤诏，彩笔对彤墀。", 
            "下座人皆仰，微言世所思。", 
            "游轻驷马贵，归尽彩衣嬉。", 
            "问讼中途反，评才满月移。", 
            "不安林下席，将饱路傍饥。", 
            "当食推盘粟，妨民拔露葵。", 
            "郭生难得友，钟子信堪师。", 
            "以德应能寿，论年不及衰。", 
            "坏梁歌已矣，朝菌忽先之。", 
            "罢市乡人哭，怜芳楚老悲。", 
            "酸风朝飒沓，寒雨夏凄其。", 
            "吊客来飞鹤，闲窗怨子规。", 
            "自嗟逢世难，饮恨向天涯。", 
            "望海情何极，寻乡梦每疑。", 
            "烟尘销未得，书札到何迟。", 
            "昔者趋庭训，因之拜羽仪。", 
            "稍能酬客语，才解诵亲诗。", 
            "不以东床傲，殊深户牖知。", 
            "国忧期共奋，家难忽相随。", 
            "庑下依皋伯，舟中学范蠡。", 
            "提携无异父，期许欲过儿。", 
            "离别奄逾岁，风流渺莫追。", 
            "长歌泪如霰，何待岘山碑。"
        ], 
        "title": "哭外舅湛公", 
        "type": "排律", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "葭管动飞灰，梅花处处开。", 
            "寒轻沧海上，春自一阳回。", 
            "霁色明雄郡，欢声满越台。", 
            "双凫仙令地，五马使君来。", 
            "莅政垂三绶，兼人备四才。", 
            "剖符虽叠叠，游刃更恢恢。", 
            "好尚从宽猛，风云待化裁。", 
            "看公经纬略，计日列三台。"
        ], 
        "title": "驾高郡丞摄番禺", 
        "type": "排律", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "沧海起飞鸿，黄鹂语晓风。", 
            "山光城外内，水碧县西东。", 
            "胜事张灯复，良宵聚酺同。", 
            "三时闲节序，百戏走农工。", 
            "羔酒公庭献，金章彩服通。", 
            "韶华官柳绿，嘉燕烛花红。", 
            "永誉神明宰，遐龄鹤发翁。", 
            "大慈堪范俗，善事即移忠。", 
            "汉柱名方重，邭苗雨正融。", 
            "部人歌令德，矫首咏高崧。"
        ], 
        "title": "寄寿何慎思邑侯", 
        "type": "排律", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "食雾嘉鱼出，含风顾兔摇。", 
            "冲寒从郁水，首路指高要。", 
            "入峡乘寒月，依沙候早潮。", 
            "榜人愁梦短，渔子恨歌遥。", 
            "石束牂牁势，山分大庾条。", 
            "双厓高易削，半壁涨难消。", 
            "上下多猿影，潺湲似凤箫。", 
            "峰留天一角，霞作海孤标。", 
            "化石怜贞女，看棋忆古樵。", 
            "羚羊潜水裔，鸲鹆閟山椒。", 
            "白玉参差笋，丹砂尺寸苗。", 
            "霜苞开橘柚，土布卷巴蕉。", 
            "金渡龙须席，琼州孔雀翘。", 
            "舳舻争入贡，洲岛已全招。", 
            "虎豹关门壮，鼋鼍窟宅骄。", 
            "飞楼淩缥渺，涌塔出云霄。", 
            "建节雄枢府，回岩俨斗杓。", 
            "黄门喧鼓吹，赤社盛弓弨。", 
            "鲙鲤筵方启，羹梅味正调。", 
            "野人趋宴喜。"
        ], 
        "title": "冬夜高峡同屈翁山联句二十韵", 
        "type": "排律", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "高楼雄近郭，古驿带长堤。", 
            "石室横当北，梧江抱自西。", 
            "光摇虚壁动，青入画阑低。", 
            "缥缈云生牖，崚嶒石作梯。", 
            "四隅回曲阁，三叠跨长蜺。", 
            "朱拱浮花满，明窗落照齐。", 
            "佳哉行乐地，久矣困征鼙。", 
            "虽复橐弓后，犹闻伏枥嘶。", 
            "风高团赤叶，苔浅涩青泥。", 
            "屋角闲铃语，檐牙寄鸟栖。", 
            "晚帆归习习，霜𦼐远凄凄。", 
            "幸有朋俦聚，还同笔砚携。", 
            "读铭思跃马，临渚忆燃犀。", 
            "胜会诚难得，新诗好遍题。", 
            "莫嫌冬日短，今夕月如圭。"
        ], 
        "title": "阅江楼晚眺分赋", 
        "type": "排律", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "良会秋将尽，维舟日尚长。", 
            "江山瞻节钺，草木被文章。", 
            "海国从无冻，絺衣未觉凉。", 
            "残阳移岭外，新雁度洲旁。", 
            "西北双流合，参差万幕张。", 
            "倚窗杯在手，对菊月横床。", 
            "冷艳依人淡，寒英入座香。", 
            "堆盘疑积雪，拂槛欲凝霜。", 
            "珍重高贤赠，苍茫逸思狂。", 
            "兴馀仍秉烛，风定更闻榔。", 
            "归路吟清句。"
        ], 
        "title": "吴大司马泊舟三水予挈白菊遗之适王将军在坐即事联句十一韵", 
        "type": "排律", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "夜永寒云散，灯明妙曲孤。", 
            "远人同万里，座客半三吴。", 
            "嘉会东南美，壮游今昔殊。", 
            "举觞追往事，拥传合前驱。", 
            "露冷花魂灭，霜清柳眼枯。", 
            "菊寻元亮径，梅放浩然图。", 
            "天地分南北，门墙学步趋。", 
            "投闲频卜夜，角胜竟呼卢。", 
            "漫访羊城迹，须陈凤阙谟。", 
            "使车宁久驻，授简且为娱。", 
            "客醉屏争触。", 
            "东方看既白。"
        ], 
        "title": "庚午冬夜羊城宴集联句十二韵", 
        "type": "排律", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "五岭新寒浅，三更见月孤。", 
            "皇华虽在越，莼菜已思吴。", 
            "高宴歌吟洽，炎方景物殊。", 
            "金台宵自击，火马夜能驱。", 
            "吐焰千花乱，穿杨万叶枯。", 
            "巧思难尽测，妙绘莫为图。", 
            "幸备梁园赋，犹然幕府趋。", 
            "偃师呈傀儡，西域献都卢。", 
            "清晏承边计，雍容想远谟。", 
            "人同陆贾使，地异老夫娱。", 
            "庾亮南楼兴，曹参相舍呼。", 
            "疏狂惭授简，不恸阮生途。"
        ], 
        "title": "又次前韵即事呈吴留村司马钱葭湄太常", 
        "type": "排律", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "广寒清且冽，玉兔此为家。", 
            "修短符天历，盈亏仰日车。", 
            "赤毫王瑞远，朱目汉年遐。", 
            "卯地分为正，衡星插斗斜。", 
            "一形钟异质，九转事丹砂。", 
            "杵臼劳何极，升恒望匪奢。", 
            "方从王母授，药自羿妻赊。", 
            "仙桂炊神鼎，银河灌枣瓜。", 
            "视明周玉宇，步捷胜金蟆。", 
            "口出王充著，毛飞伯翳誇。", 
            "隐形环自转，顾腹孕频加。", 
            "非坐常趺结，无争远角牙。", 
            "爰爰长自得，趯趯更何嗟。", 
            "巢月乃名窟，行空不受罝。", 
            "三秋含颖细，七宝合丸嘉。", 
            "东郭远卢足，名园赋雪华。", 
            "弦张谁得射，魄晦尔无瑕。", 
            "倘作人间笔，真开五色花。"
        ], 
        "title": "赋得捣药兔长生十六韵", 
        "type": "排律", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "世有勋劳重，公为社稷臣。", 
            "凤书来紫阙，龙节到朱垠。", 
            "地极三江永，恩移六诏春。", 
            "貔貅增气色，魑魅避威神。", 
            "海以无波贡，川馀未效珍。", 
            "养心唯寡欲，至德在安民。", 
            "持重山为令，澄清古作伦。", 
            "棠阴皆陕召，苗雨即周郇。", 
            "两浙称慈父，中州现佛身。", 
            "去思存异地，来暮幸躬亲。", 
            "屡赋柔薇长，频看偃草新。", 
            "星霜臣节著，岁月国风淳。", 
            "一物皆沾被，微生况贱贫。", 
            "弓招承下及，薪采偶逾旬。", 
            "光霁欣初视，刍荛亦见询。", 
            "白头绮里季，三祝华封人。", 
            "宽政容疏放，生涯任钓纶。", 
            "只应与耆老，击壤咏深仁。"
        ], 
        "title": "制府石公见招以在乡不及赴越日谒谢", 
        "type": "排律", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言排律", 
        "text": [
            "嘉果生炎甸，飞香始素秋。", 
            "一官曾命秩，千树拟封侯。", 
            "绿叶霜弥翠，金衣晚未收。", 
            "玲珑明夕照，磊落亚枝头。", 
            "浥露姿常洁，摇风蒂自柔。", 
            "厥包神禹锡，作颂楚臣优。", 
            "偶入金盘采，蒙兼玉馔羞。", 
            "甘酸消宿酒，清冷破牢愁。", 
            "小瓣轻镭柚，微红妒石榴。", 
            "光凝珠的的，声入齿飕飕。", 
            "水玉深潜壑，坚冰满贮瓯。", 
            "近之清内热，闻者亦涎流。", 
            "有目应同赏，非时莫暗投。", 
            "苞中仙对奕，江上鹤成楼。", 
            "实以逾淮变，花从到邺休。", 
            "贞操元自固，众卉岂其俦。", 
            "药品皮为上，医师旧是求。", 
            "青黄分所治，沉痼赖能瘳。", 
            "色味称俱美，驱除力更尤。", 
            "有如词翰士，兼善甲兵谋。", 
            "筋核皆堪取，虫鱼不是雠。", 
            "一身无弃斥，万里极车舟。", 
            "橘谱原多种，诗篇亦满眸。", 
            "醉来浑忘却，何处更旁搜。"
        ], 
        "title": "霜橘", 
        "type": "排律", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言排律", 
        "text": [
            "故阡松柏有新烟，欲上江乡两桨船。", 
            "老去登临知几度，时来醒醉且随缘。", 
            "扶筇得得身能健，插柳依依态可怜。", 
            "两月又过真倏尔，一尊相对各陶然。", 
            "春城市肆犹争米，薄俗穷民不要钱。", 
            "且喜今朝晴最好，登秋岂独庆丰年。"
        ], 
        "title": "壬申清明即事次杜韵同王础尘二首 其一", 
        "type": "排律", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言排律", 
        "text": [
            "久无消息岭云东，有药休教为已聋。", 
            "北塞坚冰犹在野，南州新草漫连空。", 
            "百年饮恨孤儿在，三月伤心万国同。", 
            "老泪只应镌楚竹，招魂空自赋江枫。", 
            "金陵佳气松楸里，铜柱高标指顾中。", 
            "莫向春光怨迟暮，与君同是白头翁。"
        ], 
        "title": "壬申清明即事次杜韵同王础尘二首 其二", 
        "type": "排律", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言排律", 
        "text": [
            "南交命宅古尧封，司马临边乐事重。", 
            "地束西江为两峡，天垂北斗作诸峰。", 
            "遐陬斥堠宵无警，绝岛梯航岁自供。", 
            "淡淡水田馀滞穗，疏疏梅蕊点深冬。", 
            "寒轻小郭晴光满，野霁浮烟瑞气浓。", 
            "千里藉裾听鼓角，一方黎献乐陶镕。", 
            "沙场宿将输兵略，当代词流避笔锋。", 
            "行处管弦鸣马上，坐时歌舞在艨艟。", 
            "雕栏并立人言鸟，金埒群嘶血汗龙。", 
            "海内声华推泰岱，卷中诗句拟芙蓉。", 
            "尽分月奉归贫士，间采刍言及老农。", 
            "共颂我公清似水，更歌天保茂如松。", 
            "伫为曲蘖调神鼎，已见勋猷勒景钟。"
        ], 
        "title": "献祝大司马吴公", 
        "type": "排律", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言排律", 
        "text": [
            "天为美禄供禋祀，上有旗星下有泉。", 
            "既作神农能播种，更教仪狄为开先。", 
            "五齐三事经曾著，百榼千钟古有传。", 
            "西土蒲萄长引蔓，南州丛桂每参天。", 
            "岂知岭外离支树，植自罗浮卖酒田。", 
            "万斛如珠空自照，千溪如火未曾燃。", 
            "群来野雀休能网，饱啖行人不论钱。", 
            "采下忽看花满地，酿成何啻酒如川。", 
            "三年始醒谁能试，百步闻香足自前。", 
            "满碗盛来无见底，一觞浮出月如弦。", 
            "冰从化水参差减，玉既成浆性未迁。", 
            "桂郡酒官应为此，越佗贡物罔闻焉。", 
            "生时多食犹能醉，酿后馀甘倍可怜。", 
            "通神益智功如在，美色怡颜力更全。", 
            "妃子红尘何乃拙，魏文石蜜想当然。", 
            "琼苏为泛觞王子，玄碧会开宴列仙。", 
            "古昔未分优与劣，眼前唯辨圣为贤。", 
            "合尊岂但醉三二，一斗何须价十千。", 
            "多酿不忧民食耗，屡丰为爱酒垆眠。", 
            "风流太守须酣饮，知借南中尚几年。"
        ], 
        "title": "荔枝酒", 
        "type": "排律", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "双蛾画不成，十五背娘行。", 
            "独自摇兰桨，横塘月未生。"
        ], 
        "title": "江上曲", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "左刀如白虎，右剑象苍龙。", 
            "直走长城北，风云满路中。"
        ], 
        "title": "游侠词三首 其一", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "相见一杯酒，天涯即弟兄。", 
            "出门赠百万，上马不通名。"
        ], 
        "title": "游侠词三首 其二", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "十年居委巷，上有白头亲。", 
            "此别逢知己，微躯亦借人。"
        ], 
        "title": "游侠词三首 其三", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "甘苦全无与，平生薄自居。", 
            "齿牙虽得利，骨肉渐应疏。"
        ], 
        "title": "嘲剔牙杖", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "纤弱诚无状，唯君实使之。", 
            "若能无间隙，轻薄亦奚施。"
        ], 
        "title": "剔牙杖答", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "今日花始开，昨日花尚好。", 
            "欲知花故新，但看蜂多少。"
        ], 
        "title": "荷池偶题二首 其一", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "方池不见水，但见红与碧。", 
            "小雨芰荷翻，一声何处得。"
        ], 
        "title": "荷池偶题二首 其二", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "识君三十前，貌比今时好。", 
            "独有千古心，不共流年老。"
        ], 
        "title": "五六七言绝句为朱竹垞题小影三首 其一", 
        "type": "绝句", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "梦梦无醒日，高高独奈何。", 
            "酒旗天上有，醉客更应多。"
        ], 
        "title": "题把酒问天图", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "闵子大隐流，其性何澹荡。", 
            "不知十八滩，何如古汶上。"
        ], 
        "title": "题赠闵萃庵", 
        "type": "绝句", 
        "yun": "养"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "龟趺结苔发，虬松长鳞鬣。", 
            "寂寞丘垄平，秋虫吊寒月。"
        ], 
        "title": "龟峰白云为徐凤池赋四首 其一", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "涕泣谁家儿，白马来何处。", 
            "不识阿母坟，三匝坟前树。"
        ], 
        "title": "龟峰白云为徐凤池赋四首 其二", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "一蹶陨平芜，神灵为汝道。", 
            "下有思子人，上有伤心草。"
        ], 
        "title": "龟峰白云为徐凤池赋四首 其三", 
        "type": "绝句", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "负土即旧茔，招提开法雨。", 
            "谁知青莲花，结子中心苦。"
        ], 
        "title": "龟峰白云为徐凤池赋四首 其四", 
        "type": "绝句", 
        "yun": "麌"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "生死归殊俗，君王命妾来。", 
            "莫令青冢草，生近李陵台。"
        ], 
        "title": "明妃怨", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "岭北芭蕉树，虽多不著花。", 
            "岭南花且实，香者在龙牙。"
        ], 
        "title": "香蕉三首 其一", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "瘦似篁初笋，纤如月一弯。", 
            "青皮开白肉，香在齿牙间。"
        ], 
        "title": "香蕉三首 其二", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "众香多以气，鼻闻口不知。", 
            "香蕉香在味，入酒也相宜。"
        ], 
        "title": "香蕉三首 其三", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "水墨饶生气，𥯨簩亦自风。", 
            "未能三尺节，声入八音中。"
        ], 
        "title": "题画竹", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言绝句", 
        "text": [
            "识君三十前，貌比今时好。", 
            "独有千古心，不共流年老。"
        ], 
        "title": "五六七言绝句为朱竹垞题小影三首 其一", 
        "type": "绝句", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "发薄未胜藤笠，身闲稳称秋衫。", 
            "归梦一竿何处，荻花烟艇江南。"
        ], 
        "title": "五六七言绝句为朱竹垞题小影三首 其二", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "霜雪侵颜日渐新，文章写出是天真。", 
            "占星帝座非无客，避世金门自有人。"
        ], 
        "title": "五六七言绝句为朱竹垞题小影三首 其三", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "樱桃花落正黄昏，谷鸟惊飞客在门。", 
            "想得老僧春未出，竹根深雪屐无痕。"
        ], 
        "title": "石浪庵访破门上人", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "草屋苍凉老此身，重岩花木不知春。", 
            "故乡南岳三千里，君在山中见几人。"
        ], 
        "title": "赠大化上人", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "漳河东是帝京尘，匹马看君发孟津。", 
            "欲寄悲歌向燕市，荆卿行后更无人。"
        ], 
        "title": "山阳送赵客入燕", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "谤声易弭怨难除，秦法虽严亦甚疏。", 
            "夜半桥边呼孺子，人间犹有未烧书。"
        ], 
        "title": "读秦纪", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "万里还家着彩衣，三春惆怅别慈闱。", 
            "期君得似衔芦雁，半岁南飞半北飞。"
        ], 
        "title": "送屈翁山", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "白凤襜褕白玉骢，银鞍煜爚坐春风。", 
            "弯弓偶失青门兔，心在天山雪色中。"
        ], 
        "title": "游猎词", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "渚西佳丽旧层层，彩薄朱栏画未能。", 
            "却好夜来徵檄过，黄茅初见一家灯。"
        ], 
        "title": "增城村居即事（底本题作“村居即事”，据十三年本增）五首 其一", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "青枫成血立河旁，新筑河桥百尺长。", 
            "犹是君侯留爱地，县人不肯种甘棠。"
        ], 
        "title": "增城村居即事（底本题作“村居即事”，据十三年本增）五首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "丝丝寒雨湿飞尘，草绿平田不是春。", 
            "伏犊山中虽有虎，农夫争避带刀人。"
        ], 
        "title": "增城村居即事（底本题作“村居即事”，据十三年本增）五首 其三", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "死生由吏不由天，鸩毒随身始出门。", 
            "即怪比邻新病者，七星坛上更招魂。"
        ], 
        "title": "增城村居即事（底本题作“村居即事”，据十三年本增）五首 其四", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "才生文字即风波，鬼哭虽然吏亦歌。", 
            "三尺龙泉方寸印，不知谁较杀人多。"
        ], 
        "title": "增城村居即事（底本题作“村居即事”，据十三年本增）五首 其五", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "重岩行乐处，回首但云阴。", 
            "别我岁华改，逢君秋色深。", 
            "出门遍衰草，托足惟空林。", 
            "欲谢人间世，论文与素心。"
        ], 
        "title": "庞祖如见访", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "手持青竹杖，相送白云端。", 
            "山里逢人少，君来作别难。", 
            "乱泉侵宿梦，疏柳隔垂竿。", 
            "舍此空归去，重期能不叹。"
        ], 
        "title": "送莫休倩英卓今", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "劳生同逆旅，何处是他乡。", 
            "渐听人声改，才知客路长。", 
            "买舟彭蠡月，回首洛桥霜。", 
            "指却飞花笑，闲身尔亦忙。"
        ], 
        "title": "发闽中向匡庐寄蔡艮若", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "骏马黑貂弓，悲歌燕市东。", 
            "少年尚意气，不数古英雄。", 
            "侠骨穷逾壮，冰心老渐空。", 
            "浮云无定所，舒卷任秋风。"
        ], 
        "title": "杂诗", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "故都残照在，一望尚峥嵘。", 
            "山拥吴云峻，天连楚水平。", 
            "到秋禾黍意，为客古今情。", 
            "高寝长松外，遗臣怯近城。"
        ], 
        "title": "过金陵不泊", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "不辞行数里，相送及河桥。", 
            "北路邯郸远，东风赭白骄。", 
            "归身征战后，洗耳圣明朝。", 
            "未有重期日，题书莫惮遥。"
        ], 
        "title": "送人", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "隔江山万叠，相对不知名。", 
            "野寺宜孤梦，春风懒独行。", 
            "涧阴云乍上，林暗叶初生。", 
            "自住西湖后，何曾暂到城。"
        ], 
        "title": "西湖杂兴四首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岳王犹有庙，宋帝更无宫。", 
            "水夹层城丽，山盘万户雄。", 
            "园陵深夜雨，松槚冷春风。", 
            "无泪挥前代，吴燕在眼中。"
        ], 
        "title": "西湖杂兴四首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "明月有相忆，天涯只自亲。", 
            "江山不可语，意气向何人。", 
            "莺踏落花暮，燕衔孤屋春。", 
            "年年别离尽，无泪与罗巾。"
        ], 
        "title": "西湖杂兴四首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "别来无信息，归雁入残霞。", 
            "故国应芳草，连宵梦落花。", 
            "吹篪吴市月，垂钓越溪槎。", 
            "见说佗封地，依然属汉家。"
        ], 
        "title": "西湖杂兴四首 其四", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "中夜不成寐，忆君前可知。", 
            "乍从灯下到，犹似梦归时。", 
            "屈指论年月，开襟对酒卮。", 
            "谁能更碌碌，辛苦话天涯。"
        ], 
        "title": "与蔡艮若杨无见夜话", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "主人既不俗，能使林园清。", 
            "未雨小池浅，将昏初月明。", 
            "结庐七八尺，啼鸟两三声。", 
            "种得忘忧草，如今花又生。"
        ], 
        "title": "过何知澹新筑", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东林日未出，一望但苍苍。", 
            "旧宅诸峰下，寒江绕郭长。", 
            "十年春涕泪，二月雨帆樯。", 
            "不为营先冢，何因对故乡。"
        ], 
        "title": "舟经故里不泊", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "空林采药倦，寂寞憩禅扉。", 
            "买得山村酒，遥从风雨归。", 
            "云生层嶂合，春尽落花希。", 
            "向晚平畴上，闲闲一鹤飞。"
        ], 
        "title": "叶世颖蔡艮若同登金紫峰作", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "饥岁苏犹未，农时旱可怜。", 
            "无田春望雨，不寐夜观天。", 
            "朱鸟垂檐没，银蟾入户圆。", 
            "邻家桔槔叟，潮上独撑船。"
        ], 
        "title": "旱夜", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "虎门送君晚，白日落蒹葭。", 
            "故里不同去，他乡独作家。", 
            "多离愁觉减，入世懒逾加。", 
            "已有西来约，还山待菊花。"
        ], 
        "title": "僦居新塘送叶世颖蔡艮若何友大不偕归里", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "海门送人地，人去见波涛。", 
            "东路离居久，西风病骨高。", 
            "背墙施枕簟，当暑着绨袍。", 
            "颇悟无生理，蝉声在远皋。"
        ], 
        "title": "卧病", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "户外犹残月，江边已晓春。", 
            "轻装来去易，孤烛别离新。", 
            "角枕回怜汝，牛衣莫笑人。", 
            "请看原上骨，岂得在生贫。"
        ], 
        "title": "新别", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "汀洲初雁飞，送客钓鱼矶。", 
            "故里我曾梦，深秋君独归。", 
            "荻花迎棹起，枫叶到城稀。", 
            "为问先人宅，门前柳几围。"
        ], 
        "title": "送梁器圃归顺德", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "闲居冬已尽，独坐念将衰。", 
            "霜叶不亲树，寒花多苦枝。", 
            "单衣勤向日，薄命拙逢时。", 
            "莫作将来计，人生未可知。"
        ], 
        "title": "闲居 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "羚羊千丈峡，铁马一秋尘。", 
            "巾帼遗诸将，干戈战市人。", 
            "析骸犹可爨，三版未成湮。", 
            "只恐东南亩，明年不用春。"
        ], 
        "title": "闲居 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "十里雕胡渚，劳君艇子来。", 
            "棹移花下雨，人上水边台。", 
            "少别经三月，深情尽一杯。", 
            "病馀存舌在，今夜话能陪。"
        ], 
        "title": "何友大问余病于寒塘", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "黄云峰外雨，雨后别山公。", 
            "客醉溪桥滑，人归夜火红。", 
            "旅魂思北首，病骨入西风。", 
            "长叹厓门上，明朝路又东。"
        ], 
        "title": "醉夜", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "行子及清晨，鸣鸡在四邻。", 
            "星沈牛女夜，烛照别离人。", 
            "树势迷前侣，江涛怯病身。", 
            "遥遥荡舟子，招手荻花津。"
        ], 
        "title": "七月八日早行", 
        "type": "律诗", 
        "yun": "真"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "黯澹边愁催马去。", 
            "侬带愁来，偏汝和愁住。", 
            "将泪西风无洒处。", 
            "斑斑红遍天涯树。", 
            "莫怨秋笳归梦误。", 
            "梦便相逢，那解相思苦。", 
            "小簟新寒谁说与。", 
            "晓鸦啼过关山路。"
        ], 
        "title": "蝶恋花 沈阳寄内，次韵（补录旧作）", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "荒邮晚照。", 
            "瘦鬓青山笑。", 
            "一片乱芜连古道。", 
            "消得离肠千绕。", 
            "朱楼梦远如天。", 
            "相思雁后花前。", 
            "知道凤城寒早，征袍先与装棉。"
        ], 
        "title": "清平乐 寄内，和韵（补录旧作）", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "袅袅歌尘初转，盈盈眉月难遮。", 
            "红阑一角即天涯。", 
            "知否酒醒今夜。", 
            "细步暗留凤舄，香尘轻送鸾车。", 
            "东风吹散小桃花。", 
            "不管流莺偷骂。"
        ], 
        "title": "西江月", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一片银塘菱镜影，多情曾照惊鸿。", 
            "柳烟漂梦两朦胧。", 
            "水花无赖甚，还斗脸霞红。", 
            "西去斜阳东去水，相逢直恁悤悤。", 
            "五湖心事冷秋蓬。", 
            "愁丝吹不散，负却白蘋风。"
        ], 
        "title": "临江仙 泛舟有忆", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "支枕恹恹添酒困。", 
            "撩乱双云鬓。", 
            "花影忒迷离，来似春潮，那似春潮准。", 
            "惺忪偏省江郎恨。", 
            "灯背低声问。", 
            "梦醒莫伤春，春向天涯，梦里天涯近。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "钿阁尘寒，萧廊雨暗，梦痕悄记双携。", 
            "翠衾催起，幽约恼莺窥。", 
            "漫道江南水远，花魂小、不怕风欺。", 
            "孤醒夜、青陵缥缈，蝶粉涴仙衣。", 
            "飘零珠箔影，人天路渺，虚订归期。", 
            "甚楚云一瞥，疑是疑非。", 
            "肯信愁红送断，多情月、还照街西。", 
            "当时事、罗巾泪尽，春恨海棠知。"
        ], 
        "title": "锁阳台 记梦", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "冰瓯悄写东阑韵，花前暗添清思。", 
            "莫是梦中云，被瓶笙扶起。", 
            "溶溶仙影里，怕重泛、玉妃残泪。", 
            "忆著乡山，一枝春到，客愁销未。", 
            "深院碾香尘，银瓶畔、还疑个侬芳字。", 
            "浅渴尽难禁，况离边馀味。", 
            "嵰山归梦殢，只团月、伴人无睡。", 
            "待纤手、点向东风，定楚魂如醉。"
        ], 
        "title": "徵招 颐盦招饮，出建茶名雪梨者供客。味之清绝，意有所触，漫填是解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "团雪重㡘晚，回风小阁晴。", 
            "似无情处却多情。", 
            "飞向蝶绡裙底斗轻盈。", 
            "漂梦思前度，耽狂误此生。", 
            "带将离恨付轻萍。", 
            "只恐春池吹皱总干卿。"
        ], 
        "title": "南歌子 咏杨花，有寄", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画帘深掩酴醾雪。天涯酒醒空啼鴂。", 
            "芳恨玉人知。罗襟绣折枝。", 
            "春阴无奈薄。风飐金铃索。", 
            "筝语绿杨楼。丝丝替绾愁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "杨丝无力东风紧，柔到可怜时。", 
            "低弦调凤，深帘隔燕，除是鹦知。", 
            "这回情绪，千般难说，肯怨来迟。", 
            "佯嗔更笑，分明镜影，春上歌眉。"
        ], 
        "title": "人月圆", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "多生总为聪明误，花样娇羞。", 
            "水样轻柔。", 
            "团扇心情不耐秋。", 
            "灯前忆著销魂事，雨夜高楼。", 
            "月夜扁舟。", 
            "打叠新愁换旧愁。"
        ], 
        "title": "采桑子", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "无憀偏又黄昏雨。", 
            "蕙烟冷、慵添炷。", 
            "梦觉罗屏秋几许。", 
            "拗情难断，卷愁谁诉。", 
            "心比芭蕉苦。", 
            "红楼遮却摇鞭路。", 
            "嫩凉夜、偏孤度。", 
            "依约锦云留影住。", 
            "偎帘微睇，掩灯低语。", 
            "忆著同听处。"
        ], 
        "title": "青玉案 听雨", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "轻舸云移，纹屏雨歇，梦边烟树迢迢。", 
            "旧价千金，思量忍负芳宵。", 
            "锦韶来去无拘管，尽留连、燕暮莺朝。", 
            "甚颠风、送断酴醾，怨咽琼箫。", 
            "天涯碧草寻常见，奈离愁唤起，目极无聊。", 
            "絮影多情，飘飘还拂虹桥。", 
            "色身甘化丝千万，把春红、裹向烟绡。", 
            "悄低徊、晓枕钟声，心痒谁搔。"
        ], 
        "title": "高阳台 留春，和姜盦韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "六曲阑干低凭。", 
            "晚庭香静。", 
            "暗愁分付与蜂儿，又卷入、杨花影。", 
            "粉靥偎烟相并。", 
            "似伊娇靓。", 
            "隔花不见去年人，悄觅遍、青苔径。"
        ], 
        "title": "洛阳春 莹园赏牡丹", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绣幕偎烟花梦懒，微雨又莺残。", 
            "青镜堆愁避却难。", 
            "心上影轻鸾。", 
            "道是无情还有意，閒里讯春寒。", 
            "盼断湘波雁未还。", 
            "天外九疑山。"
        ], 
        "title": "武陵春", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "风僝雨僽。鬓影今年春共瘦。", 
            "病后多愁。红了桃花懒下楼。", 
            "寻思无益。心事成灰抛不得。", 
            "寄语新莺。啼向君边一两声。"
        ], 
        "title": "减兰 闺怨 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "春阴如梦。不道春人愁更重。", 
            "一缕云痴。悄傍阑干搭柳丝。", 
            "当时轻别。孤绪千般浑懒说。", 
            "来是空言。昨夜朱楼自管弦。"
        ], 
        "title": "减兰 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "轻颦贮怨，微酲邀梦，一寸脸波春逗。", 
            "隔阑花影去迢迢，只翠幕、灯痕依旧。", 
            "都疑久住，怎教轻别，禁得为伊销瘦。", 
            "小屏曲枕锁凄凉，又细雨、黄昏时候。"
        ], 
        "title": "鹊桥仙 和秋谷韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "玭玭凤皇弦，弹怨声如雨。", 
            "花底解明珰，还怕游蜂妒。", 
            "含恨待东风，肯放东风去。", 
            "灯影小红楼，忆著缠绵语。"
        ], 
        "title": "生查子", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "醉还醒，寒又暖。", 
            "误了钗鸾筝雁。", 
            "消息暗，石榴红。", 
            "山重愁更重。", 
            "春枕别，丁宁说。", 
            "肠断几声啼鴂。", 
            "欢易谢，梦难猜。", 
            "兰薰一半灰。"
        ], 
        "title": "更漏子 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绿萍新，飞絮歇。", 
            "春在旧时池阁。", 
            "团扇底，好风吹。", 
            "欢来侬未知。", 
            "花梦觉，双钗落。", 
            "凉到黄昏帘幕。", 
            "行又懒，似痴云。", 
            "低笼金蝶裙。"
        ], 
        "title": "更漏子 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "别馆锁春云，抛却银筝冷。", 
            "月比来时瘦几分，写就欢愁影。", 
            "盼到月儿圆，重数西窗暝。", 
            "记得车声过画楼，惯倚罗屏听。"
        ], 
        "title": "卜算子", 
        "type": "词", 
        "yun": null
    }, 
    {
        "author": "陈一策", 
        "era": "清", 
        "subtype": "七言律诗", 
        "text": [
            "草堂新筑傍苔矶，城郭风尘到此稀。", 
            "背闪夕阳双鸟没，屐黏晴雪一僧归。", 
            "石桥水色虚摇槛，板屋梅花乱扑扉。", 
            "今日似游人境外，与君相对欲忘机。"
        ], 
        "title": "访友", 
        "type": "律诗", 
        "yun": "微"
    }, 
    {
        "author": "陈乙", 
        "era": "清", 
        "subtype": "五言律诗", 
        "text": [
            "空山微雨后，孤阁夕阳沈。", 
            "新月出云际，清风生竹林。", 
            "萧萧凉意足，寂寂小窗深。", 
            "习气难除却，㸐檠伴独吟。"
        ], 
        "title": "雨后", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": null, 
        "text": [
            "桃水手轻盥，衫襟短欲凉。", 
            "翠芝填后结，都是可怜妆。", 
            "镜影殊难已，裴回顾四旁。"
        ], 
        "title": "闺意", 
        "type": "古风", 
        "yun": "阳"
    }, 
    {
        "author": "陈子升", 
        "era": "清", 
        "subtype": null, 
        "text": [
            "山眉脩婉黛，波縠漾轻缥。", 
            "邂逅虚异人，翱翔望珍鸟。", 
            "曾史犹弊弊，松乔讵悄悄。", 
            "欲从褰裳涉，聊向江楼眺。"
        ], 
        "title": "合江楼禊日兰亭体二首 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "方公实忠鲠，伟业四朝显。", 
            "骢驾使枭避，熊车向鲸剪。", 
            "厉辞过暴军，缓带安疑冕。", 
            "赤乌虚几几，匪躬终蹇蹇。", 
            "苍梧魄遂升，八公云且缅。", 
            "载歌方叔诗，泪满羊公岘。"
        ], 
        "title": "五逝叹（五首有序） 其一 方巡抚孩未 震孺", 
        "type": "古风", 
        "yun": "铣"
    }, 
    {
        "author": "陈子升", 
        "era": "清", 
        "subtype": null, 
        "text": [
            "天如今大儒，读书究根实。", 
            "汎爱引中上，综时相文质。", 
            "世史阐天官，肇阶仅庶吉。", 
            "腹驰董相猎，家续延陵繘。", 
            "王恻珍遗文，没哀绵筑室。", 
            "湛湛江上枫，秋风自萧瑟。"
        ], 
        "title": "五逝叹（五首有序） 其二 张庶常天如 溥", 
        "type": "古风", 
        "yun": "质"
    }, 
    {
        "author": "陈子升", 
        "era": "清", 
        "subtype": null, 
        "text": [
            "姚公激秋爽，托契亦春霭。", 
            "风流畅西陵，雨泽酣南海。", 
            "植善乐非疲，锄奷疾无待。", 
            "玉几问殊勤，輶轩风欲采。", 
            "神振霜旄动，气增云堞倍。", 
            "可怜山雨秋，狐穴窥金铠。"
        ], 
        "title": "五逝叹（五首有序） 其三 姚侍御有仆 奇允", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "给事始郡理，执法标潮州。", 
            "风嘘走马埒，霜肃揭阳楼。", 
            "柏台昂笔札，箐谷怖兜鍪。", 
            "多士推辨施，迅诺赴勇繇。", 
            "驾言夕琐振，溘已朝露浮。", 
            "侧身望于越，摧心惟胶投。"
        ], 
        "title": "五逝叹（五首有序） 其四 李给事乔之 毓新", 
        "type": "古风", 
        "yun": "尤"
    }, 
    {
        "author": "陈子升", 
        "era": "清", 
        "subtype": null, 
        "text": [
            "同衣我黎友，蔚为天下士。", 
            "精义侔易京，赋心轹文似。", 
            "芳佩总南园，彪命专东里。", 
            "勉兹彤简授，谢彼青蝇迩。", 
            "笳咽落梅弄，魂冲九牛水。", 
            "琴德斯云亡，号钟吾已矣。"
        ], 
        "title": "五逝叹（五首有序） 其五 黎兵部美周 遂球", 
        "type": "古风", 
        "yun": "纸"
    }, 
    {
        "author": "陈子升", 
        "era": "清", 
        "subtype": null, 
        "text": [
            "麝月窥鸿宝，春宵劳羽人。", 
            "兰舒绡帐额，粟冻玉杯唇。", 
            "仙女元名玉，仙楼况是银。", 
            "谁能徒服鍊，今夕慕横陈。", 
            "横陈自不难，芳情何繇殚。", 
            "花香三岛路，春动七星坛。", 
            "东桑八茧稚，西桃百子团。", 
            "南林正蓊蔚，北斗未阑干。", 
            "峰前神女戏，海上丱兮欢。", 
            "彩女淮南鼎，仙童魏帝丸。", 
            "似觌莲华井，如逢积玉峦。", 
            "山花胡蝶蕊，径竹凤凰竿。", 
            "竿举凤凰仪，苕鲜翡翠嬉。", 
            "鹢眸屡以运，龙驾自躨跜。", 
            "踟跦光细网，灵蔡舞神蓍。", 
            "风环音若语，云步意弥卑。", 
            "天老终来教，曼倩始甘饴。", 
            "讵愁乌兔驶，宁遵牛女期。", 
            "七宝方诸液，双鸾苏合脂。", 
            "飞遁多烦惑，君来时见治。"
        ], 
        "title": "代山人春夜閒情", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "王孙耽历学，要妙岂汝泄。", 
            "一游忽思归，得微合明哲。", 
            "索我先辈书，蒿庐用编缀。", 
            "宝君梅花笔，至今香不灭。"
        ], 
        "title": "五子咏 其一 朱王孙仲韶 统𨫛", 
        "type": "古风", 
        "yun": "屑"
    }, 
    {
        "author": "陈子升", 
        "era": "清", 
        "subtype": null, 
        "text": [
            "尺素书频至，南州徐子情。", 
            "书中论风雅，古乐扬咸韺。", 
            "行年及四十，出处定平生。", 
            "草堂今安否，青天空月明。"
        ], 
        "title": "五子咏 其二 徐徵君巨源 世溥", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "简讨慷慨人，采芳自芬馥。", 
            "得时腾贾傅，失志托张禄。", 
            "醉挝渔阳鼓，悲写清商曲。", 
            "月明怀皖城，天地渺一粟。"
        ], 
        "title": "五子咏 其三 方简讨密之 以智", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "元水伟虬髯，谁薄歌鱼客。", 
            "篆隶研秦汉，昆吾切玉石。", 
            "好作五言诗，直分王孟席。", 
            "醉卧越姬怀，吴音戏相惜。"
        ], 
        "title": "五子咏 其四 陈处士元水 上善", 
        "type": "古风", 
        "yun": "陌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "西蜀辞赋地，刘生实清矫。", 
            "儒冠执使节，抱璧能誇赵。", 
            "及我同在廷，尔亦辉旟旐。", 
            "归家谁负弩，天阔蜀山小。"
        ], 
        "title": "五子咏 其五 刘兵部及叔 鼒", 
        "type": "古风", 
        "yun": "筱"
    }, 
    {
        "author": "陈子升", 
        "era": "清", 
        "subtype": null, 
        "text": [
            "燕人白君益，侠气追田剧。", 
            "谈轻白璧双，诺少黄金百。", 
            "慷慨昔扬廷，子衿犹自青。", 
            "撄鳞本孤愤，摺胁亦怀刑。", 
            "遥遥来戍越，渺渺孤弦筈。", 
            "鹑衣自沓拖，鹤盖还胶轕。", 
            "高天月与云，比翼复离群。", 
            "缓急谁能免，悲歌殊忆君。"
        ], 
        "title": "怀白君益", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "白允戏穷桑，吴生搴宵桂。", 
            "嗟非二哲魂，弛张感天帝。", 
            "旭日遵始旦，明星加有嘒。", 
            "扬野不独躔，匏瓜岂吾系。", 
            "徒唏大梁影，久望长河澨。", 
            "方欣素节来，恒惧奔龙逝。", 
            "伐鼓申服箱，君其保神丽。"
        ], 
        "title": "为牵牛答织女和颜特进", 
        "type": "古风", 
        "yun": "霁"
    }, 
    {
        "author": "陈子升", 
        "era": "清", 
        "subtype": null, 
        "text": [
            "旷士想鲲游，大圣循鷇食。", 
            "鸿归皋氏舂，布就朱家匿。", 
            "平生失汎爱，而我忽相得。", 
            "玄豹韬南山，紫驼奔北狄。", 
            "安得千日酒，醉彼二心客。"
        ], 
        "title": "依古", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "潇湘殊不远，远思在夫君。", 
            "灵洲少佳气，苍梧空碧云。", 
            "碧云日复暮，朱夏悠悠度。", 
            "何用持报君，秋风吹琼树。"
        ], 
        "title": "答亡可上人", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "冬夜寒且慄，孤灯爆环堵。", 
            "中坐一小儒，呫哔良自苦。", 
            "咽咽苍蝇声，思为鸿鹄举。", 
            "问君何所如，苏秦学王诩。", 
            "顶踵行济世，盍先剌其股。", 
            "七雄因以争，大野纷羊虎。", 
            "黑云蔽太空，白骨相撑拄。", 
            "独向人主前，揖让摇圭组。", 
            "方复笑穷巷，终身守训诂。"
        ], 
        "title": "感遇十八首 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "箪食奔窭人，金珠竞王公。", 
            "膻蚁还相慕，小大胡雌雄。", 
            "窃钩干国禁，三晋为周容。", 
            "得失如循环，君看塞上翁。", 
            "方悟老氏贵，栖心在虚冲。"
        ], 
        "title": "感遇十八首 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "陆生居吴中，郁为当世师。", 
            "吐言如洪钟，奋翼比长离。", 
            "声华绍父祖，出处关兴衰。", 
            "戴渊投剑日，周处剌蛟时。", 
            "自非君子者，斯人焉取斯。"
        ], 
        "title": "感遇十八首 其三", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "岁星为方朔，爰侍汉廷中。", 
            "诙谐非谬理，讽谏怀至忠。", 
            "西游见金母，东涉逢木公。", 
            "归献天子寿，身与道相从。", 
            "耻为入海客，荡漾无所终。"
        ], 
        "title": "感遇十八首 其四", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "仆本炎峤士，畴昔游幽燕。", 
            "幽燕俨神都，宫阙与天连。", 
            "青琐复金马，簪绂何蝉联。", 
            "策骏上金台，抗手怀高贤。", 
            "行行历黍谷，慷慨将谈天。", 
            "南归三十载，此路空悠然。", 
            "岂伊道里隔，苦寒不敢前。"
        ], 
        "title": "感遇十八首 其五", 
        "type": "古风", 
        "yun": "先"
    }, 
    {
        "author": "陈子升", 
        "era": "清", 
        "subtype": null, 
        "text": [
            "百年能几时，何不逍遥游。", 
            "欲绝尘土迹，且居明月楼。", 
            "高情属遥漠，延睇舒层丘。", 
            "待我凌云翔，与子谈九州。"
        ], 
        "title": "感遇十八首 其六", 
        "type": "古风", 
        "yun": "尤"
    }, 
    {
        "author": "陈子升", 
        "era": "清", 
        "subtype": null, 
        "text": [
            "信陵能折节，四体讵无骨。", 
            "乐与毛薛游，中诚为之竭。", 
            "天道直如弦，相逢且自前。", 
            "昔为贵公子，今为被褐贤。", 
            "天爵固恒在，龙性非尔便。"
        ], 
        "title": "感遇十八首 其七", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "墨翟造木鸢，三年乃能飞。", 
            "梓庆齐七日，削鐻侔精微。", 
            "从来绝世技，宁寂中自挥。", 
            "至妙待孤赏，甘为庸俗讥。"
        ], 
        "title": "感遇十八首 其八", 
        "type": "古风", 
        "yun": "微"
    }, 
    {
        "author": "陈子升", 
        "era": "清", 
        "subtype": null, 
        "text": [
            "家本汉台边，且谈卢城事。", 
            "晋代昔陵夷，循寇飘风至。", 
            "黑云压城堞，白刃走官吏。", 
            "赤流溢通衢，阴雨出魑魅。", 
            "龙骧虽云廉，不镇兵戈气。", 
            "虽有高墉登，射隼曾何利。", 
            "遂使江干客，年年抆愁泪。", 
            "我欲歌此曲，此曲辞未既。"
        ], 
        "title": "感遇十八首 其九", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "昔我思遐方，诘曲赴羊肠。", 
            "猛虎嗥我前，山魈窥我旁。", 
            "风沙乱耳目，荆棘牵衣裳。", 
            "一行复九憩，中道正彷徨。", 
            "积岁望歧路，潸然中自伤。", 
            "焉知有云术，大鸟何翱翔。", 
            "非逢羡门子，尘土空摧藏。", 
            "君今从我游，一举横八荒。"
        ], 
        "title": "感遇十八首 其十", 
        "type": "古风", 
        "yun": "阳"
    }, 
    {
        "author": "陈子升", 
        "era": "清", 
        "subtype": null, 
        "text": [
            "子羽不繇径，渡江能刺蛟。", 
            "子房若妇人，椎秦翊汉朝。", 
            "不为方有为，闇闇成昭昭。", 
            "应龙不常信，危岑无长条。", 
            "周公才至美，所贵乃不骄。"
        ], 
        "title": "感遇十八首 其十一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "秦王一四海，四海复不一。", 
            "英雄各方起，使者分途出。", 
            "坑儒虐黔首，奚止长城卒。", 
            "大势已分离，犹然用权术。", 
            "观其狂且愚，曷云保已物。", 
            "独有桃花源，桑麻自森郁。"
        ], 
        "title": "感遇十八首 其十二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "崇冈生椅梧，阴谷繁荆棘。", 
            "民降道已微，登庸皆邪慝。", 
            "闻有猴而冠，亦见虎而翼。", 
            "正道自悠然，多营转促逼。", 
            "积丘畏蚁穴，朽厦繇蠹蚀。", 
            "邈矣夔龙俦，天运良不测。"
        ], 
        "title": "感遇十八首 其十三", 
        "type": "古风", 
        "yun": "职"
    }, 
    {
        "author": "陈子升", 
        "era": "清", 
        "subtype": null, 
        "text": [
            "赵璧羞燕石，宋人嘲卞和。", 
            "两两不相下，涂人如之何。", 
            "一真必一伪，较若千里多。", 
            "时无哲后鉴，溟涬且同科。"
        ], 
        "title": "感遇十八首 其十四", 
        "type": "古风", 
        "yun": "歌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "玄蝉抱木鸣，帝江审音声。", 
            "清响殊口给，至聪非耳成。", 
            "百足蚿不蹶，无形风常征。", 
            "况乃含万象，玄机不可名。", 
            "卷不盈一掬，舒之弥八纮。", 
            "斯唯达士信，庸夫鲜不惊。"
        ], 
        "title": "感遇十八首 其十五", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "西方金仙化，寂灭性长存。", 
            "维摩有家室，乃入不二门。", 
            "圣贤在忧济，于此未暇论。", 
            "嗟彼猥鄙儒，讥驳徒嚣喧。", 
            "操舟苦风浪，如何笑轮辕。", 
            "儒术不自尽，如何谤世尊。"
        ], 
        "title": "感遇十八首 其十六", 
        "type": "古风", 
        "yun": "元"
    }, 
    {
        "author": "陈子升", 
        "era": "清", 
        "subtype": null, 
        "text": [
            "东家桃李颜，日日登墙笑。", 
            "西第宴歌钟，往来皆权要。", 
            "北里习化居，青蚨走相召。", 
            "谁识南山南，松风答长啸。"
        ], 
        "title": "感遇十八首 其十七", 
        "type": "古风", 
        "yun": "啸"
    }, 
    {
        "author": "陈子升", 
        "era": "清", 
        "subtype": null, 
        "text": [
            "炎汉昔中圮，伤哉巨滔天。", 
            "浸淫及缙绅，冠履纷倒颠。", 
            "诗书附瞋目，舆隶高比肩。", 
            "逐臭沧海畔，攫金都市前。", 
            "何意鹓与鸾，化为鹰与鹯。", 
            "平生九鼎重，蜕弃如蛇蝉。", 
            "遂满抢攘气，宁馀仁义田。", 
            "空令独行士，愁望盈荒烟。", 
            "濯濯严光濑，垂竿方洒然。"
        ], 
        "title": "感遇十八首 其十八", 
        "type": "古风", 
        "yun": "先"
    }, 
    {
        "author": "陈子升", 
        "era": "清", 
        "subtype": null, 
        "text": [
            "丹山串文羽，华井骈高叶。", 
            "胶漆畴与期，幸迩乃终浃。", 
            "显允北正裔，曩臻南园业。", 
            "偶席推儒珍，偕佩蹇童韘。", 
            "同心肇有言，齐策得所挟。"
        ], 
        "title": "思旧诗 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "挟策贵能共，诵读相与研。", 
            "崇情排末流，蕴志慕古先。", 
            "揣摩慎双爵，亦已绝韦编。", 
            "赋心合綦组，丽则俦扬班。", 
            "气越千亩根，思漂百丈泉。"
        ], 
        "title": "思旧诗 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "泉流惟源浚，亹亹克声闻。", 
            "灵镛警逖峰，含珠纳飞晕。", 
            "讵知榆枋抢，愿恣天地运。", 
            "所与四海贤，荡鄙复袪吝。", 
            "惠而能好我，不绝瑶华问。"
        ], 
        "title": "思旧诗 其三", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "瑶华谁不耽，芳浦嬉以遨。", 
            "奇服自廉洁，巃嵷出兰皋。", 
            "新声不定方，雅琴中自操。", 
            "东日矢明睐，朝云谑垂髾。", 
            "谁云声色误，声色方陶陶。"
        ], 
        "title": "思旧诗 其四", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "陶陶未及已，连峤迭遘患。", 
            "卑洼漏蚁穴，惊浸底怀山。", 
            "公言属黄口，变态兴绮纨。", 
            "日暮登台望，风沙千里寒。", 
            "上京纷已遐，驱马游近关。"
        ], 
        "title": "思旧诗 其五", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "关路前致辞，劳劳子何之。", 
            "凌秋进凿凶，慷慨趋危陴。", 
            "新组行就列，旧恩良不訾。", 
            "三命等浮埃，取义终若饴。", 
            "招魂魂孰归，将丽太常旗。"
        ], 
        "title": "思旧诗 其六", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "旗常子有垂，绅服我徒点。", 
            "神宫邈莫僝，岂复储琬琰。", 
            "盱云怅叆䨴，睇岫怵岖崄。", 
            "知我宛昨日，蒿薤歘已敛。", 
            "一辍流波弹，凝潸激西崦。"
        ], 
        "title": "思旧诗 其七", 
        "type": "古风", 
        "yun": "俭"
    }, 
    {
        "author": "陈子升", 
        "era": "清", 
        "subtype": null, 
        "text": [
            "弱龄学六书，钦君契斯籀。", 
            "虽云糟粕去，亦取芳润漱。", 
            "畴昔十数公，一一驰文囿。", 
            "夹毂问君家，飞盖相先后。", 
            "闻见溯渊源，师资證纰缪。", 
            "削垩安郢容，中微专羿彀。", 
            "丹青功莫展，刀笔技聊奏。", 
            "世运沦荆榛，晨星鲜耆旧。", 
            "雷鸣皆瓦釜，相类成裸祝。", 
            "嗟君遵雅途，抱璞匪云售。", 
            "搴霞雕棐案，览月吟圭窦。", 
            "慨叹念曩踪，殷勤重今遘。", 
            "玉麈清言挥，霜钟大音叩。", 
            "共阐名山秘，振衣跻岣嵝。"
        ], 
        "title": "赠朱光夜", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "人情易亡故，相背成久寒。", 
            "唐宫有鹦鹉，遥问上皇安。", 
            "感恩金殿里，甘息陇山翰。", 
            "勿谓斯言细，徽音长不刊。"
        ], 
        "title": "二鸟诗 其一 唐宫鹦鹉", 
        "type": "古风", 
        "yun": "寒"
    }, 
    {
        "author": "陈子升", 
        "era": "清", 
        "subtype": null, 
        "text": [
            "宋室收死士，何来一白鹇。", 
            "龙舟属惨淡，乌号悲莫攀。", 
            "负天乃无翼，蹈海不知还。", 
            "忠魂附丞相，感此泪潺湲。"
        ], 
        "title": "二鸟诗 其二 宋舟白鹇", 
        "type": "古风", 
        "yun": "删"
    }, 
    {
        "author": "陈子升", 
        "era": "清", 
        "subtype": null, 
        "text": [
            "郁郁燕赵间，荒坟远相属。", 
            "武灵非故宫，尉佗自南瞩。", 
            "翁仲款魋结，石马閟胡服。", 
            "上有黄鸟鸣，飞飞睨幽谷。", 
            "既避巨君猾，复耻群莽秃。", 
            "忽怪夷吾衽，亦伤微管牧。", 
            "两畿继芜秽，阳爻嗟在六。", 
            "禹鼎何芒芒，众司诚覆餗。", 
            "魍魉见白日，荆榛蔽玄玉。", 
            "道闻木偶言，欪哉乱心曲。"
        ], 
        "title": "七哀 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "燕赵不可游，言遵大海南。", 
            "海南多风涛，水浊高云阴。", 
            "方舟靡所届，汤汤迷山岑。", 
            "蜃气为楼台，帝阍遐且深。", 
            "下怒吞舟鱼，上惊垂云禽。", 
            "阳侯仰天啸，渊客中夜吟。", 
            "我欲叩洪钟，蒲牢增哀音。", 
            "素女曳霓旃，为我拂剑镡。", 
            "恍惚不复见，悲风吹远林。", 
            "轻世世何极，鲁连难为心。"
        ], 
        "title": "七哀 其二", 
        "type": "古风", 
        "yun": "侵"
    }, 
    {
        "author": "陈子升", 
        "era": "清", 
        "subtype": null, 
        "text": [
            "浮云无特操，皦日中自持。", 
            "尾生赴梁下，誓从女子期。", 
            "敢谓断金谬，鸐立俟音仪。", 
            "不惜久延伫，所嗟子不来。", 
            "水盈何漫漫，身复安所之。", 
            "人生不失信，之死甘若饴。", 
            "梁柱有坚心，悠悠使我思。"
        ], 
        "title": "咏尾生", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "灵洲亘南海，石门揵西山。", 
            "斯备衣冠气，而出清洌泉。", 
            "重华韬九疑，妫裔流瀛堧。", 
            "茫昧逮有宋，哲祖卜终焉。", 
            "屡分齐市宅，亦归京兆阡。", 
            "累累溯高曾，默默开云元。", 
            "表碣俨斑驳，楸梧蔚葱芊。", 
            "聚族长兹守，行道咸欲观。", 
            "如何值丧乱，动止暌故田。", 
            "奠浆封树间，垂涕翁仲前。"
        ], 
        "title": "辛丑拜墓作 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "皇考终谏议，归根附初垄。", 
            "遥阙眷徂贞，崇冈被嘉宠。", 
            "迩天壁若挂，擢地木云拱。", 
            "吁嗟三十载，陵谷皆颓覂。", 
            "防墓罢筑室，信陵谁守冢。", 
            "殁德讵能朽，生遁苦不巩。", 
            "霜露凄以零，岁时罕一踵。", 
            "松柏摧为薪，荆榛何蘙蓊。", 
            "封堂悯今俭，飞土钦古勇。", 
            "方洒黄垆泣，畴将昊苍捧。"
        ], 
        "title": "辛丑拜墓作 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "安仁美姿容，掌珠宁忍堕。", 
            "优游散骑省，渥丹照青琐。", 
            "命驾出郊坰，流辉生炙輠。", 
            "妇人连手萦，投我以珍果。", 
            "四八欻二毛，霜茎日已夥。", 
            "无复昔遨游，况乃多轗轲。", 
            "道逢掷瓦石，何独张与左。"
        ], 
        "title": "白发三首 其一", 
        "type": "古风", 
        "yun": "哿"
    }, 
    {
        "author": "陈子升", 
        "era": "清", 
        "subtype": null, 
        "text": [
            "我闻夜交藤，能使人首乌。", 
            "我发从渠白，但愿一愁无。", 
            "此藤不足宝，不若树萱草。"
        ], 
        "title": "白发三首 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "妾有盘龙镜，为君照白发。", 
            "照发复照须，繁霜不可遏。", 
            "染之不尽黔，拔去还复发。", 
            "天运既如此，恶之殊非达。", 
            "妾发长至地，甘为老奴悦。", 
            "愿君崇明德，毋事此微屑。", 
            "囊须在船中，士龙笑欲没。"
        ], 
        "title": "白发三首 其三", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "东城倦昔尘，西山憺今雾。", 
            "扬镳非爽术，戢翼有恒处。", 
            "与子两世籍，爰得平生遇。", 
            "挟荚悯亡羊，析薪从所务。", 
            "妍思茂春华，贞心烱秋素。", 
            "神理掇隋卞，太音锵咸頀。", 
            "方执黄牛革，言终射雉誉。", 
            "声微群喙张，浸广颓波赴。", 
            "佳恶虽自知，方圆匪独顾。", 
            "申章对妙匠，兰言在无斁。"
        ], 
        "title": "赠薛剑公", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "高台迅风发，吹我出严城。", 
            "崎岖偶干禄，栖迟遂逃名。", 
            "广居趋此隘，巢枝谢彼营。", 
            "讵伤浮华歇，恒惧无友生。", 
            "叹川觏明月，吟泽揽芳蘅。", 
            "愿君怀妙善，崇此千秋情。"
        ], 
        "title": "赠友诗", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "茂树有来憩，寒枝鲜见臻。", 
            "思为千亩阴，咄嗟空本根。", 
            "土膏不独异，尝与桃李邻。", 
            "陨叶随狂飙，已冬复望春。", 
            "处约苦心志，造草非小仁。", 
            "天地有倾缺，君子宁忧贫。"
        ], 
        "title": "咏贫士", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "识尽四方人，身经万里道。", 
            "今日归山中，倾心与君好。"
        ], 
        "title": "古结交行", 
        "type": "绝句", 
        "yun": "皓"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "天上河如带，盈盈落翠微。", 
            "可怜中宿月，空照白猿归。"
        ], 
        "title": "峡山早秋", 
        "type": "绝句", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "人见菩提树，亦有菩提想。", 
            "此树无人时，飕飕千叶响。"
        ], 
        "title": "菩提树", 
        "type": "绝句", 
        "yun": "养"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "迥异凌云构，惟衔昔日恩。", 
            "文章与经济，何以副王言。"
        ], 
        "title": "三堂诗 文章经济之堂 其一", 
        "type": "绝句", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "文章聊复尔，经济亦何为。", 
            "谁识小堂上，高高天语垂。"
        ], 
        "title": "三堂诗 其二", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "夷犹君莫问，栖息草堂深。", 
            "自有卢鸿业，非同泽畔心。"
        ], 
        "title": "三堂诗 其三 中洲草堂", 
        "type": "绝句", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "群山环四面，独立江中屿。", 
            "天际有归舟，遥遥日延伫。"
        ], 
        "title": "三堂诗 其四", 
        "type": "绝句", 
        "yun": "语"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "阿五皤然老，尝游五老峰。", 
            "归来环堵内，高卧对云松。"
        ], 
        "title": "三堂诗 其五 五老山堂", 
        "type": "绝句", 
        "yun": "冬"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "五老攒一峰，五峰尊一老。", 
            "奚必商山翁，穷岩拾芝草。"
        ], 
        "title": "三堂诗 其六", 
        "type": "绝句", 
        "yun": "皓"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "欲以居心性，当从心性居。", 
            "伐柯则不远，堂构想规模。"
        ], 
        "title": "为孝廉弟牧止咏心性堂 其一", 
        "type": "绝句", 
        "yun": null
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "先臣命堂额，质朴有深意。", 
            "莫漫说经纶，君看心性字。"
        ], 
        "title": "为孝廉弟牧止咏心性堂 其二", 
        "type": "绝句", 
        "yun": "寘"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "咄咄欲书空，低徊视草丛。", 
            "白头吟莫苦，当是老来红。"
        ], 
        "title": "草有雁来红者又名老来红戏题", 
        "type": "绝句", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "双鹤桃根啄，三杯棣萼酬。", 
            "参差人事异，空忆帝京游。"
        ], 
        "title": "双鹤吟", 
        "type": "绝句", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "濯波激浮湍，湛澹泛清浔。", 
            "鸂鶒溯鸿渚，沅湘波浪深。"
        ], 
        "title": "水诗", 
        "type": "绝句", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言绝句", 
        "text": [
            "之子去何之，愚公谷正愚。", 
            "遥知远林际，青霭入看无。"
        ], 
        "title": "附集王辋川句", 
        "type": "绝句", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "漆暗雕琴象古人，弹琴谁者葛天民。", 
            "正襟忽见山头月，凉露微风下角巾。"
        ], 
        "title": "弹琴", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "圭峰历历树灯残，回首冈洲落照寒。", 
            "欲上峰头散愁思，厓门东下水漫漫。"
        ], 
        "title": "望圭峰", 
        "type": "绝句", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "船系连环石两头，一头盐饷接官邮。", 
            "一头刺史登临处，清镜寒潭映北流。"
        ], 
        "title": "韩公桥歌", 
        "type": "绝句", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "紫燕桃花舞并旋，高台轻骨响连钱。", 
            "人间不少关山恨，绝迹依风也可怜。"
        ], 
        "title": "铁马", 
        "type": "绝句", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "帐借江风盖借云，离情倚剑帖龙文。", 
            "楼船更倩戈船护，初学乘槎谒圣君。"
        ], 
        "title": "自五羊至河源得二十绝句（存八首） 其一", 
        "type": "绝句", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "行李参差两路尘，行人行矣送归人。", 
            "风前尽醉林婆酒，白鹤晴峰无那春。"
        ], 
        "title": "自五羊至河源得二十绝句（存八首） 其二", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "木棉临水烂红霞，躞蹀何之白鼻騧。", 
            "傍岸每嗔童子上，插瓶渠为采山茶。"
        ], 
        "title": "自五羊至河源得二十绝句（存八首） 其三", 
        "type": "绝句", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "抹额成群锦缆牵，分明旗号亦喧阗。", 
            "带牛佩犊非儿戏，待辟吾皇九有田。"
        ], 
        "title": "自五羊至河源得二十绝句（存八首） 其四", 
        "type": "绝句", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "带马春沙暂牧场，今朝春水没中央。", 
            "水接房星天上厩，分明匹匹肖鸳鸯。"
        ], 
        "title": "自五羊至河源得二十绝句（存八首） 其五", 
        "type": "绝句", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "烟起山坳有竹庐，篷窗一半对风虚。", 
            "青衣急走奚奴马，红嘴深窥翡翠鱼。"
        ], 
        "title": "自五羊至河源得二十绝句（存八首） 其六", 
        "type": "绝句", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "围山周匝倚高墩，多少经营近水村。", 
            "世乱深居寻不得，那知山顶是桃源。"
        ], 
        "title": "自五羊至河源得二十绝句（存八首） 其七", 
        "type": "绝句", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "不见人家冷却春，青松山上立如人。", 
            "招来试语神仙事，背指桑田拂袖尘。"
        ], 
        "title": "自五羊至河源得二十绝句（存八首） 其八", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "何郎徙倚不成诗，却月凌风折一枝。", 
            "好比禅心共清净，澹然冰雪供军持。"
        ], 
        "title": "瓶梅", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "曾从浩劫忆萧梁，瓴甋休誇汉未央。", 
            "试为阇黎留一枕，迦陵身倚绿鸳鸯。"
        ], 
        "title": "自先上人偶以诃林绿瓦作枕予亦效之", 
        "type": "绝句", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "回窗无语堕风花，玉匣纤尘闭月华。", 
            "已识琵琶流怨久，何须今日怨琵琶。"
        ], 
        "title": "潘菶伯善弹琵琶比且废置聊此戏之", 
        "type": "绝句", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "不知天阙复山庭，欲近银河鹊驾停。", 
            "几处离忧逢七夕，孤臣不寐看双星。"
        ], 
        "title": "山中七夕", 
        "type": "绝句", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "青山秋澹月初明，羽服临风望玉京。", 
            "乌鹊桥前今夕酒，凤凰池上故人情。"
        ], 
        "title": "七夕寄容舍人", 
        "type": "绝句", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "十二楼昏千斛醪，梦中和语拨檀槽。", 
            "秦淮一夕秋风起，百尺帆樯海气高。"
        ], 
        "title": "秦淮曲", 
        "type": "绝句", 
        "yun": "豪"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "不厌山中水，冬寒更几深。", 
            "激流康乐咏，魏阙子牟心。", 
            "牛马虚遥涘，鸳鸯下众禽。", 
            "乘车堪借问，渔父有拿音。"
        ], 
        "title": "走笔询家兄山中潴水复满几尺", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "水涘还牛马，悠然已望洋。", 
            "味盐真泽国，穷海讵荒唐。", 
            "梦减五更鼓，行馀三月粮。", 
            "罗浮看浴日，无树即扶桑。"
        ], 
        "title": "夜度大舰口", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "云母凝清甃，仙姑渺碧空。", 
            "佩声遗凤穴，绡影借鲛宫。", 
            "纷若神弦曲，泠然少女风。", 
            "守雌长若此，无处问鸿濛。"
        ], 
        "title": "何仙姑祠", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "海青窥瓦屋，沙白露为霜。", 
            "玉赘长须国，珠联牡蛎房。", 
            "月姑能不字，螺女亦名香。", 
            "何必遵伊洛，方知贵鲤鲂。"
        ], 
        "title": "寓潮戏集海味成律", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "漫游消失意，诸子复如何。", 
            "闭户壁书满，伤时文选多。", 
            "长楸走马引，白石饭牛歌。", 
            "近世临川剧，寒烟吊尉佗。"
        ], 
        "title": "客游怀黎美周梁渐子", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "朗朗琴张子，鸣琴揭岭间。", 
            "南徐下流水，北固旧高山。", 
            "听讼依桐响，怀仙与鹤閒。", 
            "惟怜一绿绮，掩抑独无颜。"
        ], 
        "title": "赋得鸣琴赠张公亮明府", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "临风孤玉树，明月七星台。", 
            "清夜一何永，碧云殊未来。", 
            "虚空忘障闼，图画入莓苔。", 
            "一室皆如水，将予漫溯洄。"
        ], 
        "title": "月夜迟朱王孙不至", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "彼美矜寒夜，菲菲皎月痕。", 
            "篴中吹有色，关外寄何言。", 
            "抗手期瑶草，高情命绿尊。", 
            "方知倾盖地，已见白头恩。"
        ], 
        "title": "梅花", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "呼名原一我，占梦即三公。", 
            "紫气伯阳至，黄姑七夕中。", 
            "有人曾化虎，见月异屏风。", 
            "刺促因鞦鞅，长谣阁道东。"
        ], 
        "title": "牛", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "时事纷回薄，悲秋且禦寒。", 
            "累累看客印，岌岌爱予冠。", 
            "国是谈何易，韩非说实难。", 
            "踌躇中夜起，不耐斗阑干。"
        ], 
        "title": "有感", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "参军天子命，谪宦越王城。", 
            "幕下皆言屈，朝端有直声。", 
            "霏微刘苑月，寥落楚江蘅。", 
            "早入陈时事，南中未息兵。"
        ], 
        "title": "南侍御谪藩幕至粤赋赠", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "道术期经世，文章真史官。", 
            "夫君斯已矣，挥扇涕阑干。", 
            "垂诏王心恻，遗言友道看。", 
            "朝华披可恨，谁起楚臣餐。"
        ], 
        "title": "箧中存张天如吉士所遗诗扇次韵哭之", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "忽忆银尖好，相悬玉塞春。", 
            "服劳常出众，未老别随人。", 
            "水涨权奇渺，天空剪拂新。", 
            "莫令街市上，鹰犬逐浮尘。"
        ], 
        "title": "忆银尖", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "漠漠龙川水，轻舠溯浅滩。", 
            "欲于风气得，已作霸图看。", 
            "花蔓零魋结，莺巢暖汉官。", 
            "斑骓自骄蹇，客子动征鞍。"
        ], 
        "title": "龙川", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "八闽初入路，鸟语信钩辀。", 
            "如马填江石，升猱逆水舟。", 
            "天鸡虚倦客，野老习通侯。", 
            "南北京何似，须成万里游。"
        ], 
        "title": "自大埔度上杭", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "旧邸瞻神庙，前旌指孝陵。", 
            "松坛开虎拜，桂海溯龙兴。", 
            "羽卫千官导，戎衣列圣凭。", 
            "他时天子孝，文在泰山登。"
        ], 
        "title": "苍梧扈驾谒兴陵", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "不掩将军树，言开召伯棠。", 
            "苍梧生大道，偃盖复成行。", 
            "积甲龙鳞见，投醪琥珀香。", 
            "军心欢不已，声共舞风长。"
        ], 
        "title": "奉和瞿相公劳师全州见道上古松之作", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "刘生为我别，何以写衔杯。", 
            "一曲东平意，相如西蜀才。", 
            "蒯缑悬锦水，花笔掩兰台。", 
            "但断忧时泪，吟诗瘦莫哀。"
        ], 
        "title": "留别刘及叔兵部", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "即不疲行役，何方作逸民。", 
            "风林摇入暮，沙水咽迷津。", 
            "远灶翻刍狗，低篷仰杞人。", 
            "江边如秃节，可共雁来宾。"
        ], 
        "title": "夜度梅林", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "五湖何处去，一叶且经营。", 
            "犹可汎溪月，将子同濯缨。", 
            "兰幽期绝迹，豆落怅归耕。", 
            "倚棹或堪近，桃花鸡犬声。"
        ], 
        "title": "题朱子洁小舫", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "带月啼梁，乘夜发屋，戴头人立而语。", 
            "顾谓主人，憎予太甚，芥蒂宁因细故。", 
            "寠薮无长物，幸托坳堂沮洳。", 
            "昔在仓中，李斯丞相，记曾相慕。", 
            "今日深文何太苦。", 
            "笑作事、乃公殊误。", 
            "侠不屠龙，仙难控鹤，仅磔张汤鼠。", 
            "安能久居郁郁，化青蝠、淩空飞去。", 
            "古洞长松，有鼪鼯、是吾伴侣。"
        ], 
        "title": "氐州第一  鼠对", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花朵擎来，柳丝飘到，一阵卓金车子。", 
            "百五韶光，衬卖饧天气。", 
            "半山上，多少苍松翠槚，掩映舞裙歌袂。", 
            "绀岫赪崖，有从风罗绮。", 
            "扪颓峦、划损苔成字。", 
            "忽暗省、三十年前事。", 
            "几遍侧帽思量，记不全头尾。", 
            "怪夭桃、仍旧红如此。", 
            "刘郎鬓、不禁星星矣。", 
            "问今夜、细雨棠梨，肯替人愁未。"
        ], 
        "title": "拜星月慢  余不到玉峰三十馀年矣，乙卯清明与植斋、竹逸重游是间，赋词感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一枝枝，未曾经谢，黄时早如子。", 
            "霜帘捲处。", 
            "较金缕衣痕，多些香味。", 
            "面面圣檀风外缀。", 
            "萼蹙微笼紫。", 
            "似昨夜、侯门烛灭，铜盘堆蜡泪。", 
            "传闻鄢陵战场多，问花何偏傍，荒城废垒。", 
            "拈花嗅，形容遍，几番不似。", 
            "多分安陵年少客，半醉后、金丸抛叶里。", 
            "想天上、故人乡梦，惺惺长记此。"
        ], 
        "title": "花犯 又一体 咏鄢陵腊梅花并寄梁曰缉侍御", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "弄晴天，红蔷十丈，盈盈媚初夏。", 
            "闹花小架。", 
            "恰倒影回塘，绿水如画。", 
            "柔条乱舞银墙罅。", 
            "胭脂千斛泻。", 
            "笼绣槅、低枝近手，偏将鸳袂惹。", 
            "老松拿云吼涛声，繁英争蔓引，松身都化。", 
            "似天半，作势处，烛龙将下。", 
            "看灼灼、猩肌万点，照十二、楼前浑不夜。", 
            "还则虑、晚来风雨，红颜偏早嫁。"
        ], 
        "title": "花犯  咏竹逸宅内蔷薇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "看君家，峥泓萧瑟，门庭寂如水。", 
            "杂花铺缀。", 
            "任紫艳红英，围绕篱次。", 
            "年年步屧随蜂至。", 
            "许多花下事。", 
            "算只有、风前铃索，知人吟赏意。", 
            "今年东吴到诗僧，相逢何况又，落花天气。", 
            "禅板静，相将斗，赋才清绮。", 
            "谁知道、百花谢后，还领略、粉香新月底。", 
            "凝望久、为伊凭暖，阑干红梵字。"
        ], 
        "title": "花犯  同云臣暨南水上人过竹逸斋看芍药", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "遍崎崟，玲珑晃耀，瑶篸插千点。", 
            "六花飘飐。", 
            "照绮旭温黁，光彩逾潋。", 
            "遥怜独骑迷山店。", 
            "禅扉又早掩。", 
            "再好问、何村赊酒，吟情遮莫减。", 
            "谁工画图论人间，除非倩妙手，迂倪宽范。", 
            "潭柘寺，雀儿寺，粉装银蘸。", 
            "群峰只、东偏消早，依旧吐、一枝青菡萏。", 
            "凭栏望、吾狂甚矣，笛声吹阿滥。"
        ], 
        "title": "花犯  西山晴雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小楼昨夜东风到，吹落满园空翠。", 
            "时有茶烟，绝无人影，好个他乡天气。", 
            "凄凉欲死。", 
            "见燕剪平芜，柳拖春水。", 
            "暗省从前，如尘似梦最难记。", 
            "当年曲院寒食，饧香花更暖，许多情事。", 
            "金斗犹温，玉钗还响，已送愁人到此。", 
            "也思宽慰。", 
            "奈把酒听歌，几番不是。", 
            "暮雨潇潇，记吴娘曲子。"
        ], 
        "title": "齐天乐  暮春风雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "坐来冷店思量遍，昨梦太无头绪。", 
            "灯影青荧，被痕红皱，说也惹人悽楚。", 
            "回肠千缕。", 
            "总些个情怀，旧时言语。", 
            "枕畔匆匆，三更人到消魂处。", 
            "那人还未憔悴，松儿犹合数，帕儿亲与。", 
            "燕子愔愔，柳花拍拍，多分池台易主。", 
            "黯然无语。", 
            "忆镜里朱颜，帘前白纻。", 
            "一片空江，响数声疏雨。"
        ], 
        "title": "齐天乐  骥沙旅店纪梦", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "园丁不认曾游客，嗔人绕廊寻玩。", 
            "红板桥倾，绿杨楼闭，谱出荒寒一段。", 
            "看棋柯烂。", 
            "算往事星星，酒旗歌馆，深悔重来，不来也省鬓毛换。", 
            "风前又成浩叹。", 
            "说此间萝屋，有人羁绊。", 
            "恨极卖珠，缘悭捣药，赢得啼鹃频唤。", 
            "扁舟故国，只浩月魂归，清江目断。", 
            "今古劫灰，付日斜人散。"
        ], 
        "title": "齐天乐  重游水绘园有感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红榴泪黦苏苏雨，正因此时重五。", 
            "怨结湘累，悲缠骚客，天也为人酸楚。", 
            "孤城虾虎。", 
            "飏几阵茶烟，一丝鬓缕。", 
            "触绪沈吟，蒲樽懒赏小墀午。", 
            "江南江北行遍，每逢看竞渡，伤今吊古。", 
            "俛仰随人，飘蓬返里，蠹尽彩笺新句。", 
            "流年空度。", 
            "记麝粉钗符，旧关心处。", 
            "镇日空濛，戍楼将动鼓。"
        ], 
        "title": "齐天乐  端午阴雨和云臣用片玉词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笛声楼上飘来细，又了一年梅事。", 
            "有客花前，作装缚裤，遥羡五陵佳气。", 
            "昭王养士。", 
            "筑百尺金台，凭空飞起。", 
            "今日游燕，问谁买骏有如此。", 
            "彭城有人并舸，叹萧条徐沛，沙淘浪洗。", 
            "长短亭边，浅深杯送，一样故人千里。", 
            "清明上巳。", 
            "算总是来朝，住为佳耳。", 
            "欲浣离愁，倩半江春水。"
        ], 
        "title": "齐天乐  梅庐花下送潘原白之蓟门友人之彭城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风一夜漫天绿，搓匀柳湖烟水。", 
            "几树横斜，万株香雪，绝称小楼人倚。", 
            "梅花天气。", 
            "正院贴宜春，钗摇燕子。", 
            "才过新年，六街已闹夜蛾未。", 
            "一轮卿月将满，戟门群献寿，丝竹清脆。", 
            "绿蚁难乾，碧桃旋放，此曲飞琼能记。", 
            "萱闱日丽。", 
            "况膝下綵毫，承恩天际。", 
            "箫鼓声中，泥金齐送喜。"
        ], 
        "title": "齐天乐  早春寿魏塘柯素培先生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "御沟流水依然冻，东风已窥窗眼。", 
            "韭摘新烟，饼堆弱絮，纵有咬春谁荐。", 
            "沈思故苑。", 
            "正万点横斜，半篙清浅。", 
            "玉臂今宵，料他双胜也慵剪。", 
            "长安多少羁客，除非高渤海，此恨差免。", 
            "唤马帘间，闹蛾桥上，夜景有人拘管。", 
            "俊游灞浐。", 
            "趁微雪金门，早莺珠馆。", 
            "待去朝天，翠衾新剩懒。"
        ], 
        "title": "齐天乐  立春日柬高谡（时谡园新纳姬）园", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "高柯一碧无情极，谁递晚来秋信。", 
            "雁塞琵琶，凤城砧杵，髣髴一般音韵。", 
            "悠扬不尽。", 
            "待隔水听来，数声偏俊。", 
            "谱入哀丝，螳螂捕处倍凄紧。", 
            "玉盘金掌虽好，餐霞还吸露，此事难准。", 
            "帽插丰貂，机鸣素縠，几度愁他相溷。", 
            "悄然低问。", 
            "可仍记当初，卫娘低鬓。", 
            "仙蜕宁遥，料丹霄有分。"
        ], 
        "title": "齐天乐  蝉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凭谁细砑吴绫滑，贞松皴来苍窅。", 
            "鬣可拿云，涛偏沸雨，只伴疏梅衣缟。", 
            "霜零雪袅。", 
            "儿著得书成，龙鳞暗老。", 
            "十载飘蓬，枝头飞去翠禽小。", 
            "乡关悄然回首，小桥新月下，茅屋偏好。", 
            "肱被轻分，江鱼远致，长祝岁寒相保。", 
            "清愁未了。", 
            "再添笔红萱，栏边斜袅。", 
            "拟答春晖，此心惭寸草。"
        ], 
        "title": "齐天乐  题松萱图为姜西溟母夫人寿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "洗妆楼下伤情路，西风又吹人到。", 
            "一绺山鬟，半梳苔发，想像新兴闹扫。", 
            "塔铃声悄。", 
            "说不尽当年，月明花晓。", 
            "人在天边，轴帘遥闪茜钗小。", 
            "如今顿成往事，回心深院里，也长秋草。", 
            "上苑云房，官家水殿，惯是萧娘易老。", 
            "红颜懊恼。", 
            "与建业萧家，一般残照。", 
            "惹甚閒愁，且归斟翠醥。"
        ], 
        "title": "齐天乐  辽后妆楼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "分明一幅江南景，恰是凤城深处。", 
            "野翠罗罗，嫩晴历历，扑到空香万缕。", 
            "早村人语。", 
            "是柳下沟塍，篱边儿女。", 
            "稻叶菱丝，隔纱长作打窗雨。", 
            "莲房箭靫簇簇，西洲都盖满，睡鸭新乳。", 
            "碧甃回廊，黄泥小灶，几斛冷泉亲煮。", 
            "倚阑凝伫，记罨画东头，旧寻诗路。", 
            "招个烟樯，飘侬溪畔去。"
        ], 
        "title": "齐天乐  绿水亭观荷同对岩荪友竹垞舟次西溟饮容若处作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "枫桥渔火星星处，钟声客航仍度。", 
            "微昏帘幕，乍暝帆樯，夹岸多于津树。", 
            "船娘吴语。", 
            "为蘸水拖烟，脆来如许。", 
            "不管人愁，棹歌杳霭掠波去。", 
            "如眉月棱半吐，想当年曾斗，馆娃娇妩。", 
            "夜市听莺，春衣扑蝶，梦到将圆频误。", 
            "鸣珂旧路。", 
            "问冶叶倡条，可能如故。", 
            "撩乱心情，化茶烟一缕。"
        ], 
        "title": "齐天乐  枫桥夜泊用湘瑟词枫溪原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "我所思兮，旁无人者，长啸离墨之阳。", 
            "时复读书万卷，纵博千场。", 
            "悲来直携横槊舞，兴来还取素琴张。", 
            "谁相识，只有当年，郭翁伯郅君章。", 
            "石梁。", 
            "瀑布下，神仙窟，中饶雁鹜馀粮。", 
            "我愿结庐注易，梯几焚香。", 
            "身骑白鹤朝蓬苑，手斟丹液炼飞光。", 
            "沈吟久，此意茫然未遂，斜日徒黄。"
        ], 
        "title": "昼锦堂  述怀和蘧庵先生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨日浓阴，今朝新霁，戏鼓歌扇相宜。", 
            "一路花摇绮幰，草暗金羁。", 
            "空园秋千犹未拆，小楼香粉已全施。", 
            "春山畔，绕涧萦岩，顿添无数钗笄。", 
            "离离。", 
            "城上寺，墙外店，和烟著水参差。", 
            "翻借通明帘子，映出纤肌。", 
            "堤边丝柳飘成梦，桥头新月鉴于眉。", 
            "无情绪，独对裙边蝴蝶，细语移时。"
        ], 
        "title": "昼锦堂  清明后一日同纬云重上玉峰积阴乍霁春女甚盛词以纪游", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "披离中林雪，厌浥下山路。", 
            "缘高凛若坠，身外不敢顾。", 
            "藤藟援我行，飞鸟争我度。", 
            "我下群木鸣，我上寒云冱。", 
            "迹从逝溪远，心与幽赏住。", 
            "万里方自今，重期岂能预。", 
            "迟迟闻远钟，懔懔日将暮。"
        ], 
        "title": "下祝融峰向白门寺道中作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "曹家老瞒狡而武，百万戈矛下荆土。", 
            "赘阉小丑夷群雄，当时意气无江东。", 
            "江东少年剑斫案，驱风走火乌林岸。", 
            "北船烟烬西蜀都，吴王宫殿飞赤乌。", 
            "谁为此谋葛与周，两郎年几二十头。", 
            "雄图已矣勿谁道，赤壁舟中人已老。"
        ], 
        "title": "赤壁舟中歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "萧条半生事，驱马行中原。", 
            "人影乱马蹄，䟤跋沙尘昏。", 
            "马饥走衔草，人饥那得飧。", 
            "西徂岘阳阪，伫立昭关门。", 
            "古人伍子胥，聊可与之言。"
        ], 
        "title": "过昭关", 
        "type": "古风", 
        "yun": "元"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "风吹吹台树，树叶高下飞。", 
            "嗟哉两游子，远适不念归。", 
            "马蹇负橐行，鞭断持竹枝。", 
            "徬徨吹台下，据地擢素髭。", 
            "借问客游子，飘飖欲何之。", 
            "乃云适西北，又不入帝畿。", 
            "闻有燕赵士，尚义如渴饥。", 
            "虽则如渴饥，昔是而今非。", 
            "高冈多蒺藜，下室多伊威。", 
            "黄河问清水，升斗不可希。", 
            "风吹吹台树，树叶落不远。", 
            "嗟尔两游子，远行莫如返。"
        ], 
        "title": "吹台", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "古夷山，今平地。", 
            "车马东西驰，屠儿倚刀醉。", 
            "梁园枯草鹰啸风，公子翩翩持角弓。"
        ], 
        "title": "夷山谣（夷山，侯嬴所居）", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "前椎晋鄙，后椎秦始。", 
            "地并大梁，不信海西驰，久饮东京水。"
        ], 
        "title": "博浪谣", 
        "type": "古风", 
        "yun": "纸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "游云极八表，出山如有恋。", 
            "我孤望儿子，及产不相见。", 
            "我行马蹄西，儿子初生啼。", 
            "我行马蹄北，儿生已匍匐。", 
            "此日一岁成，此时邻妪盈。", 
            "空堂杂百物，嗜欲开其情。", 
            "昏来各出户，拍手嗤其父。", 
            "阿妇入闺房，抱儿心望郎。"
        ], 
        "title": "儿赣晬日旅山阳作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "浟浟东逝水，怆怆南征子。", 
            "水逝水所归，苍天曷为此。", 
            "衔悲历君庭，宵风动茅苇。", 
            "东井嘒方中，天弧曜其矢。", 
            "闻君旅其下，长跪愿有启。", 
            "梁土多黑波，马渴君安恃。"
        ], 
        "title": "杂诗九首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "雁度葭菼黄，月悬江汉秋。", 
            "离人喟清夜，挟瑟临高楼。", 
            "西瞻赤壁涯，东思沧海流。", 
            "朱弦感英声，磊砢不可收。", 
            "下阶重太息，古调今谁酬。", 
            "哀彼促织虫，有生亦何求。", 
            "衣裳非所温，唧唧怀殷忧。"
        ], 
        "title": "杂诗九首 其二", 
        "type": "古风", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "杖策有所适，乃至南山阿。", 
            "飞雪曜峻涂，高冰积嵯峨。", 
            "仰见双羽人，被服扬轻霞。", 
            "揖我升丹梯，飞步游天河。", 
            "下窥失五岳，累块存中华。", 
            "群星与日月，熠若流萤过。", 
            "命我一丸药，天陨子不磨。", 
            "长揖谢羽人，蓄志不慕多。", 
            "兹生有馀责，区区计其他。", 
            "回车复吾路，路有张鸟罗。", 
            "凤鸟易高飞，罗雀如之何。"
        ], 
        "title": "杂诗九首 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "霜至草木寒，关河凄以风。", 
            "扁舟越湘水，迟暮予何心。", 
            "美人彩云端，欲往闻遗音。", 
            "云端不可即，离别销颜色。", 
            "三朝掩明镜，对面不相识。"
        ], 
        "title": "杂诗九首 其四", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "商风自何来，白云起秋色。", 
            "梧柯下一叶，百卉萋未息。", 
            "天地方疾威，美者先受抑。", 
            "捐生故有人，困馁焉足惜。", 
            "丰此百年躯，只为蝼蚁德。"
        ], 
        "title": "杂诗九首 其五", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "萧萧君马鸣，夜夜闻歌声。", 
            "马悲慕俦侣，独歌谁和汝。", 
            "结束下空阶，仰瞻霜与露。", 
            "缺月衔东隅，旄头没何处。", 
            "思为伺晨鸟，举舌催天曙。"
        ], 
        "title": "杂诗九首 其六", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "家临青山侧，前望白杨道。", 
            "遥遥孤坟下，有士怀其宝。", 
            "存思泽万物，一身乃先槁。", 
            "驾言采杜衡，涉野多秋草。", 
            "同心复几人，相看日趋老。"
        ], 
        "title": "杂诗九首 其七", 
        "type": "古风", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "金节天地肃，白日遄西飞。", 
            "繁星不照物，流萤有馀辉。", 
            "灼灼宵征子，车马轻且肥。", 
            "明灯集倡楼，四角扬清丝。", 
            "佳人映瑶席，仿佛凝幽姿。", 
            "回眸粲一顾，百万焉足挥。", 
            "锦衾既以陈，鸳鸯罥重帏。", 
            "欢乐永今夕，此生不愿馀。", 
            "佳人含笑言，生死齐所归。"
        ], 
        "title": "杂诗九首 其八", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "旭日临高城，城中何浩浩。", 
            "楼台动丝管，金碧相照耀。", 
            "在野方为鱼，太康无乃早。", 
            "浩歌感畴昔，瞻望淇园道。", 
            "下有流汤汤，上有竹窈窈。", 
            "河流日以溢，竹生日以老。"
        ], 
        "title": "杂诗九首 其九", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "南园道，萧兰不同芳，共是三春草。"
        ], 
        "title": "古有乘车戴笠之谣其相逢必有歌盖逸之也戴笠者歌曰", 
        "type": "古风", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "墓门道，高下不同茔，一种生春草。"
        ], 
        "title": "答歌", 
        "type": "古风", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "奈何别，感予悲，思昔与君初相知。", 
            "我之北，君在南，解君之策策两骖。", 
            "我之南，君将北，我马玄黄不如昔。", 
            "五羊城东百尺浪，欲送归人行不得。", 
            "行不得，为君歌。", 
            "风乎谷中，云乎山阿。", 
            "雷入于地，雨伏于河。", 
            "风云雷雨飒然合，下天上地为滂沱。", 
            "云摇雨散西风好，愿君且向山阴道。", 
            "南北分飞自偶然，丈夫不受炎洲老。"
        ], 
        "title": "送董无休归会稽歌二首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "江水秋以洚，关河上西而风。", 
            "翼翼之篷，我友于东。", 
            "东何归，归会稽。", 
            "稽山阳，稻与粱。", 
            "稽山背，蒿与艾。", 
            "何以赠君赠自爱。", 
            "独女不嫁邻儿大，欲往从之慎其对。"
        ], 
        "title": "送董无休归会稽歌二首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "新妆尚未成，览镜自太息。", 
            "折取丹若花，榴子何能得。"
        ], 
        "title": "子夜歌二首 其一", 
        "type": "古风", 
        "yun": "职"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "待欢不下帘，春风灭寒烛。", 
            "云中见一星，今夜成单宿。"
        ], 
        "title": "子夜歌二首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "纤纤西林月，待日生辉光。", 
            "幸假羽翼资，与君同颉颃。", 
            "左提而右挈，万夫莫能当。", 
            "况我为仁义，相辅唯文章。", 
            "斫桐为两琴，异形同宫商。", 
            "中心一相知，异身同肺肠。", 
            "智慧如丹华，华盛无再扬。", 
            "勖哉二三子，久要期勿忘。"
        ], 
        "title": "感怀十七首 其一", 
        "type": "古风", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "密云自西郊，良苗望膏泽。", 
            "长虹久不散，小雨滋蟊贼。", 
            "日月煎本根，青黄变生色。", 
            "结发为老农，终年不一穫。", 
            "高门纵杯酒，大笑糟糠客。", 
            "感念愚公言，子孙世其力。", 
            "努力饰镃基，春明候南陌。"
        ], 
        "title": "感怀十七首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "往者不可追，来者不可期。", 
            "俯首为今人，举体无一宜。", 
            "有目厌兵革，有耳闻号啼。", 
            "有腹饱糠覈，有足履祸枢。", 
            "赤舌有如火，更以焚其躯。"
        ], 
        "title": "感怀十七首 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "高台临广池，梧桐百馀尺。", 
            "上有一尊酒，可以永今夕。", 
            "明月生东隅，浩荡无拘迫。", 
            "君子多暇豫，小人聊燕息。", 
            "人生有如影，终始为形役。", 
            "拔箭射虚空，箭尽弓亦折。", 
            "步出城北门，垒垒山上石。", 
            "下有忘忧人，千秋托松柏。"
        ], 
        "title": "感怀十七首 其四", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "荷丝织为衣，禦寒终不温。", 
            "章句小儒生，安识经与纶。", 
            "高冠带金玉，端坐如鬼神。", 
            "轻车从肥马，游宴无冬春。", 
            "志士沈下僚，能智岂获伸。", 
            "大盗从西来，击钟召群臣。", 
            "空复见异类，何以张吾军。", 
            "大者为鸡狗，鸣吠从他人。", 
            "小者如蛹蚕，只自营其身。"
        ], 
        "title": "感怀十七首 其五", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "九月悲风始，边土何惨慄。", 
            "积雪齐高城，惊沙蔽寒日。", 
            "斧冰持饮马，凿地求鼠实。", 
            "月盛角弓强，三军夜恒出。", 
            "合战阴山下，矢尽归途失。", 
            "手斩郅支头，献俘凤凰阙。", 
            "阙庭侍从士，卧起佳人侧。", 
            "日晏下朝归，酌酒弹鸣瑟。", 
            "十年为汉将，甲胄行虮虱。", 
            "一语不相能，投身对刀笔。"
        ], 
        "title": "感怀十七首 其六", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "事君如四时，成功者为客。", 
            "君子慎其言，只以求忠益。", 
            "小人躁于名，噭噭沽其直。", 
            "疾疢卒不除，上下成乖隔。", 
            "为臣固当戒，为君独宜择。", 
            "曲突弗先图，头额为焦灼。", 
            "忠言有如鸦，佞言有如鹊。", 
            "鹊鸣人所喜，鸦鸣人所唶。"
        ], 
        "title": "感怀十七首 其七", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "海滨何遥遥，遥遥三千里。", 
            "一里一千家，家家生荆杞。", 
            "空房乳狐兔，荒沼游蛇虺。", 
            "居人去何之，散作他乡鬼。", 
            "新鬼无人葬，旧鬼无人祀。", 
            "相逢尽一哭，万事今如此。", 
            "国家启封疆，尺地千弧矢。", 
            "人民古所贵，弃之若泥滓。", 
            "大风断松根，小风落松子。", 
            "松根尚不惜，松子亦何有。"
        ], 
        "title": "感怀十七首 其八", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "番禺古都会，佳哉郁嵯峨。", 
            "三江交洪流，海水扬清波。", 
            "刘项争帝业，闭关自秦佗。", 
            "黄屋与左纛，老夫聊自娱。", 
            "山川足霸气，往往开雄图。", 
            "中原鼎沸日，肝脑涂干戈。", 
            "光岳气虽分，生齿存亦多。", 
            "海国诚富强，金铁兼盐鹾。", 
            "百货走天下，五兵雄诸华。", 
            "盛朝为外府，乱政求金车。", 
            "使者道相望，下民方荐瘥。", 
            "北临汉台上，怅望伤如何。"
        ], 
        "title": "感怀十七首 其九", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "野犬吠行人，深巷闻荒鸡。", 
            "荡子今何之，有司在门闾。", 
            "朝出伏草间，夜起匍匐归。", 
            "有亲谁当养，有田莫耘耔。", 
            "岂敢负公家，有罪诚当治。", 
            "甘瓜生井傍，百尺蔓其枝。", 
            "祸来常无根，免身为令谋。"
        ], 
        "title": "感怀十七首 其十", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "梦登首阳山，郁哉何巍巍。", 
            "上有二子坟，下有蕨与薇。", 
            "宁从白鹤巢，不从凤鸟飞。", 
            "白鹤来有常，凤鸟来无时。", 
            "子胥耕吴野，少伯困会稽。", 
            "一旦先埃尘，千秋有馀悲。"
        ], 
        "title": "感怀十七首 其十一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "太息复太息，百年同木石。", 
            "富贵比春华，一落谁相识。", 
            "不如求令名，高誉流丹青。", 
            "丹青虽可慕，人命如朝露。", 
            "一身尚不存，令名亦何附。", 
            "不如齐死生，无我亦无名。", 
            "诚恐朽落时，亦与木石并。", 
            "百足既怜夔，蝮蛇复怜风。", 
            "是非百年内，展转何能穷。"
        ], 
        "title": "感怀十七首 其十二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "览镜在中夜，莫辨影与形。", 
            "人苦不自知，所赖友与朋。", 
            "圭璧贵攻瑕，龙阿期发硎。", 
            "如何末世士，怀利忘平生。", 
            "责望疑似间，谗间忽然兴。", 
            "陈张交里门，白刃生侯王。", 
            "富贵尚相负，贫贱宁相能。", 
            "结交始以义，全交终以明。", 
            "安得兼黄金，以铸鲍子灵。"
        ], 
        "title": "感怀十七首 其十三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "著我远游冠，插我忘归羽。", 
            "命驾将何之，三星在南户。", 
            "夕鸟下高林，翩翩赴其侣。", 
            "人生各有志，荣辱何常主。", 
            "浩歌击白石，与此聊终古。", 
            "谁能共碌碌，身没名不举。", 
            "蒿里足黄尘，徒增一棺土。"
        ], 
        "title": "感怀十七首 其十四", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "豫章下山时，顾与山灵语。", 
            "不为栋与楹，慎勿为木偶。", 
            "木偶盛容姿，曳裾复拱手。", 
            "大匠持斧斤，视之若无有。", 
            "叔孙名大儒，绵蕞何草草。", 
            "萧何刀笔吏，无功独居首。"
        ], 
        "title": "感怀十七首 其十五", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "人饮浊河水，不食古井泉。", 
            "古井非不清，浊河诚有源。", 
            "大人略细故，琐琐安足论。", 
            "鹦鹉立樊笼，焉用能人言。", 
            "苍鹰无羽仪，一日翔九天。"
        ], 
        "title": "感怀十七首 其十六", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秋气不成寐，出户月皎皎。", 
            "我生多忧虞，及壮已衰老。", 
            "如彼霜下叶，未落忽先槁。", 
            "当前一尊酒，举觞问苍昊。", 
            "毕昴出东方，天阶静如扫。", 
            "玉衡无右移，白日不西晓。", 
            "如何六合内，有此颠与倒。"
        ], 
        "title": "感怀十七首 其十七", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "落日临大河，游子有叹声。", 
            "与君结交初，十五侍亲庭。", 
            "中间一杯酒，各有万里行。", 
            "飘飖沅湘水，迢递辽阳城。", 
            "归来何所得，白发三四茎。", 
            "云中有哀鸟，遗我一尺缯。", 
            "上言所相思，乘龙冉遐征。", 
            "呜呼永决绝，况当别良朋。", 
            "踟蹰欲有言，泪下先承缨。", 
            "丈夫射桑弧，岂曰期一身。", 
            "大耻且不雪，独善有何称。"
        ], 
        "title": "赠别屈翁山二首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "画布作鸿鹄，天下齐张弓。", 
            "哀哉晚世士，不幸有其心。", 
            "有心尚可容，有口能兴戎。", 
            "愿君为坚金，不愿为贞松。", 
            "松高风飕飕，众草难为秋。"
        ], 
        "title": "赠别屈翁山二首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "潜鱼脱于渊，濡沫犹相依。", 
            "何况双鹓雏，羽翼当未飞。", 
            "别子未经旬，中心恒苦饥。", 
            "析我园中薪，言烹菽与葵。", 
            "小子从外来，有客缁其衣。", 
            "披衣急出户，果谐心所思。", 
            "相携历堂阶，欢极无文仪。", 
            "素琴为君弦，浊酒为君开。"
        ], 
        "title": "屈翁山见过二首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "酒浊不可饮，弦悲难重陈。", 
            "平生废蓼莪，念子有老亲。", 
            "虽无爵与禄，色养逾八珍。", 
            "胡风自西来，四海同其尘。", 
            "枭獍言大孝，乌哺为不仁。", 
            "勉哉反古道，独立如披榛。", 
            "葵花虽不实，犹能安其根。", 
            "君子垂令名，所以扬二人。"
        ], 
        "title": "屈翁山见过二首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "海中何所有，有树名三珠。", 
            "上有同巢鸟，分飞从鹓雏。", 
            "西飞黑水头，北飞越黄河。", 
            "远者啄玉门，戛戛鸣天都。", 
            "路长羽翼短，力尽归其居。", 
            "上天天有弧，入地地无涂。", 
            "口饥不谋食，终日衔枯芦。", 
            "人情有独嗜，此鸟宁谓愚。", 
            "解纷不以拳，吊死不以乌。", 
            "凤凰其不来，吾衰已矣夫。"
        ], 
        "title": "海中吟", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "南方有义士，姓王名曰兴。", 
            "十三学杀人，十五手搏狼。", 
            "三十建义旗，姓名惊一方。", 
            "天子锡虎符，作镇鼍江阳。", 
            "翠华日以远，地绝军弥张。", 
            "百战环冈州，九死披残疆。", 
            "海滨富斥卤，重林与连冈。", 
            "高者掩云日，远者浮沧茫。", 
            "煮波致财货，铸冶成刀枪。", 
            "宫室何所居，天家侯与王。", 
            "稿粟何所馈，从驾子与娘。", 
            "心胆何所赠，海内豪与英。", 
            "献客合浦珠，薰客珠厓香。", 
            "客处未觉寒，袄褥先盈箱。", 
            "客寝始觉单，妻妾忽侍旁。", 
            "敌兵四面来，众士各逞强。", 
            "将军跃上马，命客持一觞。", 
            "独出挥长戈，两目流电光。", 
            "直取首来将，生挟归戎行。", 
            "顾饮所持酒，昔热犹未凉。", 
            "相持及三月，敌骑皆奔亡。", 
            "来时三万人，半还仍重伤。", 
            "奏功自间道，涉瘴徂昆明。", 
            "黄金三千镒，玉帛各有筐。", 
            "天驷方驱驰，下臣效刍浆。", 
            "臣兴昧死上，帝曰兴卿良。", 
            "赉爵列五等，高兽盘银章。", 
            "其名曰虎贲，将军荡南荒。", 
            "敌人闻之惧，选士盈千骑。", 
            "来者左右贤，其军督责之。", 
            "不得此弹丸，若辈何生为。", 
            "上天仍助虐，其年兼荐饥。", 
            "将军察天命，命匠搜良材。", 
            "斫以为巨棺，彩霎悬葳蕤。", 
            "约日出合战，敌怯不敢来。", 
            "坚壁十里外，迤逦兴长围。", 
            "沟垒内外防，突援无所施。", 
            "始从戊戌夏，两及中秋期。", 
            "战士饭草土，抱骨还登陴。", 
            "所忧负将军，吾侪死犹归。", 
            "将军曰呜呼，共尽终何裨。", 
            "我乃报深恩，汝当存宗支。", 
            "乃命幼子九，先出卑其辞。", 
            "卜吉结欢会，敌将不致疑。", 
            "是夜一更终，将军诀所知。", 
            "皎月当中天，千秋同此时。", 
            "语已还闭门，沐浴更裳衣。", 
            "夫人翠凤冠，有母头如丝。", 
            "侍妾十五人，左右皆肩随。", 
            "肃肃何雍雍，俱集园东陲。", 
            "上有古梅树，樛结垂高枝。", 
            "白石为几席，月露明苍苔。", 
            "将军命夫人，拜别而慈闱。", 
            "拜毕与将军，四拜中间居。", 
            "十五妾罗拜，窈窕无参差。", 
            "夫人命斗酒，有脯形如圭。", 
            "深藏待今夕，各当行一卮。", 
            "卮尽且先起，母与君稍须。", 
            "将军及母入，烛影何迷离。", 
            "夫人十五妾，自挂临中闺。", 
            "阿母大惊呼，将军言勿悲。", 
            "著我锦绣袍，麒麟当心开。", 
            "戴我七梁冠，簪缨郁崔嵬。", 
            "玉带与玺书，次第皆抱怀。", 
            "置敕中堂上，花烛荣且辉。", 
            "望阙遥谢恩，臣死有馀辜。", 
            "下阶十二拜，天地及四隅。", 
            "徘徊望西堂，有虎顾其儿。", 
            "平生爱此图，拜汝今同灰。", 
            "卷图附敕下，释服趋房间。", 
            "房中何穹隆，火药堆如山。", 
            "将军踏小几，自解夫人缳。", 
            "次及妾十五，列置火药端。", 
            "出户著朝衣，捧敕仍来还。", 
            "一声母急出，火烈焰贯天。", 
            "鸡鸣部曲入，白骨空巑岏。", 
            "举哀建素旒，合敛归巨棺。", 
            "敌人亦流涕，况在同肺肝。", 
            "卜葬三山阳，隐约题墓门。", 
            "陈子作挽歌，播之永不刊。"
        ], 
        "title": "王将军挽歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "海之四壁天，珠厓浮其间。", 
            "夫子客于斯，则愿祝安而往，速而还。", 
            "已而已而，使夫子客于斯，后来者可以知其时也。"
        ], 
        "title": "珠厓歌送魏和公", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "孤桐何生生峄阳，天家巧斫含宫商。", 
            "乾坤四序在胸臆，七宝交盘双凤皇。", 
            "烈皇宵衣坐璇殿，欲奏南薰和赤县。", 
            "朱丝七轸轸七弦，一时迸绝君王前。", 
            "君王三月骑龙去，神物潜行越河泗。", 
            "罗浮道士搜遗弓，五拜亲瞻翔凤字。", 
            "来归泣语临秋浦，白日晶晶倏飞雨。", 
            "况乃风高水波立，海隅咫尺非吾土。", 
            "豹之斑，下人间，鳄之横，出深阻。", 
            "掩君泪，为君吟。", 
            "彼琴者木木有心，四海男儿何至今。"
        ], 
        "title": "崇祯皇帝御琴歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "苍天胡为使我老，百年饮酒苦不早。", 
            "学书学剑将何求，富贵何如一春草。", 
            "西城北郭狐狸穴，一坟未兴一坟灭。", 
            "英雄事业满丹青，欲向何丘问枯骨。", 
            "且当把烛对朋侪，千卮酬酢开中怀。", 
            "身后那能有知己，有如月坠西江水，万丈光芒终已矣。"
        ], 
        "title": "春夜城西对酒歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "村浦停舟倚浪花，叩门辞我日将斜。", 
            "殷勤说与相寻路，千岁藤边独一家。"
        ], 
        "title": "送张穆之移家东安", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "夜寒犹自拥秋衣，水底星河数雁飞。", 
            "空得家书无一字，满缄稠叠寄当归。"
        ], 
        "title": "舟夜", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "真山须似画安排，画出如真也自佳。", 
            "借我壁间悬数日，清猿凉月满书斋。"
        ], 
        "title": "题画二首 其一", 
        "type": "绝句", 
        "yun": "佳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "深山深处有人争，拟寄闲身画里行。", 
            "净扫柴门无个事，碧溪寒叶一声声。"
        ], 
        "title": "题画二首 其二", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一声一恨在涂泥，虽有清操未有知。", 
            "待化羽衣吟露日，世人方信饮泉时。"
        ], 
        "title": "蚓", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "独将一面候虫过，饥任微生饱在他。", 
            "村舍久知无好客，劳君门外更张罗。"
        ], 
        "title": "蟏蛸", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "穿花度叶日纷纷，出自知时处有群。", 
            "独佩秋兰何处献，惭卿一食不忘君。"
        ], 
        "title": "蜂", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "郭边潮水日潺潺，官舍无如少尹闲。", 
            "一卷新诗是公事，夕阳支枕对西山。"
        ], 
        "title": "祝张二尹文宿", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "纱巾长啸复何之，文采风流杜老诗。", 
            "颇怪世间男子少，烦君多为着须眉。"
        ], 
        "title": "送善丹青者吴碧山", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "似是花砖渍古苔，碧云何意下嵩台。", 
            "曹家旧瓦誇铜雀，飞作鸳鸯入梦来。"
        ], 
        "title": "为严藕渔宫允题绿端砚五首 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "五色曾闻鍊女皇，至今调绿用玄黄。", 
            "一从补后星辰稳，天地精华萃此方。"
        ], 
        "title": "为严藕渔宫允题绿端砚五首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "端溪雊眼最精荧，龙尾金光带列星。", 
            "别向人前开宝匣，倚天元自有青萍。"
        ], 
        "title": "为严藕渔宫允题绿端砚五首 其三", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "汉武淩云思欲飞，相如词赋有光辉。", 
            "仙人掌上分馀沥，滴露研朱对绿衣。"
        ], 
        "title": "为严藕渔宫允题绿端砚五首 其四", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "巧匠何年琢翠屏，一泓秋水在闲庭。", 
            "岣嵝绿字遥相待，细写文章入汗青。"
        ], 
        "title": "为严藕渔宫允题绿端砚五首 其五", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "道在宁知白发生，禅房阒寂好经行。", 
            "月明满地无人会，消受菩提叶叶声。"
        ], 
        "title": "真际上人小影", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "昔年曾醉鹤楼中，江汉双流直向东。", 
            "君去扬帆秋正好，楚台今日有雄风。"
        ], 
        "title": "送李嗣公", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "酒船来去好相招，朝是山林暮市朝。", 
            "夹柳画桥金络马，入城秋水木兰桡。"
        ], 
        "title": "题彭艾庵画舫", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "数家修竹旧临湍，门径今劳仰面看。", 
            "记得秋初曾借泊，维舟刚在赤栏干。"
        ], 
        "title": "冬日端江舟中杂咏五首 其一", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "黄鹤嵩台伯仲间，东南名胜莫能班。", 
            "牂牁小让三巴水，石室奇于大别山。"
        ], 
        "title": "冬日端江舟中杂咏五首 其二", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "小湘峡口雾连天，三尺渔竿两桨船。", 
            "钓得嘉鱼送官舫，老夫不是买无钱。"
        ], 
        "title": "冬日端江舟中杂咏五首 其三", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "滇桂源头万里遥，一秋无雨涨全消。", 
            "端坑水涸初开砚，羚峡门高暗长潮。"
        ], 
        "title": "冬日端江舟中杂咏五首 其四", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "黄冈村里砚成堆，市估争携趁客回。", 
            "浪说老夫能识石，更无人向小舟来。"
        ], 
        "title": "冬日端江舟中杂咏五首 其五", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "枥下林边寄病身，渥洼龙性本难驯。", 
            "休嫌奔走空皮骨，世上谁为买骏人。"
        ], 
        "title": "题画马", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "搏击西风力有馀，高枝独立意何如。", 
            "羽毛已具飞扬势，莫老磻溪待后车。"
        ], 
        "title": "题画鹰", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "日行三万力何长，博得瑶池一夕觞。", 
            "画谱至今图八骏，史书空自笑周王。"
        ], 
        "title": "题八骏图", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "梅关北下水如汤，十日南风是豫章。", 
            "归去滕王新阁上，更将文记次三王。"
        ], 
        "title": "送王子玉归南昌二首 其一", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "西畴螟螣不成禾，南海先秋己自波。", 
            "莫讶送君无好句，诗怀枯寂比人多。"
        ], 
        "title": "送王子玉归南昌二首 其二", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "月下论诗夜不眠，鲤庭同试凤山泉。", 
            "平陵歌入千秋史，头白门人说往年。"
        ], 
        "title": "次先司马韵寄吴尔景", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "饮水严滩亦汉臣，偶然伸脚动星辰。", 
            "寻常裘钓家家有，只少人间共卧人。"
        ], 
        "title": "题严滩垂钓图", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "长眉高隼骨铮铮，杖锡胡僧意气横。", 
            "稳坐蛟龙方濯足，不知风雨夜来生。"
        ], 
        "title": "偶过六莹堂十一侄以画轴索题时方七龄好尚如此知为英物也二首 其一", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "七龄俊迈异常童，揖请新诗独向侬。", 
            "知有文章齐老凤，不须图画羡真龙。"
        ], 
        "title": "偶过六莹堂十一侄以画轴索题时方七龄好尚如此知为英物也二首 其二", 
        "type": "绝句", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "黄落亦复好，青青将若何。", 
            "受人怜不久，当路折偏多。", 
            "艳节成虚往，严霜幸未过。", 
            "金城旧栽处，流涕怨蹉跎。"
        ], 
        "title": "病柳", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "夫婿远邀勋，金鞍西入秦。", 
            "空闺见新月，终夜惜青春。", 
            "似镜难全掩，如眉不解颦。", 
            "为衔将落影，持照未归人。"
        ], 
        "title": "代闺人新月", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "结束远行迈，未行先送君。", 
            "秋江下白露，今夜向黄云。", 
            "此别渺难定，临岐何易分。", 
            "还将努力意，传语故人闻。"
        ], 
        "title": "别杨无见因柬冈州同人", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "涤公到城久，忽忆丘中琴。", 
            "积雪移孤棹，寒湘共此心。", 
            "独归红树外，相待白云深。", 
            "语我茅庵路，衡山在隔林。"
        ], 
        "title": "送涤公", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "衡山三十里，樵子识君家。", 
            "一路杉松雨，开门桃李花。", 
            "乍逢如宿昔，未老亦烟霞。", 
            "叹息青灯夜，春衣冷欲加。"
        ], 
        "title": "宿罗克生", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "灌注合梁荆，苍茫四望平。", 
            "江山俱不到，天水自相生。", 
            "失路行湘浦，期舟渡郢城。", 
            "风波此瞻眺，真信地维倾。"
        ], 
        "title": "过洞庭湖", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "未到问沽酒，早投城北闉。", 
            "莫令亡国月，得照渡江人。", 
            "世薄功名士，秋销战伐尘。", 
            "馀生付樽杓，留醉上车轮。"
        ], 
        "title": "次凤阳逢中秋", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "长淮今夜月，此是故人心。", 
            "万里送行者，徘徊枫树林。", 
            "维舟怅前别，把酒恋同斟。", 
            "自我不相见，知君愁至今。"
        ], 
        "title": "舟泊长淮关怀去年别者", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "夭寿各归尽，三年悲亦衰。", 
            "胡然既死后，转忆始生时。", 
            "寡过我何赖，多才人未知。", 
            "山阳今有作，不为笛声吹。"
        ], 
        "title": "山阳逢亡友蔡艮若生日感赋", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "归鞍太行下，南及汉川湄。", 
            "远历风霜苦，难为蹇劣姿。", 
            "在予常惜力，于汝亦忘疲。", 
            "去落他人手，筋骸愁自兹。"
        ], 
        "title": "卖驴", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "积雨江汉绿，归心杨柳初。", 
            "芳菲空复尔，少壮已全虚。", 
            "白发何难得，青山不易居。", 
            "从今向田里，所惧世情疏。"
        ], 
        "title": "归舟四首 其一", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "舟路翠微上，了然知寂机。", 
            "溪声虚自答，山色静相晖。", 
            "饮鹿妨人去，栖禽择木飞。", 
            "物情从所好，吾亦薄言归。"
        ], 
        "title": "归舟四首 其二", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "楚县逾山尽，章流向粤初。", 
            "映花溪路闭，含水石根虚。", 
            "淹泊时仍杳，羁愁日以疏。", 
            "殊方归亦尔，吾自笑怀居。"
        ], 
        "title": "归舟四首 其三", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "水气动群木，虚楼飞叶声。", 
            "风灯无定照，峡月不终明。", 
            "托宿维舟夜，临泷未济情。", 
            "寸心平自若，应任险中行。"
        ], 
        "title": "归舟四首 其四", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "楚国木叶下，故人行有霜。", 
            "离忧在湘水，古色满衡阳。", 
            "几日歇兰棹，此时开草堂。", 
            "山川教儿子，指点洞庭傍。"
        ], 
        "title": "叶世颖重之中湘茅屋别后有寄", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "百感在深夜，夜凉开小扉。", 
            "梧桐下阶影，蝙蝠上堂飞。", 
            "初月清光少，中年旧友稀。", 
            "春来恋携手，空谷未成归。"
        ], 
        "title": "夏夜同梁药亭朱竹庵", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "无言终夕坐，一雨散微凉。", 
            "自有碧天月，随君归草堂。", 
            "荒池馀溜上，高柳小星藏。", 
            "世难兼多事，为欢苦不常。"
        ], 
        "title": "喜陶苦子还自鹿步", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "王子知名早，而今似老夫。", 
            "诗教流俗怪，痴爱美人扶。", 
            "隔岁书归岭，他乡月在湖。", 
            "滕王高阁上，今夜捋虬须。"
        ], 
        "title": "月夜怀王东村", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "自得传心印，年来出院稀。", 
            "苦吟诗体瘦，蔬食病身肥。", 
            "地静风吹竹，池凉水溅衣。", 
            "空江相忆处，白鸟夕东飞。"
        ], 
        "title": "夏日寄铁机上人", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "分居岭北南，异地幸同心。", 
            "匪石能攻玉，如兰即断金。", 
            "君从卜肆隐，予卧海门深。", 
            "春别不曾送，秋风劳夜吟。"
        ], 
        "title": "寄曾省之", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "风雨怀人坐，无灯亦到明。", 
            "流萤分夜色，疏竹聚秋声。", 
            "别酒尚馀醉，春花今不荣。", 
            "终知吾与子，白发路傍生。"
        ], 
        "title": "雨夜怀屈翁山", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "天际万重滩，滩边万仞山。", 
            "山风吹落叶，只在客船间。", 
            "多难晦冥日，少年离别颜。", 
            "倚闾方白发，莫不看刀环。"
        ], 
        "title": "送马仲融之粤西", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "悠悠成老大，处处闭柴关。", 
            "秋水鹭鸶外，江村禾黍间。", 
            "何期良夜月，得照故人颜。", 
            "把酒因成笑，劳生不易闲。"
        ], 
        "title": "秋夕梁素子载酒过宿", 
        "type": "律诗", 
        "yun": "删"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画帘灯影愔愔地，花比春浓。", 
            "人比春慵。", 
            "细语如烟意万重。", 
            "等閒难了相思债，说著怜侬。", 
            "羞靥先红。", 
            "尽在横波浅笑中。"
        ], 
        "title": "采桑子 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "春来偏是恹恹地，瘦了蛮腰。", 
            "卸了云翘。", 
            "便不魂销意也销。", 
            "开帘悄向东风约，明日花朝。", 
            "怎负今宵。", 
            "小簸春心似酒潮。"
        ], 
        "title": "采桑子 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "瑶佩双垂，记兰舫、小醉枫桥。", 
            "盈盈玉瘦，倚风更为谁娇。", 
            "笑问生来瘴海，恁珠娘丰格，别样苗条。", 
            "轻抛。", 
            "偏撩人、兜上酒潮。", 
            "最是芳心卷碧，便罗襟熏透，无那凉宵。", 
            "错伴晶盘，倩留香、浅亚深凹。", 
            "容易冰肌愁损，祗偷妒、花田倩影，惯傍云翘。", 
            "化身误倚湘弦，幽怨未销。"
        ], 
        "title": "玲珑玉 撷白兰花供晶盘中，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "花屏影瘦风香卸。", 
            "酒肠春亚。", 
            "琼仙招手话新寒，多少泪、铅波泻。", 
            "依旧柳边台榭。", 
            "冷鹦偷话。", 
            "曲廊行尽不逢人，偏目送、斜阳下。"
        ], 
        "title": "玉连环 琼华春感，用彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "柔肠一寸愁千缕。", 
            "去住若为情。", 
            "馀香空翠被。", 
            "人在画图间。"
        ], 
        "title": "菩萨蛮 集句", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "楚云冉冉绕花行。", 
            "云比花明。", 
            "无情却为衣香醉，傍瑶阶、飞上蜻蜓。", 
            "悄地教人双扑，不知何事干卿。", 
            "夜来微雨过罗屏。", 
            "残酒催醒。", 
            "众中谁信矜持惯，凭消受、笑浅颦轻。", 
            "莫遣烟缡伤晚，红蕖一半飘零。"
        ], 
        "title": "风入松 湖墅即事", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画堂惯见，甚芳梦差池，一帘秋透。", 
            "香泥宛在，暗付断烟残柳。", 
            "犹忆红襟影瘦。", 
            "系绛缕、曾沾酥手。", 
            "分明细雨归时，怨煞空梁厮守。", 
            "偏又关心远堠。", 
            "更寄语西风，别情依旧。", 
            "双飞虚约，拚得几番回首。", 
            "闻说云巢定后。", 
            "问珠馆、重朝能否。", 
            "缄书怎写相思，误了楚天雁候。"
        ], 
        "title": "双双燕 送燕，和雨渔韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "漂梦花帘才一瞥。", 
            "冷翠閒园，不信芳期歇。", 
            "瘦粉偎烟飞又怯。", 
            "青陵前路迷茫月。", 
            "轻去流光沈断叶。", 
            "蹙损金泥，犹误绡裙褶。", 
            "憔悴红兰如怨别。", 
            "旧时风露都愁绝。"
        ], 
        "title": "蝶恋花 咏秋蝶", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "眉萼月弯环，心絮云撩乱。", 
            "误了前期又后期，筝柱参差雁。", 
            "梅落子犹酸，莲拗丝难断。", 
            "不是狂香入梦悭，夜夜秋心懒。"
        ], 
        "title": "卜算子", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "翠阴深院。", 
            "一枕秋寒浅。", 
            "侧映斜阳红半面。", 
            "的的芙蓉风颤。", 
            "簟纹几缕霞新。", 
            "回波似笑还颦。", 
            "故向花阑閒绕，背人低掠鬟云。"
        ], 
        "title": "清平乐", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "背灯坐听深宵雨。历乱閒情绪。", 
            "芭蕉做就一天愁。不道楚魂销尽懒悲秋。", 
            "秋衫验取新来瘦。泪点秋衫袖。", 
            "空阶一碧展苔痕。又是枕屏闷过几黄昏。"
        ], 
        "title": "虞美人 连雨生凉，坐窗杂感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "肯信倾城属恨人。", 
            "九枝灯下见频频。", 
            "玫瑰唤破小屏春。", 
            "睡靥馀酣还胜醉，歌眉生小不工颦。", 
            "喜神端的是花神。"
        ], 
        "title": "浣溪沙 用稼轩赠子文侍人笑笑韵，示歌姬笑笑", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "错铸春魂破初禅，蓦堕一痕花雨。", 
            "流尘暗数。", 
            "换了莺边心绪。", 
            "吴霜鬓改，尽羞对、露酣霞妩。", 
            "算绮思、休便成灰，散雪更教重聚。", 
            "风光暗归何处。", 
            "记空枝倦折，愁歌金缕。", 
            "欢期未晚，试与巧翻芳谱。", 
            "蘦香碎粉，怕㡘底、冷蕤还妒。", 
            "新梦后、归燕伶俜，替传怨语。"
        ], 
        "title": "一枝春 同蓠云游李氏园，霜后桃梅海棠各发数枝，用草窗韵赏之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "寒敛妆眉销旧翠。", 
            "凉釭灺、暗怜花碎。", 
            "风露禁愁，星辰记梦，秋比人憔悴。", 
            "强遣閒情除是醉。", 
            "偏醒了、更恹恹地。", 
            "断雁来初，残钟定后，说著销魂未。"
        ], 
        "title": "雨中花令 秋夜", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦孤锦舸，春搁朱栏，空恼莺燕。", 
            "断影菱奁，曾照泪花妆面。", 
            "飘雨蹉跎蘅阁冷，弄香侥倖梅屏见。", 
            "黯前情，记云鬟替拢，翠髾慵剪。", 
            "尽领略、篴愁箫怨。", 
            "一霎飞红，残鴂啼遍。", 
            "依约娇波，胜似画绡偷看。", 
            "灯晕回颦秋恨瘦，酒尘淹泪春魂远。", 
            "检蚕丝，又轻随、玳梁尘散。"
        ], 
        "title": "倦寻芳 春和院听怜卿度曲，用梦窗赠花翁旧欢吴门老妓李怜韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "露花疑泫。不似春屏前度见。", 
            "闷倚残尊。悄借红梨记梦痕。", 
            "飘阶萤火。依约帘阴窥鬓朵。", 
            "灯外朱楼。闪入秋心处处愁。"
        ], 
        "title": "减兰", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "镜翠销香，筝银换字。", 
            "新寒不管花憔悴。", 
            "凉波洗尽梦前重，只应瘦月知人意。", 
            "别绪云乖，欢期汐逝。", 
            "书沈空见飞鸿至。", 
            "天涯那有未销魂，从今怕记销魂事。"
        ], 
        "title": "踏莎行 和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绛蜡惊寒暗泪垂。", 
            "隔帘风急弄筝迟。", 
            "绮愁拚付小梅枝。", 
            "醒后此情还似醉，梦边何处是真归。", 
            "寂寥心事夜屏知。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "冰天错现东风面。绡痕迸泪红深浅。", 
            "风雨搁残尊。新寒断蝶魂。", 
            "芳肌销几许。画里春无主。", 
            "灯影晕罗屏。照伊幽梦醒。"
        ], 
        "title": "菩萨蛮 补题鹿樵为素筠所绘梅花小幅", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "湘纹敛碧。", 
            "似柳丝悄挂，风漾无力。", 
            "巧样玲珑，撩起芳愁，庭外暗红初积。", 
            "多情鲽影休惊散，记半桁、偷窥香舄。", 
            "又忍教、镇日閒垂，误却翠钿消息。", 
            "悽绝珠尘十里，鬓丝渐减了，欢绪成掷。", 
            "月样轻盈，虚傍朱楼，隔断年时春色。", 
            "金波易散珊瑚瘦，怕燕子、再来难识。", 
            "只锦绒、牢系相思，试问怎生支得。"
        ], 
        "title": "疏影 咏帘钩", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "鞭痕旧陌，篴语荒邮，斜阳处处堪怜。", 
            "折尽风流伤心，如梦如烟。", 
            "蛮腰几番销减，甚相逢、偏是离筵。", 
            "歌帘远，纵青青，好在回眼凄然。", 
            "谁信平生泥絮，笑江潭晚别，尔许缠绵。", 
            "化作愁丝，他时断梦还牵。", 
            "殷勤好留霜影，印秋痕、心上眉边。", 
            "阳关曲，倚西风、空诉锦弦。"
        ], 
        "title": "声声慢 赋秋柳", 
        "type": "词", 
        "yun": "先"
    }, 
    {
        "author": "郭嵩焘", 
        "era": "清", 
        "subtype": null, 
        "text": [
            "纵横玉局游，倾倒金壶汁。", 
            "寒嘘日色薄，晴漾苔痕湿。", 
            "清酣赴今赏，眩惑迷前得。", 
            "云驰旌旆翻，风戛筝弦急。", 
            "过树响山禽，叉鱼观水鸭。", 
            "苍崖缀霜华，绀林拥烟幂。", 
            "桑果殿秋红，埴坟通岭赤。", 
            "平池菱实熟，积陇棉花白。", 
            "弹棋每席地，沽酒或脱帻。", 
            "日晕海棠羞，露泫芙蓉泣。", 
            "百眺足千欢，四美无一缺。", 
            "山川狎游主，鱼鸟趣吟客。", 
            "归来得暝契，触眼峰高集。"
        ], 
        "title": "雨晴出游用岐亭韵", 
        "type": "古风", 
        "yun": null
    }, 
    {
        "author": "郭嵩焘", 
        "era": "清", 
        "subtype": null, 
        "text": [
            "峭风过树搜败叶，昨日苦寒今日雪。", 
            "正愁酒冷炉火暗，莫惜井冻瓶弦绝。", 
            "官鼓初沈鸦雀集，屏风对亚桑竹折。", 
            "微镫闪座翳还吐，积霰飘帷明复灭。", 
            "侧势斜冲危槛入，湿烟徐漾回风掣。", 
            "泉源走石峭生棱，薜荔侵墙寒点缬。", 
            "西湖半落水浮杯，东阁重开云散屑。", 
            "海烽照耀旌旆愁，世事飘转风花瞥。", 
            "醉时欢赏醒时叹，古人胜事今人说。", 
            "汝南号令传呼急，冻手𧤺沙冷如铁。"
        ], 
        "title": "定香亭雪用东坡聚星堂雪韵赋禁体", 
        "type": "古风", 
        "yun": "屑"
    }, 
    {
        "author": "郭嵩焘", 
        "era": "清", 
        "subtype": null, 
        "text": [
            "少年爱花随处家，祇得岁月来无涯。", 
            "眼看生意年年谢，花开花落成长嗟。", 
            "退思堂前五株桂，烂漫又著秋来花。", 
            "今年花事计数尽，得醉莫惜啼昏鸦。", 
            "绛云漫空送飞霰，浓香泛浥波晴霞。", 
            "试拣繁枝挂鹦鹉，翠蕤云帔纷交加。", 
            "屈原《离骚》揽芳芷，不见古干攒仙葩。", 
            "嗟予笃嗜不论命，娿娜相对无疵瑕。", 
            "自怜岁岁花经眼，把盏更削秋园瓜。", 
            "蛮方相待留手迹，移栽两树新萌芽。", 
            "明年花开应更盛，坐视日月如转车。", 
            "盛衰荦落复谁料，祇恐两鬓摧霜华。", 
            "余芳堕地坐客散，耿耿白日西南斜。"
        ], 
        "title": "桂花树下饮酒至夕", 
        "type": "古风", 
        "yun": "麻"
    }, 
    {
        "author": "郭朝佐", 
        "era": "清", 
        "subtype": null, 
        "text": [
            "尝读大禹书，导河始积石。", 
            "神功洵巨哉，两山如削壁。", 
            "疑是鬼斧凿，疑是巨灵擘。", 
            "余来千载后，山势犹如昔。", 
            "烟岚郁不开，与天常咫尺。", 
            "下瞰黄河流，风翻雪浪白。", 
            "涛声如怒雷，奔腾何迅疾。", 
            "我欲溯其源，星宿杳难即。", 
            "我欲登昆崙，举头惟瞑色。", 
            "君不见此地当年吐谷浑，汉魏以来常反侧。", 
            "而今四海颂升平，羌戎稽颡烽烟息。", 
            "车书一统尽朝宗，此山此木互西域。"
        ], 
        "title": "积石山诗", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "酒泉尝戾止，不止石与斗。", 
            "夜饮不止卯，朝饮不止酉。", 
            "清不止尧舜，浊不止桀纣。", 
            "垆不止胡姬，瑟不止赵妇。", 
            "自从止一丘，十事止八九。", 
            "所止嗟因人，敢不自止酒。", 
            "时时欲止之，既止还复否。", 
            "虽云止勿乱，不止孔之丑。", 
            "止水有明鉴，皇王止敬口。", 
            "援琴歌止息，迁莺止高柳。"
        ], 
        "title": "止酒", 
        "type": "古风", 
        "yun": "有"
    }, 
    {
        "author": "陈子升", 
        "era": "清", 
        "subtype": null, 
        "text": [
            "章甫将有资，乃从南越适。", 
            "问子适何方，泰伯古所历。", 
            "兴废奚足云，贤哲丛今昔。", 
            "文心言子秘，乐意延陵析。", 
            "被裘无妄睨，栖庑有嘉觌。", 
            "彼观隆四姓，我想驰三益。", 
            "矧我梦寐劳，匪伊朝且夕。", 
            "送送超庾关，望望弥震泽。", 
            "海气肃襟袂，秋风迅帆席。", 
            "流霞烁鸡陂，寒月皓虎石。", 
            "允与素心人，抗论通云霓。", 
            "邂逅情或对，应求理不只。", 
            "无挟玙璠姿，取笑瓴与甋。"
        ], 
        "title": "适吴诗送黄羽可", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "唐帝勤茅茨，原生乐桑枢。", 
            "宁殊贵与贱，咸以约故优。", 
            "曰予仰先世，廉洁崇厥脩。", 
            "开宅及晏子，垂貂踰秺侯。", 
            "讵悟板荡时，违彼康庄衢。", 
            "固志天山筮，怍情箕颍游。", 
            "扃林遂创关，叠阜靡资楼。", 
            "栖迟亦三稔，补苴仍一丘。", 
            "苟完师卫荆，不贷希蒙叟。", 
            "循今有逸轨，抚往无嘉猷。", 
            "恒刺丈夫怀，永与智者俦。"
        ], 
        "title": "增葺居室", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "潜颖趋陵苕，春秋欻崇朝。", 
            "英年遵凤池，凤池悽泬寥。", 
            "环海既尘转，洪炉使金销。", 
            "美人减膏沐，冥思寤华宵。", 
            "宵华宵已冥，魂兮为难招。", 
            "重闱黯不处，天路空遥遥。", 
            "何以致子哀，涕泗霏寒潮。"
        ], 
        "title": "哭容舍人", 
        "type": "古风", 
        "yun": "萧"
    }, 
    {
        "author": "陈子升", 
        "era": "清", 
        "subtype": null, 
        "text": [
            "客从陇西来，慷慨言城朔。", 
            "军行踰迅飙，阵立齐崇岳。", 
            "将军始建牙，杂种谋崩角。", 
            "谁堪夜已中，栖鸡自咿喔。"
        ], 
        "title": "陇西客", 
        "type": "古风", 
        "yun": "觉"
    }, 
    {
        "author": "陈子升", 
        "era": "清", 
        "subtype": null, 
        "text": [
            "翩翩两巢凤，巢破凤各孤。", 
            "羽仪一不作，云海空提扶。", 
            "同声复同气，我尔有是夫。", 
            "身从太丘衍，名可竹林俱。", 
            "谁能道往事，泪下凝为珠。", 
            "每感风人旨，伤哉大雅徂。", 
            "后死文未丧，先民有遗模。", 
            "愿言振高响，金石同不渝。"
        ], 
        "title": "赠元孝", 
        "type": "古风", 
        "yun": "虞"
    }, 
    {
        "author": "陈子升", 
        "era": "清", 
        "subtype": null, 
        "text": [
            "南园忆旧社，西园见新作。", 
            "之子寤鲜荣，芳菲倚蘅若。", 
            "心轻进士举，归以骚人托。", 
            "结客多鸿冥，招予方雀跃。", 
            "于此谐素心，匪徒丽金雘。", 
            "君家昔比部，七子名辉灼。", 
            "今日西园游，中原伹寥廓。", 
            "当杯申此章，相厚不为薄。"
        ], 
        "title": "赠梁芝五", 
        "type": "古风", 
        "yun": "药"
    }, 
    {
        "author": "陈子升", 
        "era": "清", 
        "subtype": null, 
        "text": [
            "佳哉双白鹇，笼养君轩墀。", 
            "雄者能知白，黑者能守雌。", 
            "自违林薮愿，戢羽感恩私。", 
            "不争鸡鹜食，仍惜凤凰枝。", 
            "殊族逞嘴距，欻来将我欺。", 
            "非赖有心人，安能脱羁危。", 
            "三谢主宾意，永怀云峤期。"
        ], 
        "title": "予居客馆主人养白鹇又有持山鸡至并置笼中山鸡斗击白鹇损其毛羽予怜之劝主人斥去山鸡因为白鹇作感激之辞", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "大道粲中天，奇淫出穷海。", 
            "兹镜西洋来，微显义兼在。", 
            "雕棘具猴体，穿杨贯虱胸。", 
            "何如造兹镜，微妙生其中。", 
            "蚊睫焦螟巢，蜗角触蛮战。", 
            "以兹当少怪，况乃多多见。", 
            "芥子纳须弥，毛间盈海水。", 
            "微今显镜中，显却在微里。", 
            "我目有神镜，我心超离娄。", 
            "拂镜归玉匣，反观将内求。"
        ], 
        "title": "咏西洋显微镜", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "虎之逐人噬，得物怒则专。", 
            "妄人甚于虎，所怒恒屡迁。", 
            "薄愬忽逢彼，三反宁得悛。", 
            "知音既不存，孤我伯牙弦。", 
            "彼哉复彼哉，独为优游仙。"
        ], 
        "title": "失题 其一", 
        "type": "古风", 
        "yun": "先"
    }, 
    {
        "author": "陈子升", 
        "era": "清", 
        "subtype": null, 
        "text": [
            "我心本无争，嗟尔胡为竞。", 
            "啄腐向屠门，慕膻从赵孟。", 
            "沾沾拾锱铢，言色殊巧令。", 
            "徒劳魍魉姿，入我方诸镜。", 
            "不能畀豺虎，今日谁为政。", 
            "我将弃君去，去去存龙性。"
        ], 
        "title": "失题 其二", 
        "type": "古风", 
        "yun": "敬"
    }, 
    {
        "author": "陈子升", 
        "era": "清", 
        "subtype": null, 
        "text": [
            "一世为隶胥，三生尚魑魅。", 
            "如何绅裾列，而有隶胥气。", 
            "霸陵诃李广，犹幸逢醉尉。", 
            "虚舟触褊心，不如却相避。"
        ], 
        "title": "失题 其三", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "阳虎善为富，多金致贤声。", 
            "诸侯敦币聘，都人望弓旌。", 
            "遂使里中儿，效尤转相倾。", 
            "俄闻怀璧夫，无罪干国刑。", 
            "乃知金踊跃，于人无定形。", 
            "不为庙中牺，必为粪上英。", 
            "寄言素封子，努力崇虚名。"
        ], 
        "title": "失题 其四", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "客有千金方，藏之不肯衒。", 
            "自言服食功，能令鬒不变。", 
            "解将白石煮，以奉红云殿。", 
            "一身裂地封，龟手从水战。"
        ], 
        "title": "失题 其五", 
        "type": "古风", 
        "yun": "霰"
    }, 
    {
        "author": "陈子升", 
        "era": "清", 
        "subtype": null, 
        "text": [
            "平生山水趣，兼之云物情。", 
            "有客貌鲁儒，规予毋外营。", 
            "文质不相宣，茫昧求至诚。", 
            "讵知掇秋实，所植从春英。", 
            "玉洞有神龙，蜿蜒无留行。"
        ], 
        "title": "失题 其六", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "淹留忽白首，慷慨思平生。", 
            "年纪方秀发，天衢一何亨。", 
            "黄鹄羽初齐，裴回欲飞鸣。", 
            "致身何所期，伟迹光汗青。", 
            "追念古先业，扬镳抗群英。", 
            "得志必济世，拂衣始辞荣。", 
            "奈何抱此愿，时过竟无成。", 
            "凤衰逢接舆，却曲伤吾行。", 
            "功德属已往，立言吾奚徵。", 
            "端居发浩歌，空有金石声。"
        ], 
        "title": "失题 其七", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "六合为广厦，各自开房居。", 
            "往来廊径间，焉得免行途。", 
            "我非无敝室，之子静且都。", 
            "帏帐容我寝，饮食令我腴。", 
            "三暮敛心神，凌晨拜前除。", 
            "辞毕不我拒，劝戒成芳模。", 
            "寄言同堂子，聊复充此闾。"
        ], 
        "title": "别诗 其一", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "居者思有行，行者思所止。", 
            "不知谁主客，对彼乃称已。", 
            "毂辘天地间，何由见真宰。", 
            "盆中环游鱼，磨上旋转蚁。", 
            "我欲穷八荒，拔山倒海水。", 
            "不就天人师，旁皇莫为理。", 
            "安得无住舍，招尔同居此。"
        ], 
        "title": "别诗 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "行子极秋气，盘旋竹房清。", 
            "邑宰来相存，促膝非世情。", 
            "告我一高贤，名家自鄢陵。", 
            "永嘉行罢秩，贫胜南阳耕。", 
            "肝胆倾四海，旷若云山晴。", 
            "旅寺邻咫尺，奚容隔平生。", 
            "相见欢称诗，高谭金石声。", 
            "我观靡靡者，俗尚纷营营。", 
            "非君激新论，谁能闻典型。", 
            "愧我客临邛，如君诚长卿。", 
            "传音归故林，千里皆和鸣。"
        ], 
        "title": "詶韩叔夜", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "海底双明珠，月晕含天色。", 
            "安能久沦没，当为海人得。", 
            "一人得此珠，怀之未敢出。", 
            "一人得此珠，照乘行列国。", 
            "自然成剖符，神彩暗相射。", 
            "愿言各珍重，崇此双珠德。"
        ], 
        "title": "赠赵双白", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "寒浦入轻舟，春山引孤策。", 
            "烟开见飞鸟，雪澹无行迹。", 
            "仄径援山臂，高根逗泉脉。", 
            "旁临邓尉卑，回望阊门窄。", 
            "日照寺微绀，湖涵梅尽白。", 
            "诸天恣花供，大地成香席。", 
            "石壁张丹青，茶山啜云液。", 
            "悠然遂终日，归路思弥绎。"
        ], 
        "title": "玄墓山探梅", 
        "type": "古风", 
        "yun": "陌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "踰岭去桑梓，吴门花发时。", 
            "出门仰天笑，聊以当吾噫。", 
            "逸妻岂不恋，求友兴深思。", 
            "一过伯通桥，夫君洵我师。"
        ], 
        "title": "客中咏二高士f 其一 吴门梁伯鸾", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "南州走冠盖，高士居亭亭。", 
            "吾宗不见君，悬榻甘尘冥。", 
            "千里为有道，生刍致惟馨。", 
            "我亦悦此风，旷怀翻涕零。"
        ], 
        "title": "客中咏二高士f 其二 南州徐孺子", 
        "type": "古风", 
        "yun": "青"
    }, 
    {
        "author": "陈子升", 
        "era": "清", 
        "subtype": null, 
        "text": [
            "我昔游五岳，登高仰寰宇。", 
            "附孔上泰山，攀葛吟梁甫。", 
            "封禅七十二，其事在太古。", 
            "继此徒荒唐，秦皇与汉武。", 
            "绵邈予有怀，飞龙居九五。", 
            "黋炳以辉煌，圣作而物睹。", 
            "一人响圜方，百辟分茅土。", 
            "子其从我游，高名录天府。"
        ], 
        "title": "三子赠答诗 其一", 
        "type": "古风", 
        "yun": "麌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "万古众仙父，卓哉何巍巍。", 
            "是辟长男宫，出震凌晨曦。", 
            "烛龙衔焜曜，扶桑挺葳蕤。", 
            "下顾世民子，劳劳会瑶池。", 
            "伯阳度函关，紫气恒相随。", 
            "吾祖事皇汉，长与桃实期。", 
            "至道存玄言，馀用乃滑稽。", 
            "积小以高大，冲虚何所疑。"
        ], 
        "title": "三子赠答诗 其二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "宿世随国贰，入山求正觉。", 
            "岂以元舅尊，而终縻尔爵。", 
            "仙庵对忍辱，净土崇极乐。", 
            "鹙子等诞身，迦陵鸣在壳。", 
            "幸于五人中，得度自超跃。", 
            "净名来妙喜，不二非扃钥。", 
            "龙卿勿矜庄，东方休善谑。", 
            "皈兹三世佛，诏尔无生学。"
        ], 
        "title": "三子赠答诗 其三", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "君家在平湖，相识松江上。", 
            "风雪古招提，羁离两相向。", 
            "我谢孟尝舍，君将茂陵返。", 
            "携我归湖居，解衣劝加饭。", 
            "平湖先子泽，故旧情欢然。", 
            "缱绻相问遗，郭生先礼贤。", 
            "寒夜风飕飕，高斋四座稠。", 
            "腊拟吴门过，春期粤海游。", 
            "淼淼大江还，迟迟玉山度。", 
            "我老子非少，焉能任长路。", 
            "雪鬓满头白，荔枝千树红。", 
            "归人迎客子，重为说南中。", 
            "八月高凉道，山车碾秋草。", 
            "不嫌逆旅恶，惟觉诗篇好。", 
            "折尽庾关梅，还同北雁来。", 
            "未寻蓬荜地，孤负菊花杯。", 
            "我昨过庐山，白衣受僧戒。", 
            "君从胎已斋，旅食忘鲑菜。", 
            "我违五岳愿，千里归训子。", 
            "君今纳粤妾，有子从此始。", 
            "王门一曳裾，赠橐知何如。", 
            "千金何足贵，所贵真南珠。", 
            "浙水白迢迢，应通南海潮。", 
            "寄语湖中旧，音书肯寂寥。"
        ], 
        "title": "述交篇送郭皋旭还平湖", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "悠悠浊世内，屹屹青山上。", 
            "夜半观日出，空中听鸡唱。", 
            "缁衣弄大蝶，朱凤群相向。", 
            "独有水乡人，烟波坐惆怅。"
        ], 
        "title": "答旷圆大师罗浮见寄次韵", 
        "type": "古风", 
        "yun": "漾"
    }, 
    {
        "author": "陈子升", 
        "era": "清", 
        "subtype": null, 
        "text": [
            "琼台峙海曲，博奥穷寰宇。", 
            "史文繁复系，经义衍犹补。", 
            "论道殊耻今，多艺亦侔古。", 
            "微特崇文朝，星云灿可睹。"
        ], 
        "title": "四臣咏 其一 丘文庄浚", 
        "type": "古风", 
        "yun": "麌"
    }, 
    {
        "author": "陈子升", 
        "era": "清", 
        "subtype": null, 
        "text": [
            "白沙溯洙泗，展副真儒名。", 
            "应龙能屈信，天爵谢尊荣。", 
            "居楼符碧玉，及门尽豪英。", 
            "遗范有馀仰，吟写胥神明。"
        ], 
        "title": "四臣咏 其二 陈文恭献章", 
        "type": "古风", 
        "yun": "庚"
    }, 
    {
        "author": "陈子升", 
        "era": "清", 
        "subtype": null, 
        "text": [
            "梁公社稷臣，玉铉捧神器。", 
            "草诏可回天，归家惟隙地。", 
            "九庙鉴诚悃，万方藉元气。", 
            "远与曲江俦，心同时或异。"
        ], 
        "title": "四臣咏 其三 梁文康储", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "刚峰实无欲，奚止金百鍊。", 
            "开府肃钟山，正冠是铁面。", 
            "渡海漱波涛，昭天彻雷电。", 
            "权奸昔已惊，顽懦咸追羡。"
        ], 
        "title": "四臣咏 其四 海忠介瑞", 
        "type": "古风", 
        "yun": "霰"
    }, 
    {
        "author": "陈子升", 
        "era": "清", 
        "subtype": null, 
        "text": [
            "南赴长沙路，侧身思雒阳。", 
            "我岂黄发人，用辅长沙王。"
        ], 
        "title": "拟作贾生适长沙诗", 
        "type": "古风", 
        "yun": "阳"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "三十六城老都护，倾盖初逢讶如故。", 
            "生刍一束见君情，候尉相望断书素。", 
            "皋兰玉节控万里，谁知海内风尘起。", 
            "赢得筹边双鬓霜，恨不臧洪同日死。", 
            "建威销萌岂无策，老谋不用长太息。", 
            "汉家九鼎重如山，夜壑移舟一夫力。", 
            "三径就荒归去来，大弨挂壁生尘埃。", 
            "海滨不遇田横客，独礼文殊上五台。"
        ], 
        "title": "长少白制府见访话旧", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "人生贵适情，长物皆为累。", 
            "读书不在多，安用罗箧笥。", 
            "长安号人海，自昔居不易。", 
            "矧经丧乱余，岂有立锥地。", 
            "馈贫亦虚言，腹枵难煮字。", 
            "饥驱匪自由，顾此焉舍置。", 
            "一身已赘疣，四海方糜沸。", 
            "复壁无深藏，兼两重劳费。", 
            "儿曹惜手泽，甲乙为标识。", 
            "谁知丹墨痕，中有沧桑泪。"
        ], 
        "title": "检藏书感赋 其一", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "吾家黄璞里，通德存赐书。", 
            "远宦偶归来，什九饱蠹鱼。", 
            "先畴无一亩，安得带经锄。", 
            "春曹三十载，退食鸡栖车。", 
            "阅肆掠剩残，累积寸与铢。", 
            "一日未释卷，寝馈与之俱。", 
            "亦知玩物戒，聊胜博弈娱。", 
            "甬东天一阁，吴下士礼居。", 
            "小大相挈较，潢潦于江湖。", 
            "万钱愁塞屋，措大真穷途。"
        ], 
        "title": "检藏书感赋 其二", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "延秋夜啼乌，达官尽避走。", 
            "栖栖复皇皇，可笑丧家狗。", 
            "妻孥亦何知，作计随人后。", 
            "旅琐悲焚巢，自贻复谁咎。", 
            "失火贺参元，吾思柳子厚。", 
            "区区保丛残，无异千金帚。", 
            "长恩独何事，殷勤为我守。", 
            "炳烛念余光，雅意宁忍负。", 
            "岁除修阙典，会当酬杯酒。", 
            "泊宅无安居，此愿竟偿否。"
        ], 
        "title": "检藏书感赋 其三", 
        "type": "古风", 
        "yun": "有"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "欧风日东渐，学说竞趋新。", 
            "莘莘黉舍子，六籍谁复亲。", 
            "《法言》久覆瓿，《论语》可代薪。", 
            "迂儒不解事，矩薙守先民。", 
            "庄生尝窃笑，章甫适文身。", 
            "徒然抱残缺，终恐委灰尘。", 
            "祖龙恣焚坑，孔壁未尽湮。", 
            "吾观今日事，酷烈甚暴秦。", 
            "浮生无百年，遘此大化沦。", 
            "成毁何足道，掩卷潜悲辛。"
        ], 
        "title": "检藏书感赋 其四", 
        "type": "古风", 
        "yun": "真"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "杜陵际丧乱，每饭不忘君。", 
            "许身稷与契，世尤骇其言。", 
            "岂知此老胸，固生忧黎元。", 
            "稷契佐唐虞，得以康斯民。", 
            "君民实一体，君仁莫不仁。", 
            "所以企中兴，恋阙心拳拳。", 
            "肃代虽孱主，西极犹自存。", 
            "陵夷逮懿昭，读史足辛酸。", 
            "岂惟冻雀悲，清流亦投渊。", 
            "群盗起如毛，什百巢与温。", 
            "所过恣屠掠，千里无人烟。", 
            "五季递兴仆，十国更剖分。", 
            "回思天宝日，何思羲皇前。", 
            "九州戴共主，继体岂皆贤。", 
            "神器要有属，自然息闇干。", 
            "《风》《骚》本忠爱，千载思灵均。", 
            "杨墨无君父，率兽终食人。", 
            "民彝既泯乱，天道无幸全。", 
            "此语非臆造，吾闻自船山。"
        ], 
        "title": "书钞本杜诗后 其一", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "杜公称诗圣，众体无不备。", 
            "大云赞公房，乃与选诗类。", 
            "向来信口读，未测意所谓。", 
            "近览杜园说，乃知豁蒙翳。", 
            "当年陷贼中，此为窜匿地。", 
            "去来与信宿，踪迹皆可识。", 
            "复壁藏赵岐，北海侔高谊。", 
            "巾履及醍醐，衣食兼赒济。", 
            "脱身有天幸，麻鞋达行在。", 
            "右丞与司户，误被罗网致。", 
            "托疾以自全，亦未伪职试。", 
            "台州竟死谪，辋川亦作废。", 
            "少陵屡赠诗，湔祓至一再。", 
            "后儒顾不谅，执此为訾议。", 
            "往者粤寇乱，名臣若汤戴。", 
            "皆无效死责，慷慨轻就义。", 
            "承平重气节，清议犹可畏。", 
            "道咸去岂远，风尚乃大异。", 
            "纷然鸟兽散，咄咄真怪事。"
        ], 
        "title": "书钞本杜诗后 其二", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "虞山笺杜诗，毕生萃心力。", 
            "以视訔鹤辈，较然分黑白。", 
            "稼堂与义门，纠缪纷指摘。", 
            "芟薙其榛芜，十犹八九得。", 
            "独解勃律章，乃援奘师说。", 
            "衣毛讥鸟言，比类强区别。", 
            "书生守兔园，繁徵疑奥僻。", 
            "龙门谤史心，狡狯故难测。", 
            "我因读此笺，重感世变亟。", 
            "通市逾百年，蕃舶来如织。", 
            "邹衍所常谈，甘英未尽历。", 
            "条支西海头，环峙皆勍敌。", 
            "连鸡斗爪觜，未易雌雄决。", 
            "马主虽中微，宝乡益繁殖。", 
            "盛衰初无常，谁能外夷狄。", 
            "震旦号昭明，文物迥非昔。", 
            "仁义苟不存，政恐难立国。", 
            "即叙徵夏书，大言得无怍。", 
            "牧翁岂及料，澜翻恣笔舌。"
        ], 
        "title": "书钞本杜诗后 其三", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "神龙反正语多秘，元祐改子亦称制。", 
            "梁公温公时不同，苦心要为宗社计。", 
            "公傅冲主历两朝，遭际之隆古莫媲。", 
            "中书当笔无所让，安知身与危机会。", 
            "温树不言心自悲，文采风流特余事。", 
            "郑斋晚得衣钵传，遗书缀辑笃风义。", 
            "远溯鸥苏近顾王，生朝补祝举成例。", 
            "城南乱后车马稀，惟有西山犹故态。", 
            "暂借团蒲缔古欢，自循汉腊修私祭。", 
            "流传翰墨已豪芒，尚与平原堪作替。", 
            "我亦春风座下人，云台夙昔聆高议。", 
            "陆氏旧庄久就荒，冬郎敝箧空留记。", 
            "载酒难寻门外踪，抚筝重感筵间涕。", 
            "宫邻金虎竟始终，空山枉唤奈何帝。", 
            "有人唳鹤痛华亭，几辈牵黄忆上蔡。", 
            "窜身犹得老江湖，坏事何须嗔鬼怪。", 
            "忠佞于今已昭昭，挥戈不挽虞渊逝。", 
            "吾侪苟活真幸民，莫厌相从饮文字。", 
            "魂兮大鸟傥归来，此举年年宜勿废。"
        ], 
        "title": "翁文恭公生日师郑吏部邀同人陶然亭为瓶社第一集并出遗墨传观敬赋长句", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "睿皇初政诛骧共，谅阴不言言乃雍。", 
            "川湖逋寇犹隳突，障日修罗坐养痈。", 
            "诏遣重臣提禁旅，铁骑三千尽貔虎。", 
            "亲承天语授机宜，妙选军咨开幕府。", 
            "舍人早直承明庐，于时读礼亦家居。", 
            "金革无避古有训，起应徵辟从驰驱。", 
            "往来黍雪冬徂夏，跃马横戈不遑舍。", 
            "转战曾过陇阪西，捷书频奏甘泉夜。", 
            "唾手方看扫穴巢，含香鸡舌还趋朝。", 
            "几载回翔依省闼，重来开府拥旌旄。", 
            "枢垣始因西师设，颇牧时闻禁中出。", 
            "平台筹策出耘菘，征缅邮程纪蒲褐。", 
            "紫光图画比云台，拓地开疆逾九垓。", 
            "潢池盗弄小丑尔，昔何其胜今何衰。", 
            "我亦簪毫旧从事，每读题名想前辈。", 
            "属车豹尾屡追从，行在麻鞋余涕泪。", 
            "开元生晚羡承平，百二奏关尚苦兵。", 
            "渭水终南如在眼，暮年萧瑟庾兰成。", 
            "此图写真近神品，况复名贤富题咏。", 
            "神武犹堪想庙谟，流传岂但光家乘。", 
            "玉轴装池手泽新，时艰未放退耕身。", 
            "陆沈重挽神州起，整顿乾坤匪异人。"
        ], 
        "title": "题徐晴圃中丞从军图", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "十日一水五日石，昆仑方壶侈真迹。", 
            "不如渲染没骨图，装堂铺殿精楷模。", 
            "怒气作竹喜气兰，风枝雨叶来无端。", 
            "不如流传喜神谱，小蕊大开足意趣。", 
            "九九谚出田家志，剪纸调脂近游戏。", 
            "谁欤运腕妙写生，展卷雅人见深致。", 
            "一阳来复天地心，次第春光静可寻。", 
            "瑶草琪花石供古，重茵复幕画堂深。", 
            "东南半壁烽烟靖，荣光出河通瑞应。", 
            "云台上将数高勋，官阁水曹自清兴。", 
            "五十年来手泽存，摩挲故物重瑶琨。", 
            "曾供乙览睿思殿，好伴新图水竹村。", 
            "灿烂云章亲弁首，子子孙孙当世守。", 
            "渡江又见岁华新，珍重亭前旧垂柳。"
        ], 
        "title": "韬斋主人出示其先王父九九消寒图手迹属题", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "图谶说淳风，祸唐知不免。", 
            "乡曲老书生，乃亦妖梦践。", 
            "前生故渺茫，置身忽鼎铉。", 
            "私印默自镌，画禅且游衍。"
        ], 
        "title": "与枢直旧友追话诸老轶事因志其语 其一", 
        "type": "古风", 
        "yun": "铣"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "南厓非奸相，门下乞削籍。", 
            "谬种孰流传，亦被春秋责。", 
            "和战处两难，群矢期中的。", 
            "智哉卫足葵，急流能勇决。"
        ], 
        "title": "与枢直旧友追话诸老轶事因志其语 其二", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "少年冯涿州，晚慕傅春和。", 
            "推贤亦下士，赡智犹足多。", 
            "调护骨肉间，披诚无媕阿。", 
            "咄咄双桂轩，退食谁见过。"
        ], 
        "title": "与枢直旧友追话诸老轶事因志其语 其三", 
        "type": "古风", 
        "yun": "歌"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "烽火照甘泉，宫车急西迈。", 
            "七十秃老翁，抱印趋行在。", 
            "八议首懿亲，青蒲偶独对。", 
            "吕端不糊涂，沈默姑养晦。"
        ], 
        "title": "与枢直旧友追话诸老轶事因志其语 其四", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "藏地连西南，全蜀藉屏蔽。", 
            "维州已归顺，庙谟忍轻弃。", 
            "桑榆犹及收，荐贤亟自代。", 
            "碧血埋苌弘，谁理西康议。"
        ], 
        "title": "与枢直旧友追话诸老轶事因志其语 其五", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "蛣蜣工转丸，寒蝉但饮露。", 
            "匪惟所性殊，能事亦天赋。", 
            "寿陵学邯郸，乃反失其故。", 
            "弈棋志鸿鹄，兼营终两误。", 
            "八极何茫茫，出门即歧路。", 
            "瓮中有天地，章亥不能步。"
        ], 
        "title": "杂诗 其一", 
        "type": "古风", 
        "yun": "遇"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "利欲中人心，若火始焰焰。", 
            "福善祸淫理，衰时或不验。", 
            "君子道其常，束身懔圭玷。", 
            "父师所提诏，旦明俨昭鉴。", 
            "谨微犹恐忽，纵暴安有餍。", 
            "彼昏坐不知，吾侪惧天厌。", 
            "三复望溪言，顽躯足针砭。"
        ], 
        "title": "杂诗 其二", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "《国风》终《曹》《桧》，战国遂无诗。", 
            "汉魏稍萌芽，齐梁益卑卑。", 
            "治少乱日多，《雅》《颂》亦已微。", 
            "千载一诗王，牛酒不饫饥。", 
            "后人论皮骨，流派弥纷歧。", 
            "无病而呻吟，世犹疑继之。", 
            "白贲本无色，大乐贵声希。", 
            "寂寞谁与娱，谷音或庶几。"
        ], 
        "title": "杂诗 其三", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "春服亦既成，舞雩偕童冠。", 
            "及门各言志，圣有与点叹。", 
            "古来贤豪士，出身当世难。", 
            "晚节尤难持，百里九十半。", 
            "幼安老依辽，孔明卒扶汉。", 
            "泉石岂本怀，风云要长算。", 
            "商歌望南山，长夜何时旦。", 
            "宁诮狂夫狂，毋为漫叟漫。"
        ], 
        "title": "杂诗 其四", 
        "type": "古风", 
        "yun": "翰"
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "分利日以众，生利口以微。", 
            "往在承平日，已有人满疑。", 
            "客从故乡来，欲语先涕洟。", 
            "小民勤四体，未赡八口饥。", 
            "兵火所摧残，敲剥及膏脂。", 
            "重以灾疫继，道路皆积尸。", 
            "回视显宦辈，累累拥金赀。", 
            "富者力兼并，贫者无立锥。", 
            "物穷有必反，勿谓彼蚩蚩。", 
            "吾亦游食徒，内愧当语谁。", 
            "一饭无兼味，一缊无余衣。", 
            "且办一身瘠，敢问天下肥。"
        ], 
        "title": "杂诗 其五", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "老生有常谈，无欲观其妙。", 
            "覃溪借评画，下士皆大笑。", 
            "岂知至人心，如镜常皎皎。", 
            "燕处谢荣观，超然尘壒表。", 
            "四王擅名家，古逸惟元照。", 
            "晴窗偶展卷，借题抒腹稿。", 
            "疏林带茅屋，风帆逐飞鸟。", 
            "一重一掩间，烟云互萦绕。", 
            "直与造化游，匪矜神貌肖。", 
            "旷林日干戈，庸流空自扰。", 
            "扁舟者谁子，危坐方持钓。"
        ], 
        "title": "韬斋见示所模王廉州烟树晴峦横卷属题", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": null, 
        "text": [
            "勤恪督楚时，吾祖同疆寄。", 
            "大难适初夷，急在培元气。", 
            "抚臣职治民，地与益阳异。", 
            "推贤本公忠，刚柔亦互济。", 
            "不争赫赫名，岂恤悠悠议。", 
            "奏牍兹具存，经画皆至计。", 
            "国家建行省，命官有深意。", 
            "元丰议省并，祇以便专恣。", 
            "荆襄据上流，承平慎择帅。", 
            "奈何任无赖，轻举江东弃。", 
            "始信古人言，将亡必多制。", 
            "与君籍金闺，通家逮四世。", 
            "白首役汗青，同舟话故事。", 
            "连楹赐书在，骏烈惭弗嗣。", 
            "倾阳一寸心，何补东隅逝。", 
            "万方困虐政，生民日憔悴。", 
            "岂独岘山碑，过者为堕泪。"
        ], 
        "title": "惺吾以新刊勤恪公政书见贻敬题奉简", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "宴罢红云拥素馨，紫宫回梦酒初醒。", 
            "香风皎月横陈处，不许诸嫔出后屏。"
        ], 
        "title": "素馨花", 
        "type": "绝句", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "尚白只今成白法，披缁从不染缁尘。", 
            "何须四百八十寺，始作东西南北人。"
        ], 
        "title": "题自公房", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "雁翅城南南雁声，朔风无尽夜凄清。", 
            "悬知万里阙河黑，欲下方塘一片明。"
        ], 
        "title": "闻雁", 
        "type": "绝句", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "庄蹻滇南路不迷，相如拥传汉宫西。", 
            "而今帝业驱铜马，莫遣儒生辨碧鸡。"
        ], 
        "title": "送人", 
        "type": "绝句", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "疏烟不断远钟鸣，枫叶殷红江水清。", 
            "试望江南秋色里，一僧挥麈石头城。"
        ], 
        "title": "寄无可上人", 
        "type": "绝句", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "故园龙眼实初垂，三径荒芜鸟雀欺。", 
            "借问交亲情几许，风前消息荔奴知。"
        ], 
        "title": "题故园龙眼树", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "八闽一半海侵城，万里波涛一叶轻。", 
            "边塞中原今莫问，鹧鸪声里送君行。"
        ], 
        "title": "送屈修古游闽中", 
        "type": "绝句", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "闽越烟波未阻修，春宫歌舞倚钩辀。", 
            "遥知高宴鹏山上，笑问仙城旧贵游。"
        ], 
        "title": "寄周四 其一", 
        "type": "绝句", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "早将词赋答雄风，贵戚元推第一功。", 
            "遍操南音新顾曲，周郎何必在吴中。"
        ], 
        "title": "寄周四 其二", 
        "type": "绝句", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "也为无车出每迟，蒯缑何处合雄雌。", 
            "闽中公子深相忆，珠履行行蹑武夷。"
        ], 
        "title": "送谭说剑", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "五亩方塘一亩宫，满林花叶笑飘蓬。", 
            "何当归作灞陵隐，感激裁书报伯通。"
        ], 
        "title": "客馆呈主人 其一", 
        "type": "绝句", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "王粲当年托景升，登楼犹自意难胜。", 
            "莫教邺下留清宴，月照秦川一水澄。"
        ], 
        "title": "客馆呈主人 其二", 
        "type": "绝句", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "高楼矗矗起方塘，跨作飞桥宛转长。", 
            "虽有荆州楼可赋，秦川元是仲宣乡。"
        ], 
        "title": "题中洲水楼", 
        "type": "绝句", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "犹子移家策蹇驴，定穿山径入街衢。", 
            "悬知日日逢京兆，可得诗如贾岛无。"
        ], 
        "title": "舍侄买驴因戏之", 
        "type": "绝句", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "年来踪迹太东西，归卧高楼思转悽。", 
            "睡醒五更闻百舌，朝朝都在一枝啼。"
        ], 
        "title": "晓题楼上", 
        "type": "绝句", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "碧涧深深一线天，薜萝空冷石根悬。", 
            "老僧独在涧中过，不识往来何处禅。"
        ], 
        "title": "戏画并题", 
        "type": "绝句", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "九节琅玕作洞箫，九宫腔板阿侬调。", 
            "千人石上听秋月，万斛愁心也总销。"
        ], 
        "title": "昆腔绝句 其一", 
        "type": "绝句", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "苏州字眼唱昆腔，任是他州总要降。", 
            "含著幽兰辞未吐，不知香艳发珠江。"
        ], 
        "title": "昆腔绝句 其二", 
        "type": "绝句", 
        "yun": "江"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "青藤玉茗浪填词，馀子纷纷俚且卑。", 
            "我爱吴侬号荀鸭，异香偷出送歌儿。"
        ], 
        "title": "昆腔绝句 其三", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "游戏当年拜老郎，水磨清曲厌排场。", 
            "而今总付东流去，剩取潮音满忏堂。"
        ], 
        "title": "昆腔绝句 其四", 
        "type": "绝句", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "虫垂虚室一条丝，炉上孤烟四壁知。", 
            "歇下苦吟抽卷看，呼儿抄出白沙诗。"
        ], 
        "title": "读白沙先生诗", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "远公却住青原寺，三叠泉流七祖山。", 
            "才向虎狼边振锡，晴虹飞下翠微间。"
        ], 
        "title": "遥题药地禅师青原新得瀑泉（施愚山目为小三叠） 其一", 
        "type": "绝句", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "混混曹溪水有源，青原一派号山门。", 
            "不见大师传祖意，三条冰挂一峰尊。"
        ], 
        "title": "遥题药地禅师青原新得瀑泉（施愚山目为小三叠） 其二", 
        "type": "绝句", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "官长樵苏尽欢喜，旧山忽见新泉水。", 
            "师将一口吸西江，谁共解者愚山子。"
        ], 
        "title": "遥题药地禅师青原新得瀑泉（施愚山目为小三叠） 其三", 
        "type": "绝句", 
        "yun": "纸"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "不肯常升讲法台，只应随意把山开。", 
            "为怜旧友相如渴，片札将泉过岭来。"
        ], 
        "title": "遥题药地禅师青原新得瀑泉（施愚山目为小三叠） 其四", 
        "type": "绝句", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "炎风吹日熨秋禾，拜水呼天咽浊河。", 
            "无计可令沟洫满，千人迸泪作滂沱。"
        ], 
        "title": "拜水词", 
        "type": "绝句", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "丹阳丹室牡丹台，台下鸡冠花独开。", 
            "未到明年春烂漫，可知丹在道人胎。"
        ], 
        "title": "丹阳道士浇花歌", 
        "type": "绝句", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "行乐乡中羡佛山，肯将螺髻换云鬟。", 
            "优场亦摆香花供，唱出清词菩萨蛮。"
        ], 
        "title": "谣俗 其一", 
        "type": "绝句", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "玉漏无声宝镜开，笙箫细细度云来。", 
            "如何竞赏中秋月，打鼓鸣钲响似雷。"
        ], 
        "title": "谣俗 其二", 
        "type": "绝句", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "已极扶桑影，微依委杖林。", 
            "因波闻脱叶，傥别即伤心。", 
            "牛马虚秋水，猿猴隔楚吟。", 
            "安知如荠外，不是八公寻。"
        ], 
        "title": "赋得云中辨江树", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "心摧娲后石，泪尽蜀山鹃。", 
            "自恨无容地，谁还共戴天。", 
            "飞尘金齿路，沈日点苍烟。", 
            "愿挽乌号射，欃枪会应弦。"
        ], 
        "title": "述哀 其一", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "黄竹歌残雪，苍梧泣断云。", 
            "三年曾克鬼，诸□乃无□。", 
            "逐日还何及，呼天竟不闻。", 
            "定知图箓秘，哀痛为斯文。"
        ], 
        "title": "述哀 其二", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "列圣恒如在，孤臣尚苟生。", 
            "生年从万历，往恨积崇祯。", 
            "流落捐躯免，传闻洗耳惊。", 
            "将来纪年月，良史正含情。"
        ], 
        "title": "述哀 其三", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "云沈六诏外，天远七盘西。", 
            "不义为彭宠，休屠无日磾。", 
            "难期大树赏，空使具茨迷。", 
            "他日还钟簴，如何慰鼓鼙。"
        ], 
        "title": "述哀 其四", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "古树小桥幽，江村赛社秋。", 
            "恒饥双稚喜，多病一杯酬。", 
            "底事周人栗，贫时曲逆侯。", 
            "摐金人语歇，天外暮云流。"
        ], 
        "title": "村社饷予酒肉", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "梅花与李花，相趁复相加。", 
            "大都多粉色，子细认东家。", 
            "绿窗春有梦，雕槛昼无哗。", 
            "不堪垂手伎，烂漫舞茵斜。"
        ], 
        "title": "赋得花丛乱数蝶", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "芳春荡晓风，双燕向帘栊。", 
            "尔是新还旧，谁知雌与雄。", 
            "振襟钩自上，拂尾剪俱空。", 
            "似恨歌尘寂，金塘泥正融。"
        ], 
        "title": "赋得风帘入双燕", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "居人殊郁郁，送尔客何方。", 
            "白露将秋色，青莲愁夜郎。", 
            "沙分胡雁小，天合楚云长。", 
            "为问牂牁水，楼船何渺茫。"
        ], 
        "title": "送人之牂牁", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "风月羁离际，论交二十年。", 
            "吹箫还入市，取醉不忧天。", 
            "鹿閟苏台迹，羊孤海峤仙。", 
            "芙蓉峰四百，持照幕中莲。"
        ], 
        "title": "赠景公峻兼讯陆参军骏如", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "游情向春鸟，鸟语在庭柯。", 
            "我罢归欤叹，谁为劳者歌。", 
            "青春将进酒，白日倩挥戈。", 
            "何不还携手，高高藏绿萝。"
        ], 
        "title": "招旧游", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "碧峰连枕席，青冢隔烟萝。", 
            "汉道寖微矣，荆王如梦何。", 
            "遥知云色寡，夕想雨容多。", 
            "欢怨皆芜没，回肠发浩歌。"
        ], 
        "title": "巫山之阳香溪之阴明妃神女旧迹存焉（追和唐人） 其一", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "阏氏留汉月，芳草藉巫云。", 
            "清怨独和胡，微辞因奉君。", 
            "溪萦香缥缈，台驻梦氤氲。", 
            "不蹑风流迹，荒山空旧闻。"
        ], 
        "title": "巫山之阳香溪之阴明妃神女旧迹存焉（追和唐人） 其二", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "楚汉风流事，千年迹并稀。", 
            "巫云象神女，塞月照明妃。", 
            "余欲登高赋，征人怨不归。", 
            "清秋如有梦，应逐朔鸿飞。"
        ], 
        "title": "巫山之阳香溪之阴明妃神女旧迹存焉（追和唐人） 其三", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南林苏合弹，西堰木兰舟。", 
            "藻动文鱼戏，花飞艳妇愁。", 
            "遥闻轻薄子，新拜富平侯。", 
            "树背无萱草，飞蓬两鬓秋。"
        ], 
        "title": "艳诗", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "细雨滋何限，浮生澹不营。", 
            "碧苞防露笋，红吐拒霜英。", 
            "鹤发来扶杖，渔歌迥濯缨。", 
            "轩车任流水，书此报寒城。"
        ], 
        "title": "雨中即事简在城亲旧", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "石门之水清，刺史昔年情。", 
            "日照龙骧节，风高雁翅城。", 
            "江河遮贝阙，俎豆出芹羹。", 
            "极浦香沈尽，西山薇欲生。"
        ], 
        "title": "石门吴刺史祠", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "梅花开棐案，岭路未曾知。", 
            "偏是南州士，孤芳劳我思。", 
            "青山无半亩，白眼亦多时。", 
            "君解轩辕历，崆峒何处期。"
        ], 
        "title": "展观朱仲韶所画梅花作诗寄怀（朱兼精历数）", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南州徐孺子，高卧有青山。", 
            "往日蒲轮弊，穷年桂树攀。", 
            "溟鱼不得运，雾豹迥无斑。", 
            "却望罗浮色，知予亦闭关。"
        ], 
        "title": "寄徐巨海", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "吴王苑边客，憔悴豫章江。", 
            "伊昔宰百里，踌躇之一邦。", 
            "新篇寄金错，旧恨剪兰釭。", 
            "赭白吾将尔，骄时各自降。"
        ], 
        "title": "寄陈元水", 
        "type": "律诗", 
        "yun": "江"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南海神明宰，归吴赋五噫。", 
            "内廷虽一召，末路叹多歧。", 
            "小子亦鸿渐，终焉同凤衰。", 
            "因声寄丹穴，雏羽日威仪。"
        ], 
        "title": "寄蒋南陔先生", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "出户辞容膝，征途重久要。", 
            "吟空峡猿夜，梦变楚云朝。", 
            "中宿将三宿，西樵非两樵。", 
            "沿江新柳色，回首见攀条。"
        ], 
        "title": "游中宿望西樵怀家园所钦", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "磬折君勿嗤，为园勤注兹。", 
            "民生不匮事，草木向荣时。", 
            "子月馀清浅，仙源动碧滋。", 
            "淮南洵汲井，鍊药更何为。"
        ], 
        "title": "灌园", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "飞雨洒檐轻，轻弦逗雨鸣。", 
            "器泠因得法，心语欲无声。", 
            "水泛中郎弄，风将列子行。", 
            "徐收玳瑁匣，还见峄峰晴。"
        ], 
        "title": "雨中弹琴作", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "渡江寻净域，了自不关人。", 
            "息影入中岁，生烟开早春。", 
            "启扉无一语，踧踖愁书绅。", 
            "归对同门友，溪风萌绿萍。"
        ], 
        "title": "岁暮过海幢寺谒空隐禅师寄薛二", 
        "type": "律诗", 
        "yun": null
    }, 
    {
        "author": "郭景飙", 
        "era": "清", 
        "subtype": null, 
        "text": [
            "拨闷无过是醉乡。", 
            "老来犹入少年场。", 
            "烟雨濛濛春去也，莫思量。", 
            "杜宇声声啼不住，蝶无寻处野桥芳。", 
            "依旧去来梁上燕，为谁忙。"
        ], 
        "title": "添字浣溪沙 春暮有感", 
        "type": "词", 
        "yun": null
    }, 
    {
        "author": "郭琇", 
        "era": "清", 
        "subtype": "五言律诗", 
        "text": [
            "弥留鸾驭日，遏密万方齐。", 
            "地惨冰封树，天寒雪作泥。", 
            "凤归缑岭北，月落蓟城西。", 
            "天子居庐久，烟迷柳外堤。"
        ], 
        "title": "大行太皇太后挽辞 其一", 
        "type": "律诗", 
        "yun": "齐"
    }, 
    {
        "author": "郭琇", 
        "era": "清", 
        "subtype": "五言律诗", 
        "text": [
            "枢星不复见，犹自恋慈帷。", 
            "抚有河山胜，长含风木悲。", 
            "璇宫香未散，珍膳视无期。", 
            "依旧春光遍，青芝发九枝。"
        ], 
        "title": "大行太皇太后挽辞 其二", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉拍雕阑，思忆从前，泪珠频洒。", 
            "东阳倦沈，多愁多病，瘦躯堪把。", 
            "水市津楼，奈他绣被浓香，旧时閒事偏萦惹。", 
            "颠倒觅乌丝，检霜毫细写。", 
            "妖冶。", 
            "此夜虫虫，曾嘱监奴，葳蕤慢下。", 
            "且趁湘簟银灯，邀人白打。", 
            "摘尽铜签，小婢故恼人行，任他嘶断门前马。", 
            "懊恼后堂前，又年光换也。"
        ], 
        "title": "石州慢  忆旧用高季迪韵", 
        "type": "词", 
        "yun": "马"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "竹院临池，蕉轩翳日，萧然烟幌。", 
            "送春留病，赊秋做恼，懒梳蝉样。", 
            "恹恹永昼，谁令幽梦惊回，偏嫌多事茶炉响。", 
            "侍女秉齐纨，隔纱幮低荡。", 
            "来往。", 
            "一湖水气，满院兰风，扑归裙上。", 
            "悄觉凉钗委枕，簟纹铺浪。", 
            "起来慵绣，将泉戏泻团荷，怜他叶嫩才如掌。", 
            "珠滑不成圆，却添人閒想。"
        ], 
        "title": "石州慢  夏闺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昨客睢阳，古寺开元，水木妍雅。", 
            "我方避暑，兄过挈榼，一樽同把。", 
            "讵知别后，使君风木衔悽，书来双袖鲛珠惹。", 
            "拟补白华诗，倩广微烘写。", 
            "难画。", 
            "缠绵至性，恨抵啼猿，感深封鲊。", 
            "太息鲤湖雁杳，辽城鹤化。", 
            "饭僧香积，啁啾百鸟悲鸣，灵旗惝恍居为马。", 
            "盛事遍流传，得之余季也。"
        ], 
        "title": "石州慢  题家别驾亦人孝感册并感旧游次蘧庵先生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "黄叶村中，绿水湾头，帆影零乱。", 
            "小桥夹浦，依稀认有，旧时庭院。", 
            "小楼还在，记得人在楼中，而今凝望如天远。", 
            "烟里歇吴舲，似迷巢林燕。", 
            "凄恋。", 
            "閒敲画榜，遥指红墙，百端思遍。", 
            "可惜满园槲叶，半河菱蔓。", 
            "负暄邻叟，两两私语茅檐，料他也为王孙叹。", 
            "摇橹过前汀，惊水禽飞散。"
        ], 
        "title": "石州慢  冬日舟过亳州旧居有感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴樯晚眺，看隔江、螺髻碧离离。", 
            "龙虎销沈无据，往事不胜悲。", 
            "忆昔曹公饮马，对江流、横槊赋新诗。", 
            "羡三吴人物，伯符公瑾，年少更雄姿。", 
            "今古芒芒天堑，捲神鸦、日暮舞空祠。", 
            "多少南朝事业，断岸矗残碑。", 
            "月白估船铜斗，唱西风、云水正弥弥。", 
            "叹多愁洗马，销魂偏在渡江时。"
        ], 
        "title": "南浦  泊舟江口", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "戍楼孤眺，莽秋云、一片画难成。", 
            "烟驿萧萧易响，错认是风声。", 
            "却被泬寥商气，刮一天、疏叶舞空城。", 
            "叹钓台水榭，千年剩址，菱蔓绕湖生。", 
            "极望溪山明瑟，向枫汀、茶崦眼偏明。", 
            "闻道楼船下濑，十万水犀横。", 
            "寄语鱼龙休夜，啸海门、月上定潮平。", 
            "对碧梧红蓼，暮烟残照不胜情。"
        ], 
        "title": "南浦  秋景", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几朵僧房吐。", 
            "东风里，胭脂浅淡偷注。", 
            "空王斋院，艳阳天气，红香盈树。", 
            "邻娃漫斗轻盈，尽玉茗、明妆缟素。", 
            "总输伊，睡足春酥，脸潮分外娇嫭。", 
            "凭阑小字轻呼，花如解恨，暗垂红箸。", 
            "依稀记得，宁王玉笛，花奴羯鼓。", 
            "古佛堂西弄影，怅旧日、花容何处。", 
            "又夜来、细雨霖铃，黯然无语。"
        ], 
        "title": "宴清都  咏杨妃山茶（花在古香庵楼下）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪后同云尽。", 
            "遥村外、早霞一缕红晕。", 
            "紫扉才启，晨曦初赫，冻消霜轸。", 
            "结茆恰傍阳坡，喜黄土、泥墙簇紧。", 
            "有三两、溪友山翁，窄篱矮屋邻近。", 
            "閒邀趁燠迎暄，藜羹年糁，浊酒新酝。", 
            "沙融涧暖，情亲话软，无愁无闷。", 
            "路旁多少行客，笑马首、冰花胶鬓。", 
            "总不如、负旭南荣，风光较稳。"
        ], 
        "title": "宴清都  曝日", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "触眼见、官奴数行，韭花遗迹。", 
            "零纨碎墨。", 
            "秋光映、碧天如拭。", 
            "炉熏茗椀，幽卉疏花晴窗侧。", 
            "盥手验装潢，梯几看波磔。", 
            "惋斯人，顿成昔。", 
            "深悔旧时，赏惯鹅群，何曾知护惜。", 
            "记半醉写遍，舞鬟帕，江楼壁。", 
            "渴骥势、掀腾极。", 
            "几何时、邻家吹夜笛。", 
            "总香粉犹存，不受蜗涎蚀。", 
            "应遭蛛网织。"
        ], 
        "title": "倒犯  秋日云臣斋头同大士展故友蒋瞻武遗墨感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "王乔家世神仙，华颜那藉丹砂驻。", 
            "飘然鹤发，翛然鸠杖，临风挥麈。", 
            "恰值新晴，算来秋到，十分浓处。", 
            "看历城云物，㟙湖烟水，偏潇洒，真容与。", 
            "况有僧弥法护。", 
            "映庭阶、琪花珠树。", 
            "七叶貂蝉，一门鸾凤，两行鹓鹭。", 
            "最感深知，綵丝欲绣，黄金堪铸。", 
            "羡炉香亲染，紫泥遥捧，作斑斓舞。"
        ], 
        "title": "庄椿岁  贺新城王太翁七十（阮亭先生尊人）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千年仙李蟠根，一枝种在沙堤右。", 
            "金波穆穆，卿云缦缦，小春时候。", 
            "绿鬓调羹，黑头补衮，人间台斗。", 
            "正宫门络绎，驼封赭帕，频飞送，神仙酎。", 
            "更值梅前菊后。", 
            "喜尧天、风光铺绣。", 
            "君臣一德，夔龙共事，太平今又。", 
            "铜柱烟消，玉关雪霁，河山明秀。", 
            "愿万年历上，一年一度，介先生寿。"
        ], 
        "title": "庄椿岁  寿高阳李相国", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔游思后苑。", 
            "记天上月圆，人间月半。", 
            "六街笑声满。", 
            "看火蛾金茧，春城飞遍。", 
            "琳宫琼观。", 
            "随处挂、鳌山灯烂。", 
            "最销魂、深巷残更，小颤门边双钏。", 
            "休羡。", 
            "无多胜景，有限芳辰，不堪追玩。", 
            "红篝熏暖，和衣卧，谁低唤。", 
            "怪流光一去，钿车罗帕，吹煞东风不转。", 
            "只玉梅、梢上冰轮，依然相见。"
        ], 
        "title": "瑞鹤仙  上元和康伯可韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "千金今夜直。", 
            "羡阿母白发，珠袍一色。", 
            "称觞蓬阆侧。", 
            "有南路豪家，东朝贵客。", 
            "华驺列戟。", 
            "向尊前、箜篌醉擘。", 
            "倩何人、笑问君家，家本难忘易识。", 
            "犹忆。", 
            "曾陪董相，閒过邹阳，读书骑射。", 
            "贤哉湛母，截剃亲为置食。", 
            "看怀清台畔，夫人城上，无论功名赫奕。", 
            "只膝前、有子谈天，生儿亦得。"
        ], 
        "title": "瑞鹤仙  邹程村母夫人寿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿杨庭院悄。", 
            "正交网筛春，绮窗弄晓。", 
            "红蕤枕斜抱。", 
            "蓦枝头睍睆，信风吹到。", 
            "如簧慢奏。", 
            "递耳畔、那人知道。", 
            "把旧愁、向五更头，说个绵蛮不了。", 
            "袅袅。", 
            "咽时逾响，溜处偏圆，百般轻巧。", 
            "讵知衰鬓，贪散诞，学庄老。", 
            "入春来，猛被花枝招恨，又被禽声唤恼。", 
            "待来朝、索性连他，和花都拗。"
        ], 
        "title": "瑞鹤仙  咏百舌鸟同云臣赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "尔头童齿豁。", 
            "又短如翁伯，小踰臧纥。", 
            "年高尚存活。", 
            "换一番兵马，一番宫阙。", 
            "雷轰电掣。", 
            "早煅就、秦铜汉铁。", 
            "任噎欧、万怪揶揄，闪烁百灵恫喝。", 
            "奇崛。", 
            "种于奚代，长自何朝，忘他始末。", 
            "空馀猎碣，略记汝，生年月。", 
            "只新来庙市，喧豗蹙踏，阑入市场豪猾。", 
            "趁天风、鳞鬣狂拿，舞场回鹘。"
        ], 
        "title": "瑞鹤仙  慈仁寺松", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青山如黛，渌水如罗，映真珠帘罅。", 
            "金闺瑟瑟，正青砧、隔院捣衣才罢。", 
            "登楼远望，见一带、碧云轻泻。", 
            "更萧关征雁濛濛，愁煞江南此夜。", 
            "几回搔首沈吟，叹今日深秋，前朝初夏。", 
            "流光递换，问何处、更觅钿车罗帕。", 
            "伤心故苑，依然似、天涯客舍。", 
            "对秋风、强举金尊，又是夕阳西下。"
        ], 
        "title": "瑶华  秋雨新晴登远阁眺望", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "无瑕虢国，有恨明妃，一朵千金价。", 
            "盈盈笑靥，倩厨中、樱笋娱他新夏。", 
            "牡丹刚谢了，檀板银罂才暇。", 
            "又阶前婢学夫人，一样娇姿莹夜。", 
            "参差粉面齐呈，爱雪亸珠欹，幽辉凝射。", 
            "露华微缀，垂缟袂、浅向玉栏低亚。", 
            "折来谑赠，觉洧水、风光堪借。", 
            "记芳名、似唤将离，斗顿沈吟花下。"
        ], 
        "title": "瑶华  竹逸邀同云臣赏栏前粉芍药用炊闻词韵", 
        "type": "词", 
        "yun": "祃"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "关心往事，缬眼閒窗，卧浪纹湘簟。", 
            "几番亲记，有幽花、开足露条烟脸。", 
            "紫茎赪甲，宜相傍、疏帘低槛。", 
            "爱风情带筱斜欹，花乳和茶细点。", 
            "一朝闽峤烽驰，任荔浦云横，鲤湖月惨。", 
            "谁怜翠袖，空谷里、也作炎荒窜贬。", 
            "而今夏也，长想像、幽姿冷艳。", 
            "思阴阴、鼓入冰弦，指下狳香犹泛。"
        ], 
        "title": "瑶华  闽兰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梁宋飘零。", 
            "卧酂邑残桥，下县荒亭。", 
            "闻道今夜，海碧天青。", 
            "人世几度曾经。", 
            "想半生踪迹，欢娱短、愁绪星星。", 
            "搅离肠，更翻阶急雨，只是淋铃。", 
            "回思春桥夜市，对盏盏星毬，扇扇银屏。", 
            "唤马前情，窥帘旧事，此际有影无形。", 
            "算除非梦里，重相见、巫女湘灵。", 
            "梦还醒。", 
            "五更作响，半榻灯荧。"
        ], 
        "title": "春从天上来  壬子元夕", 
        "type": "词", 
        "yun": "青"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "烟月杭州。", 
            "记徐卓当年，诗酒风流。", 
            "水市露井，桂桨莲舟。", 
            "老铁吹裂龙湫。", 
            "奈十年一梦，断桥上、落叶飕飕。", 
            "恨年来，只无情皓月，犹挂湖头。", 
            "王郎清歌绝妙，邀白发词人，同下长洲。", 
            "瑟瑟丹枫，濛濛白雁，秣陵总不宜秋。", 
            "叹龙峰归后，人去远、烟缆难留。", 
            "漫登楼。", 
            "数枝残菊，还替人愁。"
        ], 
        "title": "春从天上来  钱塘徐野君王丹麓来游阳羡余以浪迹梁溪阙焉未晤词以写怀", 
        "type": "词", 
        "yun": "尤"
    }, 
    {
        "author": "郭棻", 
        "era": "清", 
        "subtype": "五言律诗", 
        "text": [
            "五马原侯秩，三韩况帝乡。", 
            "风能清代郡，才可问南阳。", 
            "海气榆关紫，秋花铁岭黄。", 
            "三年屈指是，粉署待含香。"
        ], 
        "title": "刘木水由代州州贰擢守辽阳州", 
        "type": "律诗", 
        "yun": "阳"
    }, 
    {
        "author": "郭棻", 
        "era": "清", 
        "subtype": "五言律诗", 
        "text": [
            "破懒寻春远，招携石竺间。", 
            "兴高即暇日，地辟况禅关。", 
            "树里千声鸟，尊前一带山。", 
            "登楼凭眺远，不负此官闲。"
        ], 
        "title": "春暮张尔戌捕卿招同李书云余铨卢王北山三给谏摩诃庵看杏花 其一", 
        "type": "律诗", 
        "yun": "删"
    }, 
    {
        "author": "郭棻", 
        "era": "清", 
        "subtype": "五言律诗", 
        "text": [
            "野旷春逾媚，林烟绿一围。", 
            "远公容设酒，曾点未成衣。", 
            "坐树莺声老，蒸田水气肥。", 
            "闲云如有意，故故傍人飞。"
        ], 
        "title": "春暮张尔戌捕卿招同李书云余铨卢王北山三给谏摩诃庵看杏花 其二", 
        "type": "律诗", 
        "yun": "微"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "太乙波明影碧霞，斗牛星畔泛仙槎。", 
            "百壶湛露圣人酒，十里香风君子花。", 
            "蛱蝶过船吹芰粉，出水带菱芽。", 
            "衔杯四望欢无极，身在瀛洲第一艖。"
        ], 
        "title": "迎薰亭侍宴", 
        "type": "律诗", 
        "yun": "麻"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "廿载怀君老始逢，瓣香不枉为南丰。", 
            "纵谈身世悲桑海，屈指知交叹雪鸿。", 
            "酒国有人堪独往，砚田无种与时穷。", 
            "干旌早晚徵耆旧，莫掩邗江半亩宫。"
        ], 
        "title": "赠程穆倩山人", 
        "type": "律诗", 
        "yun": "东"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "潇洒抽簪出凤楼，春风人上木兰舟。", 
            "一编青史垂行橐，十载红尘浣素裘。", 
            "去日莺花怜满目，到时江雨漫回头。", 
            "长安老友无多在，在马兰台尚滞留。"
        ], 
        "title": "严藕渔宫赞假归无锡", 
        "type": "律诗", 
        "yun": "尤"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "左官次第买归航，回首青门已十霜。", 
            "玄鸟尚留龙马塞，逐臣敢负芰荷裳。", 
            "且将世事浮桑落，况有文词动柏梁。", 
            "为忆髫年环绛帐，几何双鬓已苍苍。"
        ], 
        "title": "别曹秋岳夫子十稔偶于晋阳拜晤感而有赋", 
        "type": "律诗", 
        "yun": "阳"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "正欲降愁部酒兵，衔杯为爱遁园名。", 
            "舌存未许谈时事，心老才知淡物情。", 
            "小鸟争来高阁噪，新花还向旧枝生。", 
            "滦鱼易酿皆乡味，不羡张翰莼菜羹。"
        ], 
        "title": "春日张永舒太学招同李湘北学士王北山给谏杜子静宫允张南溟比部雅集遁园次韵", 
        "type": "律诗", 
        "yun": "庚"
    }, 
    {
        "author": "郭棻", 
        "era": "清", 
        "subtype": "七言律诗", 
        "text": [
            "轺车忆下午桥庄，痛饮醍醐月正霜。", 
            "白发我犹歌偪仄，青山君已定行藏。", 
            "滏河春雨骐驎浴，行坞秋烟薜荔香。", 
            "满眼干戈凭问讯，金台客老意苍茫。"
        ], 
        "title": "刘山人游中州凭寄张上若同馆", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "耕田乐，耕田苦。", 
            "乐哉乐有年，苦哉不可言。", 
            "春未至，先扶犁。", 
            "霜华重，土气肥。", 
            "春已至，农事始。", 
            "鸡未鸣，耕者起。", 
            "泥汨汨，水光光。", 
            "二月稻芽，三月打秧。", 
            "五月收花，六月垂垂黄。", 
            "再熟之田始有望。", 
            "三月打秧，六月薅草。", 
            "一熟之田，九月始得穫稻。", 
            "近路畏马，马食犹寡。", 
            "近水畏兵，兵刈何名。", 
            "上官不待熟不熟，昨日取钱今取谷。", 
            "西邻典衣东卖犊。", 
            "黄犊用力且勿苦，屠家明日悬尔股。"
        ], 
        "title": "耕田歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "白日所出金铁流，铁之性刚金性柔。", 
            "铸为宝刀能屈伸，屈以防身伸杀人。", 
            "星流电激光离合，日华四射曈曈湿。", 
            "阴风夜半刮面来，百万愁魂鞘中泣。", 
            "中原岁岁飞白羽，世人见刀皆不顾。", 
            "为恩为怨知是谁，宝刀何罪逢君怒。", 
            "为君昼盛威与仪，为君夜伏魍与魑。", 
            "水中有蛟贯其颐，山中有虎抉其皮。", 
            "以杀止杀天下仁，宝刀所愿从圣人。"
        ], 
        "title": "日本刀歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "小虫之大小指如，君子之躯七尺馀。", 
            "镬烹小虫胡为乎，将以为衣荣君躯。", 
            "君躯长，君躯短。", 
            "小虫之小丝有限，中心抽尽君未暖。"
        ], 
        "title": "缫丝歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天低野黑钟磬冷，高台火炬红无影。", 
            "招魂竹竿垂至地，万众无声大师睡。", 
            "林根水际光窅冥，欲动不动如有形。", 
            "阴风吹沙利如箭，蚱蜢横飞扑人面。", 
            "鬼王丈六须发丹，金铃召鬼争盘餐。", 
            "黄香插筵月皛皛，瓦簋不盈纸衣小。", 
            "倏如闻笑忽而啼，笑何丈夫啼女儿。", 
            "残形败血生荒草，有棺无棺安可保。", 
            "骨肉当前唤不闻，半夜依人思一饱。", 
            "绿杨丝绕白杨树，魂来作风归作雨。", 
            "西头落日东头来，后人仍为今人哀。"
        ], 
        "title": "祭幽歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十八滩头波突兀，孤舟十夕不得发。", 
            "蒹葭败叶鸣括括，江天霜满坠小月，乌猿一声一白发。"
        ], 
        "title": "猿声歌", 
        "type": "古风", 
        "yun": "月"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "停舟昨日荫枫林，不道江天便有阴。", 
            "落木寒皋前路在，断桥流水此时深。", 
            "逢山每作终身计，见雁重惊万里心。", 
            "暂抱衾裯就渔父，月夜同听枻歌音。"
        ], 
        "title": "同诸子再泛甘溪", 
        "type": "古风", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "鸠鸟出草飞，毛羽何翛翛。", 
            "昔为鞲上鹰，今者居无巢。", 
            "岂若彩凤皇，高举乘回飙。", 
            "小音合笙管，大音中咸韶。", 
            "揽德一来下，至今空寂寥。", 
            "肃肃虞人罗，千仞安可招。", 
            "倚伏本无门，变化谁能料。", 
            "何时戾天翰，从君鸣九宵。"
        ], 
        "title": "答家中洲", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "寡出春已生，多愁老先及。", 
            "穷檐思良友，冻浦命朝楫。", 
            "依依海日上，稍稍寒霏入。", 
            "物象交晦明，峰云屡开阖。", 
            "火田赤尚烧，水岸青犹湿。", 
            "秀色兴远林，芳华冒平隰。", 
            "去目方屡延，归流一何急。", 
            "前禽如退飞，昔屿乍遗粒。", 
            "菱蔓或浮没，石窍有呼吸。", 
            "伤哉逝川叹，恸矣岐途泣。", 
            "百年曾几何，三十未能立。"
        ], 
        "title": "早发新塘浦向广州东山舟中作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "罗浮大蝴蝶，言是小凤皇。", 
            "六足盘胸间，四翅交文章。", 
            "修眉若杨叶，绣腹如垂囊。", 
            "仙人爱文采，挟之游帝傍。", 
            "云霞为友朋，沆瀣为酒浆。", 
            "倦息珠阙上，饥采若木英。", 
            "四海安足飞，来下君子堂。", 
            "堂中有行者，比德共翱翔。"
        ], 
        "title": "罗浮蝴蝶歌送屈翁山", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "地平如板舆，天广如穹庐。", 
            "与君百年间，托足曾无途。", 
            "右臂七宝鞭，左肩五岳图。", 
            "跨鞍一俯仰，去如流电趋。", 
            "朝饮易水头，夕秣越与吴。", 
            "道旁皆拊手，太息此名驹。"
        ], 
        "title": "怀何不偕三首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "南客见毳毛，安知可为旃。", 
            "英雄在史册，宁无行路间。", 
            "夫子久飞遁，徒步来南山。", 
            "长歌宫阙下，北首望燕然。", 
            "龙德而蛇行，谁能测其全。", 
            "夕醉王侯宅，朝游侠少年。"
        ], 
        "title": "怀何不偕三首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昨日异今日，今吾犹故吾。", 
            "春风此何时，白发不我谋。", 
            "平生两干邪，动止必相须。", 
            "子抱荆山珍，我握灵蛇蛛。", 
            "良价不一值，千驷犹泥涂。", 
            "埋骨置土中，焉辨贤与愚。", 
            "修名惧不立，归哉南山隅。"
        ], 
        "title": "怀何不偕三首 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "古道日以寡，新知宁不欢。", 
            "与子别城隅，恻恻还山间。", 
            "高窗落寒木，白雁飞河干。", 
            "凉风改秋序，永夜衣裳单。", 
            "十梦九见君，不自知其端。", 
            "白璧照路衢，过者皆盘桓。", 
            "谅无千尺绳，系我心与肝。"
        ], 
        "title": "寄方蒙章", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "两厓气争高，千仞皆竦峙。", 
            "上窥摩苍穹，下视裂地纪。", 
            "丛峰互奔辏，乱石相触抵。", 
            "棱棱树牙角，跃跃列虎兕。", 
            "有如两敌国，各自坚壁垒。", 
            "汪洋牂牁江，到兹伏不起。", 
            "我来霜雪后，木落见山髓。", 
            "篙痕在半壁，石路或倾圮。", 
            "缅想涨未消，崩腾复何似。", 
            "维天有设险，今则胡须此。", 
            "江海无波澜，雄图怅已矣。", 
            "扬舲玩苍翠，吹笛娱心耳。", 
            "宁忧峡路长，所恨风潮驶。", 
            "人生何以乐，佳游对知己。", 
            "知己各西来，一帆念东指。", 
            "思同山上石，独立望君子。"
        ], 
        "title": "入高峡怀梁药亭", 
        "type": "古风", 
        "yun": "纸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "立马眺平芜，萧萧见苍壁。", 
            "不知何处云，飞作兹山石。", 
            "嵯峨各异势，纷诡非一色。", 
            "旁通类户牖，中虚成室宅。", 
            "藤根上郁盘，石乳下涓滴。", 
            "时闻钟磬鸣，宛若仙源隔。", 
            "灵峰互亏蔽，微径缘空隙。", 
            "颇疑混沌初，有此机巧迹。", 
            "遨游兹已屡，岁月真如掷。", 
            "川原无古今，世事空畴昔。", 
            "徘徊倚层巅，北风感行客。"
        ], 
        "title": "游七星岩", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "八桂秘南经，双山雄粤望。", 
            "伟哉昔所闻，于今觏其状。", 
            "弥天列青霭，绝地联层嶂。", 
            "掩苒草木平，陂陀溪谷壮。", 
            "谁言盛积阻，极目何超旷。", 
            "云峦时绝续，泉声日奔放。", 
            "飞楼候朝暾，倒影排溟涨。", 
            "相传蓬岛来，夐矣陶唐尚。", 
            "事往诚莫稽，迹湮理无妄。", 
            "捣禽应臼杵，喑虎怀仁让。", 
            "虫书篆符竹，蝶化遗衣桁。", 
            "繄维羽人宅，信此馀风畅。", 
            "阴崖饶异产，神药滋盖藏。", 
            "名遗炎帝书，类绝嵇含访。", 
            "伊昔休明会，位与王侯抗。", 
            "时勤玉玺封，未昧高山向。", 
            "望秩礼久虚，旱魃人犹仰。", 
            "我来仲夏月，溽暑阳方亢。", 
            "卧闻夜来雨，飞出龙池上。", 
            "何因霈九州，苍生企灵贶。"
        ], 
        "title": "登罗浮", 
        "type": "古风", 
        "yun": "漾"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "跻险力未疲，白日停西峰。", 
            "将酌石上泉，迤逦投云松。", 
            "幽寺肃古苔，绝壁悬高窗。", 
            "列席就清阴，开襟面凉风。", 
            "石床倚林标，远眺千里江。", 
            "原野渐微没，井邑方空濛。", 
            "今古一朝暮，宇宙何终穷。", 
            "茫茫大梦内，往哲留其踪。", 
            "聊为命觞壶，冥寄开心胸。"
        ], 
        "title": "宿宝积寺", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "春草夏更长，洞门蔼馀绿。", 
            "晨兴理孤策，衣露时沾渥。", 
            "缅邈睇众峰，逶纡赴长谷。", 
            "粼粼涉溪影，萧萧翳岩竹。", 
            "风磴炫杂花，云潭乱双瀑。", 
            "沫雨晴骤飞，游鳞清可掬。", 
            "荒宫久榛莽，石岸多隈曲。", 
            "方齐昔人踪，兹焉遂幽筑。"
        ], 
        "title": "游黄龙洞", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "浮生无百年，脆质今二毛。", 
            "言寻仙人居，焉惮登陟劳。", 
            "褰衣遵涧曲，辍棹逾平皋。", 
            "轻风澹馀云，仰见岩岫高。", 
            "真宫敞峻宇，飞陛临层霄。", 
            "群峰列垣墉，众壑潨溪桥。", 
            "石池曜红蕖，乳窦凝金膏。", 
            "猿鸟分夜鸣，林泉声相遭。", 
            "缅怀著书人，丹砂乐南交。", 
            "幽洞俯日月，天路流云璈。", 
            "虑释神必凝，理得形自超。", 
            "安知后来者，澹荡非吾曹。"
        ], 
        "title": "冲虚观", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "石鼓响枯桐，琥珀拾纤芥。", 
            "声气各有期，类聚焉足怪。", 
            "夫子本世胄，弱冠怀慷慨。", 
            "著书东溪阳，四海方横溃。", 
            "抗志师古人，屈身惭后代。", 
            "昨来匡庐顶，更蹑罗浮背。", 
            "中夜见朝曦，陵高阅九派。", 
            "清旷惬奇怀，浩涆资挥洒。", 
            "长揖王侯前，矩步炎州外。", 
            "虽抱柳下和，无伤首阳隘。", 
            "蹇予卧丘园，贞疾恒不瘥。", 
            "握手涉旬时，方舟更逾迈。", 
            "高曲虽和稀，宿心为一快。", 
            "如何万里别，复此三秋届。", 
            "草木变以衰，溪山明可画。", 
            "去燕恋匹俦，归雁投蒲稗。", 
            "离居易永久，触物多叹喟。", 
            "何时御轻风，相寻越江介。"
        ], 
        "title": "赠别朱子蓉", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "仆本草泽人，信宿滞城阙。", 
            "出郊见苍翠，超然百忧失。", 
            "连峰上不穷，众芳渺如一。", 
            "凝云远树杂，冒水新苗出。", 
            "升高望海郡，千里何飘忽。", 
            "极浦映日明，沧流际天毕。", 
            "旷心既以怡，素交复投漆。", 
            "挥杯酹流光，百年偶兹日。"
        ], 
        "title": "夏初郊行（同程周量、梁药亭）", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "升高望千里，我心伤如何。", 
            "何况千里外，送子归岩阿。", 
            "岩穴匪君乡，甲第在京华。", 
            "莽莽戎马时，伏处亦已多。", 
            "霖雨不泽物，积之犹为波。", 
            "至人不为龙，无乃将为蛇。", 
            "及时念先人，匪独为君歌。"
        ], 
        "title": "答别余生生", 
        "type": "古风", 
        "yun": null
    }, 
    {
        "author": "郭绥之", 
        "era": "清", 
        "subtype": "五言律诗", 
        "text": [
            "木落随秋雨，河流带晚沙。", 
            "笙歌喧两岸，镫火聚千家。", 
            "市散游人醉，风高旅雁斜。", 
            "濠梁归去晚，霜月满芦花。"
        ], 
        "title": "石桥晚归", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "昨夜明河澹欲流，纤纤凉月报新秋。", 
            "似君七夕天南路，牛女星边一叶舟。"
        ], 
        "title": "送陶虎侯二首 其一", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三十闲身百战馀，新诗唯有问樵渔。", 
            "赠君此别如何道，饱看名山胜读书。"
        ], 
        "title": "送陶虎侯二首 其二", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "青松白石不沾尘，野服科头意自真。", 
            "一坐空山非易得，十年南北倦游人。"
        ], 
        "title": "题甘衷素小影", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "江北江南雪色昏，白头骑马向中原。", 
            "不知天地寒如此，犹有遗民问寝园。"
        ], 
        "title": "寄姚云望", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "绾烟含雾一丝丝，写出东风赠别离。", 
            "莫向尊前吹玉笛，此声曾入采薇诗。"
        ], 
        "title": "依依图送王础尘之虔州三首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "去年新柳百篇多，今日临岐且复歌。", 
            "地隔梅关才一步，水分南北欲如何。"
        ], 
        "title": "依依图送王础尘之虔州三首 其二", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一篙新水带遥岑，弱缕轻笼万树深。", 
            "不是长亭空折赠，依依元是故人心。"
        ], 
        "title": "依依图送王础尘之虔州三首 其三", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "心似长条不自持，东风摇飏几千丝。", 
            "六年舍下同吟地，一宿江头送远时。"
        ], 
        "title": "送础尘至黄脊沙舟中复题三首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "叶叶枝枝吹自东，乘潮西去更乘风。", 
            "还如老马能千里，大笑舟中两老翁。"
        ], 
        "title": "送础尘至黄脊沙舟中复题三首 其二", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "南柳花飞北尚含，片帆杯酒且同酣。", 
            "送君心比春风远，万里青青过赣南。"
        ], 
        "title": "送础尘至黄脊沙舟中复题三首 其三", 
        "type": "绝句", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "南风吹送荔香新，寿酒初开五十春。", 
            "马齿相看吾更老，白头羡尔倚闾人。"
        ], 
        "title": "寿罗颢甫", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "醉别江头解袷衣，别来两度见芳菲。", 
            "海南节序无寒暑，空使王孙不记归。"
        ], 
        "title": "寄何孟门时客琼南二载矣三首 其一", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "唱和谁同水一方，今年稀得见篇章。", 
            "看君亦是虬须客，莫到扶馀便自王。"
        ], 
        "title": "寄何孟门时客琼南二载矣三首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "年年相约荔支红，挥扇高谈几老翁。", 
            "挂绿凝冰知在念，未堪邮寄海船风。"
        ], 
        "title": "寄何孟门时客琼南二载矣三首 其三", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "暑中挥汗枉经过，病眼难开奈别何。", 
            "莫道阳江非远道，白头相见苦难多。"
        ], 
        "title": "送区兴甫之阳江二首 其一", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "岭头相送昔何时，十六年来尚若斯。", 
            "今日莫论天下事，只须长保鬓边丝。"
        ], 
        "title": "送区兴甫之阳江二首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三日江边驻客船，菩提坛下又离筵。", 
            "如何三十六年别，一日分为十二年。"
        ], 
        "title": "别朱竹垞三十六年矣癸酉二月复会于广州三日别去送之以诗", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "西番画法异常伦，如雾如烟总未真。", 
            "酷似少翁娱汉武，隔帷相望李夫人。"
        ], 
        "title": "题西洋画二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "丝丝交织自成文，不画中间画四邻。", 
            "亦是晋唐摹字帖，偏于无墨处传神。"
        ], 
        "title": "题西洋画二首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "素车相送粤江边，生死论交二十年。", 
            "牛斗之间光尚在，如何埋得向黄泉。"
        ], 
        "title": "哭王础尘十首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "武昌江上覆舟时，天道悠悠莫可知。", 
            "总是人间不成事，廿年重活更何为。"
        ], 
        "title": "哭王础尘十首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "金台建业两纷纷，麦秀成歌昔所闻。", 
            "欲望龙髯无处所，东西南北且为云。"
        ], 
        "title": "哭王础尘十首 其三", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "献策曾承相国知，三加亲为结冠緌。", 
            "痛来礼数从兹绝，不独西台恸哭时。"
        ], 
        "title": "哭王础尘十首 其四", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "长将行迹寄天涯，三十鳏居不自嗟。", 
            "客有问君君大笑，丈夫无国更何家。"
        ], 
        "title": "哭王础尘十首 其五", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "高行唯与古为徒，戆直常师汲大夫。", 
            "身后有人思苦口，当时来毁更来谀。"
        ], 
        "title": "哭王础尘十首 其六", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "天才敏妙不烦思，斗酒青莲信有之。", 
            "犹记小斋新柳发，三更和尽百篇诗。"
        ], 
        "title": "哭王础尘十首 其七", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "十行一目古谁如，强记宁惟七箧书。", 
            "一盏青灯人白发，病中犹不负居诸。"
        ], 
        "title": "哭王础尘十首 其八", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "眉须如画发高吟，至理清言尽德音。", 
            "忆雪楼前风雨后，广陵一曲绝于今。"
        ], 
        "title": "哭王础尘十首 其九", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "才了先人土一抔，便思终老向炎洲。", 
            "骨肉即今还父母，衣冠长此葬罗浮。"
        ], 
        "title": "哭王础尘十首 其十", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "君去须登郭隗台，凭将杯酒酹荒苔。", 
            "黄金骏骨招何日，赤汗龙驹只自来。"
        ], 
        "title": "送蔡汉长入都", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "不惜芒鞋踏路尘，九龙滩上独行身。", 
            "吾生早作无依子，世外偏怜有母人。"
        ], 
        "title": "送怡然上人汀州省母次梁药亭韵", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "抱月怀风倍可怜，更劳芳袖拂清弦。", 
            "谢郎自足真人想，为尔移情北牖前。"
        ], 
        "title": "题王蒲衣琵琶图二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一曲乌孙马上音，高弹促节且娱心。", 
            "琵琶妙手王摩诘，不买鸾胶续断琴。"
        ], 
        "title": "题王蒲衣琵琶图二首 其二", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "寓形宇内已无多，寓木深承起积疴。", 
            "吾道不行非一日，妙方端的更如何。"
        ], 
        "title": "病足经时郑迈公以桑寄生见贻渐有起色赋此戏柬", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "四十年前识若翁，闻歌桃叶比花红。", 
            "而今老作城东母，亲见如来十指中。"
        ], 
        "title": "为大严禅人母比丘尼六十寿", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百寻藤蔓老龙形，千岁松根下有苓。", 
            "峭壁尚粘霜叶赤，一峰分入几楼青。"
        ], 
        "title": "过梁殿一殿章山园三首 其一", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "怪石参差筑作台，冰纹疏密上阶苔。", 
            "请君亭畔时删竹，城外山光要入来。"
        ], 
        "title": "过梁殿一殿章山园三首 其二", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "五峰相望水回环，翠色林香杳霭间。", 
            "怪得过君皆大醉，主人家住是中山。"
        ], 
        "title": "过梁殿一殿章山园三首 其三", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "旅舍濠西曲巷偏，扁舟来往爱君贤。", 
            "亲尝百草归游橐，自写青山不卖钱。"
        ], 
        "title": "赠山农二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "死国当年尚有孤，为忠为节义何殊。", 
            "白头吟望天南路，老泪相逢各未枯。"
        ], 
        "title": "赠山农二首 其二", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "山半云生石作根，古墙薜荔自为村。", 
            "儿童处处皆开塾，流水家家总到门。"
        ], 
        "title": "西樵道中三首 其一", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "翳门关路上崚嶒，半坐蓝舆半自登。", 
            "老脚尚堪鞭策在，来时忘却日南藤。"
        ], 
        "title": "西樵道中三首 其二", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "硗埆纵横总植茶，平原无土不桑麻。", 
            "罗浮四百能如此，富尽循州百万家。"
        ], 
        "title": "西樵道中三首 其三", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "万峰青处不飞尘，三秀林中日日春。", 
            "四老共成诗十句，未知谁是首倡人。"
        ], 
        "title": "题四皓图二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "青宫安后汉几危，事在高人合早知。", 
            "闻说留侯多秘计，当时别有四须眉。"
        ], 
        "title": "题四皓图二首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "国门三献玉，岐路已沾衣。", 
            "复铩双鸾翮，居然后雁归。", 
            "乘风潮荡漾，临水叶翻飞。", 
            "牛渚高吟夜，相思方掩扉。"
        ], 
        "title": "得梁药亭燕台书因怀石埭之行", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "青山此川上，终古见如新。", 
            "可叹浮生者，蹉跎即老人。", 
            "暮云高不动，白鸟立无邻。", 
            "独往秋光里，双桡与病身。"
        ], 
        "title": "江上", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "怅望百年内，寂寥天地间。", 
            "遥山宛然绿，秋水澹何闲。", 
            "风细鹤声去，月高渔火还。", 
            "贫居无不可，但惜酒卮悭。"
        ], 
        "title": "秋晚杂兴八首 其一", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "酒醒山衣薄，萧条林馆秋。", 
            "夜虫争客语，萤火共星流。", 
            "老态悲黄叶，新髭报白头。", 
            "深惭北窗下，终日见罗浮。"
        ], 
        "title": "秋晚杂兴八首 其二", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "月在日还上，追飞遄向西。", 
            "西风昨夜梦，知是武陵溪。", 
            "被服尚前古，贤愚同一畦。", 
            "因悲少年意，高气吐虹蜺。"
        ], 
        "title": "秋晚杂兴八首 其三", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "冷榻眠无次，闲阶立不归。", 
            "池花向影落，河雁带声飞。", 
            "水畔为渔父，城东即布衣。", 
            "平生随分得，未觉此心非。"
        ], 
        "title": "秋晚杂兴八首 其四", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "绕屋落寒叶，日高闻雁时。", 
            "纸窗明野马，斋鼎熟蹲鸱。", 
            "少事门开晚，多吟卧起迟。", 
            "百年行已矣，辛苦立名为。"
        ], 
        "title": "秋晚杂兴八首 其五", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已矣复何道，悠悠斯世间。", 
            "日唯催貌老，天不与人闲。", 
            "水定风频起，松高春未还。", 
            "薄田仍恶岁，欹枕对秋山。"
        ], 
        "title": "秋晚杂兴八首 其六", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "莫上荒台望，无端是旅情。", 
            "云光过沼慢，山影出林轻。", 
            "宇宙何其旷，蜉蝣似此生。", 
            "旧时歌舞地，花落美人茔。"
        ], 
        "title": "秋晚杂兴八首 其七", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "枯草郭门西，泉声不辨溪。", 
            "虎林人让路，鱼沼鹤争泥。", 
            "托宿乱离后，当时桃李蹊。", 
            "赦书宽酷吏，啧啧在蒸黎。"
        ], 
        "title": "秋晚杂兴八首 其八", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "无意成投宿，心知此地稀。", 
            "楼台衔石壁，灯火聚渔矶。", 
            "叠浪千峰出，当门百谷归。", 
            "一宵吟咏冷，多谢老僧衣。"
        ], 
        "title": "宿西台精舍", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "望远孤亭尽，凭高古殿尊。", 
            "碑留千岁字，神降百王言。", 
            "汇水成天堑，排山作海门。", 
            "登临何限意，稽首候朝暾。"
        ], 
        "title": "南海神祠下作前有浴日亭", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "结侣即诸昆，深居不凿门。", 
            "小梯行木末，虚牖纳山根。", 
            "念别来初夏，心伤是故园。", 
            "辞君返寥寂，形影自相存。"
        ], 
        "title": "麦叔夏斋中留别", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "彩凤初育羽，高梧方引枝。", 
            "赠君如白玉，追琢在今时。", 
            "极浦对遥夜，新知还远离。", 
            "平生颇自惜，衰苶已如斯。"
        ], 
        "title": "赠别", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "十载无双鲤，三秋在五羊。", 
            "客居闻傍柳，诗梦每临塘。", 
            "举世推能手，终身泣雁行。", 
            "不知违侍从，玄鬓几经霜。"
        ], 
        "title": "寻家中洲于雁水庵先寄以诗", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "小园深巷里，一岁一来过。", 
            "花木自春色，其如长叹何。", 
            "命知休百念，老识保元和。", 
            "复有闲身累，留连苦不多。"
        ], 
        "title": "麦叔夏斋中作", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "众水各得月，月光元在天。", 
            "道人无去住，临别莫悽然。", 
            "暑气当船小，峰形入阁圆。", 
            "因依贤地主，一定出何年。"
        ], 
        "title": "送离患上人住静惠州兼怀叶许山", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "各有千秋志，俱行万里回。", 
            "论交为后辈，相见慰从来。", 
            "话向杯前满，心当烛下灰。", 
            "十年沧海变，老尽济川才。"
        ], 
        "title": "赠洪药倩虞部", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "汝早孤能立，艰虞亦有今。", 
            "虽安为圃计，未负带经心。", 
            "读易知馀庆，称诗在鼓琴。", 
            "先公期望意，正不必华簪。"
        ], 
        "title": "卧病五羊闻故人蔡艮若之子约行授室情不自已伏枕上得二律感叹遂多勿作寻常诗读也（底本作“伏枕上得二诗”，据十三年本增改）二首 其一", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "十载亡吾友，中宵有泪痕。", 
            "何曾离梦里，容易闭泉门。", 
            "鹤发亲犹健，鹓雏翼渐鶱。", 
            "一抔仍未卜，惭负不堪言。"
        ], 
        "title": "卧病五羊闻故人蔡艮若之子约行授室情不自已伏枕上得二律感叹遂多勿作寻常诗读也（底本作“伏枕上得二诗”，据十三年本增改）二首 其二", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "借屋增江口，悠悠十八年。", 
            "力穷群籍内，身老众人前。", 
            "曲巷来风满，闲门得月偏。", 
            "有生同是寓，终恋墓边田。"
        ], 
        "title": "漫兴三首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "简讨吟诗地，江门匝海涛。", 
            "渊源洙泗远，磊落楚云高。", 
            "近世无真气，斯人也自豪。", 
            "文章本情性，笑汝小儿曹。"
        ], 
        "title": "漫兴三首 其二", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "少师生民杰，善谏何雍雍。", 
            "马地飞雄笔，龙墀泣剑锋。", 
            "独当天下难，乞老海头峰。", 
            "百八年来事，良时不可逢。"
        ], 
        "title": "漫兴三首 其三", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "未有出门意，篙师候水涯。", 
            "故人书适至，江上夕初佳。", 
            "白鹭飞闲世，青天入旷怀。", 
            "还如张翰去，不复俟同侪。"
        ], 
        "title": "出门", 
        "type": "律诗", 
        "yun": "佳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "禁里曾通籍，人前不下床。", 
            "未离阿保手，已绾大夫章。", 
            "一饭中人产，千金匹马装。", 
            "白头蓬室者，只自爱糟糠。"
        ], 
        "title": "所见二首 其一", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "绣袷紫头巾，骁腾马上身。", 
            "臂鹰飞啄鸟，手弹远追人。", 
            "共窃军符夜，相邀野草春。", 
            "不知营一醉，乡曲几家贫。"
        ], 
        "title": "所见二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "侧首西南望，平生李左车。", 
            "依人丹凤阙，近日碧鸡书。", 
            "世事那能极，为心尚有初。", 
            "虎头今白尽，飞跃更何如。"
        ], 
        "title": "侧首", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "挂席春风缓，融融对物华。", 
            "远天排雁字，新水育鱼花。", 
            "岸曲盘千树，山寒闭数家。", 
            "依然西去路，今昔不同嗟。"
        ], 
        "title": "西行", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一面今犹阻，千秋志未孤。", 
            "把君兄弟作，仿佛见眉须。", 
            "有力牵衰眼，多风激懦夫。", 
            "宵分凉不寐，灯影落高梧。"
        ], 
        "title": "宁都魏善伯寄示其兄弟文集率题二诗报之 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "遂以文章著，殊乖作者心。", 
            "道犹资化育，价只待璆琳。", 
            "大地孤行迥，青山一卧深。", 
            "人来问容色，发白已如今。"
        ], 
        "title": "宁都魏善伯寄示其兄弟文集率题二诗报之 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "二子何开朗，来知自翠微。", 
            "旅中蔬饭毕，江上布帆归。", 
            "路密关心短，情深出语希。", 
            "后期能不负，家在荔枝矶。"
        ], 
        "title": "赠别赖子弦任切刚归宁都", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "燕齐一万里，风雪几人来。", 
            "岳势晴犹白，河声撼不开。", 
            "新吟添倚马，古意满衔杯。", 
            "宫是招贤旧，无妨国士才。"
        ], 
        "title": "送李苍水入国学兼寄相如二首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "古道今芜绝，吾乡尚有人。", 
            "老于朋友内，觉汝弟兄真。", 
            "岭树寒犹叶，边沙暖不春。", 
            "天涯新得叔，风义好相亲。"
        ], 
        "title": "送李苍水入国学兼寄相如二首 其二", 
        "type": "律诗", 
        "yun": "真"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "忏绮心孤，题琼梦远，夭红蘦乱谁主。", 
            "弄香替写娇鬟，障影记闻细语。", 
            "亭亭露井，早占尽、春前幽绪。", 
            "料别来、罗袖偷携，避却绣帘鹦鹉。", 
            "香未散、画绡锦树。", 
            "愁欲绝、醉筵金缕。", 
            "旧题话著词龛，笛外暗尘怕数。", 
            "猩痕半涴，认几点、歌唇残雨。", 
            "算此情、休付秋风，说与断肠崔护。"
        ], 
        "title": "东风第一枝 怜卿见示旧题桃花画箑，为五年前词龛夜集联句。芳尘移轸，回眄怃然，为填是解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "蕉屏小枕初凉夜，羁魂为伊憔悴。", 
            "剔桂香残，然兰恨迸，别是新来滋味。", 
            "江郎老矣。", 
            "只冷烬孤花，暗留欢意。", 
            "一样竛竮，等閒墙角忍轻弃。", 
            "春枝曾分舞席，忆罗帱半掩，钗玉声腻。", 
            "雁后笼愁，蛩边伴影，多少伤心难记。", 
            "霜衾唤起。", 
            "怕剪碎柔红，梦痕俱坠。", 
            "瘦鬓凭看，一星星惹泪。"
        ], 
        "title": "齐天乐 社集旧赋秋灯，意有未尽，复成是解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "小劫龙华，吹散梦痕，恨碧愁红无数。", 
            "寒到凤城，十里珠香，剩有暗尘随步。", 
            "清角无端，蓦催起、泪铅如雨。", 
            "情苦。", 
            "剩怨蝶重招，瘦魂如缕。", 
            "偏是花叶殷勤，念沧海寒蓬，雁边倦旅。", 
            "前度画阑，涴尽垂杨，丝丝怎邀春住。", 
            "旧笑新颦，漫惹到、镜屏鹦妒。", 
            "轻去。", 
            "便断影、也随风絮。"
        ], 
        "title": "燕山亭 忆城南旧游，用彊村韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "雨萤影暗，露蛩声骤。", 
            "悄悄悽悽时候。", 
            "藕花风后豆花风，问凉到、阑干知否。", 
            "恩情纨扇，风情罗袖。", 
            "争得年光依旧。", 
            "镜波兜上一分愁，怕人比、桐阴先瘦。"
        ], 
        "title": "鹊桥仙 新秋", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "暗尘掩了筝床。", 
            "药烟凉。", 
            "悄指楼阴转过又斜阳。", 
            "新梦断。", 
            "旧愁乱。", 
            "漫思量。", 
            "只似貘屏春影巧迷藏。"
        ], 
        "title": "相见欢 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "剪风不断兰薰。", 
            "袅春云。", 
            "听到一声筝雁已销魂。", 
            "朱阁雨。", 
            "翠帷语。", 
            "几黄昏。", 
            "消得缕金衣上落花痕。"
        ], 
        "title": "相见欢 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "剪灯谁话。", 
            "香阁无聊夜。", 
            "花影阑干微月下。", 
            "碎叠徐熙残画。", 
            "坠阶萤火初明。", 
            "竹风凉到鹅笙。", 
            "换却仙韶旧谱，拍来字字都生。"
        ], 
        "title": "清平乐 凉夜，和韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "雨后鸥沙。", 
            "嫩阴低护，几树夭斜。", 
            "碎叠閒愁，颠风卷去，暗付飞花。", 
            "分明眼底天涯。", 
            "正凄黯、啼来断鸦。", 
            "帆远漂愁，帘深隔梦，春属谁家。"
        ], 
        "title": "柳梢青 李园春游，借少游韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "数閒昼、香泥飘断，梦到梅梁，者番悽绝。", 
            "泪尽兰巾，瘦吟慵检旧题叶。", 
            "冷鹃心事，料不共、年芳歇。", 
            "试与问雕阑，禁几度、狂花吹雪。", 
            "愁说。", 
            "乍朱楼曲罢，流水钿车催别。", 
            "虚帘夜悄，祗镫萼、春心偷结。", 
            "甚东风、揉碎丝杨，尚留得、梢头斜月。", 
            "尽万感尊前，分付丁帘残笛。"
        ], 
        "title": "长亭怨 用越缦韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦边凉雨。", 
            "梦觉秋何许。", 
            "南雁飞回烦寄语。", 
            "千万将愁捎去。", 
            "侧枝花压重帘。", 
            "花情似我恹恹。", 
            "閒却空房筝柱，嫩凉防到葱尖。"
        ], 
        "title": "清平乐 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一行戍削。", 
            "认彩云乱叠，年时妆阁。", 
            "搭上阑干，花气馀熏玉葱掠。", 
            "还怕梅黄醭遍，悄移向、斜阳屏角。", 
            "尽暗绕、春外芳心，寒暖细商略。", 
            "鸳幄。", 
            "暗愁著。", 
            "妒锦衩卸初，麝温先觉。", 
            "红拢翠约。", 
            "偷眼檀奴奈轻薄。", 
            "多少香斑酒晕，轻付与、诸尘珠络。", 
            "误后夜、裙带影，楚腰瘦却。"
        ], 
        "title": "暗香 咏衣桁", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "倚丛台四望，渺苍烟、寥天挂琼钩。", 
            "指霞绡揭处，金凫飞舞，迢递镫楼。", 
            "一派瑶空，凤吹风峭夜珠愁。", 
            "疑有仙车过，隐见青虬。", 
            "暗惜吴霜鬓短，向烟波捎眼，身世轻鸥。", 
            "怨云峰幻影，残画黯沧洲。", 
            "尽安排、孤欢閒醉，怕春风、不为酒人留。", 
            "销凝意、倩红儿唱，恨咽箜篌。"
        ], 
        "title": "甘州 露台晚眺", 
        "type": "词", 
        "yun": "尤"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "卷西风、一行帆影，空濛秋在何许。", 
            "沧波更比前番阔，散尽冷鸥閒鹭。", 
            "漂梦去。", 
            "剩荻响萧骚，似学愁人语。", 
            "萍踪漫数。", 
            "奈废苑菰沈，空城潮打，总是断肠处。", 
            "悲凉意，暗付江湖倦旅。", 
            "苍茫休问今古。", 
            "浮家便趁莼香好，忍听断鸿啼苦。", 
            "君记取。", 
            "尽照鬓年年，添得吴霜缕。", 
            "归心易阻。", 
            "又兰佩香蘦，桂旗影没，淼淼碧云暮。"
        ], 
        "title": "买陂塘 水香簃秋集，赋秋水", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一奁秋净，正山鬟半掩，初回蛾绿。", 
            "影入丹林清胜水，两鬓霜华慵沐。", 
            "冷磬云沈，危阑露警，涧响淙淙玉。", 
            "睡龙呼起，抱珠来伴幽独。", 
            "犹忆春枕僧窗，风湍将梦，去流花难掬。", 
            "天上琼楼还此夜，草掩宫扉六六。", 
            "树暗乌啼，帷寒鹤怨，漫奏无愁曲。", 
            "佩鸾人远，旧题谁问岩竹。"
        ], 
        "title": "湘月 岫云寺延清阁月夜和息厂，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "曲廊阴。", 
            "乍珠帘暮卷，听雨卧斜簪。", 
            "柳发微匀，荷盘欲碎，倚云楼殿沈沈。", 
            "睇铜辇、香尘洗尽，剩寂历、烟语付青禽。", 
            "夕榭鸿欹，秋厓碧老，倦眼重临。", 
            "一霎池灰劫换，说霓旌往事，阿监伤心。", 
            "凤艒浮蓑，鸾扉涴藓，邀梦空记幽寻。", 
            "漫重谱、淋铃怨曲，冷丛泪、犹颤蕊头金。", 
            "为问翠瀛浅后，怎抵愁深。"
        ], 
        "title": "一萼红 瓮山赏雨，和息厂，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "磴深草掩，楼迥花沈，星鬓伤晚。", 
            "荡影银塘，多少梦云飞散。", 
            "孤篴愁听流水诉，瘦筇閒写斜阳怨。", 
            "睇烟林、似湘皋曲罢，数峰青远。", 
            "剩一片、荒亭残柳，皱尽诗心，凄怨难展。", 
            "踠径春丝，记拂旧时歌扇。", 
            "冷榭呼鸥人意懒，寒畦招蝶风光贱。", 
            "好楼台，更安排、几番肠断。"
        ], 
        "title": "倦寻芳 秋日重过莹园，借彊村韵写感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一觞秋满，向姮娥预借，明朝佳节。", 
            "红萼吹香春后梦，重觅苔廊心怯，检点閒愁，销磨薄醉，偏又尊前别。", 
            "凭阑孤绪，眼中凭向谁说。", 
            "因念碧宇茫茫，秋心终古，同付凄凉月。", 
            "后夜团圞应有待，今夜云罗千叠。", 
            "挽住流光，已非年少，万感催风叶。", 
            "杯痕须记，晚来还照华发。"
        ], 
        "title": "念奴娇 中秋前一夕集冰丝盦对月", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绮阁笼阴，罗屏掩雨，梦随秋瘦。", 
            "琴囊画㡧，半被药香熏透。", 
            "黯关河、暝笳渐沈，雁笺盼断新霜后。", 
            "问病怀几许，危阑凭处，发疏于柳。", 
            "辜负黄花酒。", 
            "记小榼江亭，那回携手。", 
            "词人散尽，算只西山依旧。", 
            "想豪情、恣写醉绫，紫萸采罢香满袖。", 
            "怕斜阳、照到琼华，又是销魂候。"
        ], 
        "title": "琐窗寒 答樊山丈见讯", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "铜街夜迥。", 
            "踏遍金凫影。", 
            "摇梦红莲风不定。", 
            "一枕春酲吹醒。", 
            "白头还对鳌山。", 
            "人间换尽雕阑。", 
            "片片粉蛾飞断，十三楼上新寒。"
        ], 
        "title": "清平乐 上元灯词", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "疏唇半坼。", 
            "妆影冰奁，认兰香新谪。", 
            "宫黄深染残梦后，谁问琼台消息。", 
            "竛竮离佩，倚幽恨、啼绡都湿。", 
            "待翠虬冲雪，归时目断，几番烟汐。", 
            "辞宸旧事凄迷，记醉舞缃裘，香坠歌席。", 
            "湘波暮黯风鬓瘦，羞斗玉奴颜色。", 
            "寒泉漫荐，早怨咽、空江瑶瑟。", 
            "祗葳蕤、冷抱冰心，可有春人知得。"
        ], 
        "title": "瑶花慢 咏水仙", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦觉添痴，愁来疑醉。", 
            "空房半晌惺忪睡。", 
            "相逢却似路旁尘，争知去后还相忆。", 
            "镜槛诗痕，钗屏禅味。", 
            "琼枝那管人憔悴。", 
            "絮飞莺老百思量，苣盘夜夜啼珠坠。"
        ], 
        "title": "踏莎行 其一 和云盦韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "窥镜眉低，停筝语软。", 
            "樊川梦后重相见。", 
            "小屏红烛夜寒多，未春已被春愁染。", 
            "心上鸾篦，手中鸳线。", 
            "闻声对影愁天远。", 
            "谢桥流水梦迢迢，杨花犹欠东风管。"
        ], 
        "title": "踏莎行 其二 用石帚韵有赠", 
        "type": "词", 
        "yun": null
    }, 
    {
        "author": "郭浚", 
        "era": "清", 
        "subtype": null, 
        "text": [
            "平林忽已暝，山山犹夕阳。", 
            "闲从石桥西，迤逦春渡旁。", 
            "长风送孤鸟，飞没遥天苍。", 
            "樵子待船归，坐息偃树僵。", 
            "落景入潭碧，天水相与忘。", 
            "惊波忽荡漾，看人钓垂杨。"
        ], 
        "title": "平林", 
        "type": "古风", 
        "yun": "阳"
    }, 
    {
        "author": "郭浚", 
        "era": "清", 
        "subtype": null, 
        "text": [
            "淮阴不侯母不祀，一饭王孙千万世。", 
            "施不望报良独难，能哀王孙讵云易。", 
            "英雄落魄何代无，往者子胥亡入吴。", 
            "濑上之女还捐躯，邈然望古精魂俱。", 
            "我来把棹凌珠湖，天风渺渺吹菰蒲，呜呼！", 
            "英雄落魄何代无。"
        ], 
        "title": "漂母祠", 
        "type": "古风", 
        "yun": null
    }, 
    {
        "author": "郭振遐", 
        "era": "清", 
        "subtype": "五言绝句", 
        "text": [
            "平阳郭居士，来筑听涛亭。", 
            "他日西山上，长松万叠青。"
        ], 
        "title": "听涛亭诗", 
        "type": "绝句", 
        "yun": "青"
    }, 
    {
        "author": "郭振遐", 
        "era": "清", 
        "subtype": "七言绝句", 
        "text": [
            "昨夜窗棂月一痕，凄凉偏照客中情。", 
            "关山远隔三千里，愁听梅花玉笛声。"
        ], 
        "title": "旅怀", 
        "type": "绝句", 
        "yun": "庚"
    }, 
    {
        "author": "郭浚", 
        "era": "清", 
        "subtype": "五言绝句", 
        "text": [
            "独立荒苔上，苍茫远树齐。", 
            "白云飞不尽，零落数峰西。"
        ], 
        "title": "独立", 
        "type": "绝句", 
        "yun": "齐"
    }, 
    {
        "author": "郭浚", 
        "era": "清", 
        "subtype": "五言绝句", 
        "text": [
            "出门爱山翠，时对春风坐。", 
            "多年老鹤声，忽向空中堕。"
        ], 
        "title": "同年舒伯董招至合水得绝句", 
        "type": "绝句", 
        "yun": "哿"
    }, 
    {
        "author": "郭浚", 
        "era": "清", 
        "subtype": "五言律诗", 
        "text": [
            "江色明如练，微云澹远空。", 
            "县崖晴带雨，行棹水生风。", 
            "岸草和烟绿，山花缀雨红。", 
            "夕阳波浩浩，飞鸟自西东。"
        ], 
        "title": "舟发潭城", 
        "type": "律诗", 
        "yun": "东"
    }, 
    {
        "author": "郭浚", 
        "era": "清", 
        "subtype": "七言律诗", 
        "text": [
            "睡起看云又别峰，一年春事漫匆匆。", 
            "墙桑叶密能催雨，溪柳花多不定风。", 
            "伏枕故人来眼底，卷书余味在胸中。", 
            "生涯未便空山了，闲倚村扉送远鸿。"
        ], 
        "title": "暮归", 
        "type": "律诗", 
        "yun": "东"
    }, 
    {
        "author": "郭浚", 
        "era": "清", 
        "subtype": "七言律诗", 
        "text": [
            "太平未复此陵迟，楚客临流极望悲。", 
            "山雨后收羊叔泪，水云先谒米公祠。", 
            "一围草树迷孤馆，四野蒿莱没断陂。", 
            "我爱暮帆风色冷，满城镫火渡江时。"
        ], 
        "title": "襄樊书感", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "卢城伤飒沓，郁水引游衍。", 
            "虽非千里驾，发棹自成远。", 
            "郊原互盘纡，洲渚迭溶演。", 
            "水波舷下割，日影帆上转。", 
            "巀嶪开一门，澄鲜豁双眼。", 
            "层阿蔓绿萝，阴石滋斑藓。", 
            "坎流知所止，井汲当自选。", 
            "怀金泉靡堙，不易心弥显。", 
            "讵以朵颐龟，取笑饮河鼹。", 
            "亮为江海人，独契蘧生卷。"
        ], 
        "title": "进帆石门怀古", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "柔风回上座，明月鉴中庭。", 
            "主客辞方毕，惟知歌可听。", 
            "珠江渡口名家子，引商刻羽兼流徵。", 
            "合綦列锦赋家心，流水高山琴士指。", 
            "江淹梦笔笔无穷，周郎顾曲曲全美。", 
            "提纲清管与繁弦，领袖朱唇复皓齿。", 
            "皓齿朱唇初出声，何来芳气似兰蘅。", 
            "远想丹山鸣彩凤，近疑绿树流娇莺。", 
            "双眉静悄相生月，小口吹嘘自食樱。", 
            "低处看随香水泛，高时仅及画梁平。", 
            "画梁香水自高低，欲寻歌影自凄迷。", 
            "空飞柳絮沾芳陌，不语桃花烂绣闺。", 
            "莫愁本荡石城桨，夷光原住若耶溪。", 
            "绿鬓春风随处所，白头沟水莫东西。", 
            "白头绿鬓须及早，当筵一曲今宵好。", 
            "下蔡曾因处子迷，邯郸但惜才人老。", 
            "共戏田田唱采莲，人生纂纂闻歌枣。", 
            "千金一刻实相当，尺玉寸阴为君宝。", 
            "歌台舞榭且年年，歌声舞态值多钱。", 
            "遏云响绕合欢结，凌波步引双行躔。", 
            "双躔双结携双手，一斟一酌倾一斗。", 
            "门前梧子见梧桐，塘上莲花隐莲藕。", 
            "客多齐士薄吹竽，家本秦声同抚缶。", 
            "自是娇娆御枕衾，莫言臣妾亲箕帚。", 
            "箕帚甘心事所欢，裴褢歌罢一何叹。", 
            "可怜锦字秦中织，可惜琵琶塞外弹。", 
            "主人有酒盈金盌，缬眼低声送寒暖。", 
            "彩扇轻藏尚自羞，金钱历乱无人算。", 
            "鼓瑟珠宫帝女床，吹笙碧落天鹅管。", 
            "楚庭灭烛笑缨纷，秦帝卷衣怜带缓。", 
            "卷衣君更歌，缓带奈君何。", 
            "共惜知音少，歌时苦思多。", 
            "二六之车三五城，听歌车曜复城倾。", 
            "绝代佳人休独艳，劝君须识兰台英。"
        ], 
        "title": "听歌篇", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "东吴繁绮会，南越贝珍丛。", 
            "霜雪无论异，英华且复同。", 
            "阡阡垂柳绿，坞坞发花红。", 
            "共识王孙路，俱翻少女风。", 
            "王孙少女若相望，知是君家难可忘。", 
            "时闻招客山中桂，每见停骖陌上桑。", 
            "江南曲羡田田叶，卷耳诗劳采采筐。", 
            "寻常游玩木兰楫，特地栖居文杏梁。", 
            "姑苏台上睋朝汉，海珠石望虎丘畔。", 
            "夫差勾践几兴亡，赵尉吕嘉谁治乱。", 
            "素馨骨已化，西子魂今断。", 
            "云烟响屧心，风雨花田汗。", 
            "花田古渡对羊城，无复刘王歌吹声。", 
            "皎蕊空施云髻重，清葩徒结彩灯明。", 
            "金屋调音歇鹦鹉，雕盘止妒罢鸧鹒。", 
            "红云终宴帷空树，赤帝司方日发英。", 
            "已知前迹成销烬，今日才华应叠进。", 
            "宋玉微辞或学师，马卿工赋非徒蔺。", 
            "当今郑侨百是茂先，关西孔子添杨震。", 
            "咸从郁水照衣冠，况有罗浮耸颜鬓。", 
            "罗浮海上山，珍禽相往还。", 
            "百花恣栖啄，五色自斑斓。", 
            "能歌同气鸟，知止类绵蛮。", 
            "鷾鸸称莫智，山侣定非顽。", 
            "葛稚安期寻不得，丹砂紫朮元虚色。", 
            "荷锄漫尔掘黄精，执笏真须朝紫极。", 
            "地灵风度曲江相，天花香水曹溪释。", 
            "绮思将分鲛女机，玄情每贪云母液。", 
            "佳气何氤氲，家山傍白云。", 
            "栘华时共照，兰室更相薰。", 
            "不慕灌园节，惟追运甓勤。", 
            "接舆无用避，植杖可同耘。", 
            "閒居商榷平生志，问姓通名更何事。", 
            "欲学承蜩向丈人，讵轻求马从唐肆。", 
            "自信家乡僻更僻，莫道人间易还易。", 
            "一心闭户将著书，何虑出疆难载质。", 
            "四方顾盼多佳游，同心不少向苏州。", 
            "最忆知人有皋氏，从来文学记言游。", 
            "千金带墓剑，五月取薪裘。", 
            "季鹰步兵号，元叹遂乡侯。", 
            "酒城石城随兴瞩，皋桥枫桥水平绿。", 
            "六月凉风销夏湾，百花晴日歌春曲。", 
            "杨柳芡实信云美，莼菜鲈鱼我所欲。", 
            "赤松采药已升灵，林屋取书殊不俗。", 
            "清江淡远天，荡漾采莲船。", 
            "双双悲凤管，点点匝鹍弦。", 
            "周郎今日顾，子夜昔时怜。", 
            "因兹艳二八，欢我客三千。", 
            "我所思兮吴地好，美人是处吟芳草。", 
            "偏是江南白雪多，应知岭外梅花早。", 
            "结客君怀燕蓟地，寻姝我羡邯郸道。", 
            "红尘青眼我能同，赭白斑骓君自保。", 
            "芳草长，百草芳。", 
            "萋萋路边千里月，青青河畔九回肠。", 
            "兰菊佳人怀自切，芙蓉吾子隐相将。", 
            "云字馀鸿雁，春衣袭鹔鹴。", 
            "遥同冠玉美，相和郁金堂。"
        ], 
        "title": "怀芳篇寄徐子能", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "桃花妆上桃花辔，飞燕身轻飞燕骑。", 
            "春风拂拂见胡天，丽影飘飘宁著地。", 
            "凌波不信水中移，响屧休惊廊上戏。", 
            "芳草轻腾一似难，花枝巧折仍何易。", 
            "公子王孙俱在旁，佳人骏马两相当。", 
            "携手舒眉相对乐，捋须脱帽众皆狂。", 
            "不誇公子金珠饰，不羡王孙锦绣装。", 
            "只看袅袅吹红污，只爱纤纤控紫缰。", 
            "须臾下马颜微赭，芳气娇情满春野。", 
            "公子执之语王孙，我有佳人尔骏马。", 
            "羊城一笑胡为乎，燕市千金何故者。", 
            "多君骐骥借人乘，应倩丹青为君写。", 
            "人生娇贵建功难，记得当年女木兰。", 
            "今夜织机啼络纬，明朝跨马泪阑干。", 
            "装刀买箭钱教尽，委线抛针衣不单。", 
            "未曾嬿婉从夫婿，已见勋名制可汗。", 
            "骥不称力称其德，未见好德如好色。", 
            "借问娇妻奉倩情，何如丑妇南阳识。", 
            "娇姬至死在同床，老骥长思悬伏枥。", 
            "请将所有易所无，此意非痴亦非激。", 
            "王孙听罢久无言，手向雕鞍不忍扪。", 
            "知音祇为逢钟子，举鼎应还有孟贲。", 
            "粉妆西泣羞新主，银勒东嘶结旧恩。", 
            "急将马去予携妾，无令长驱感懦魂。"
        ], 
        "title": "爱妾换马篇", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "丈夫身作楚人弓，照乘泣刖珠玉同。", 
            "咄嗟小儿怨秋风，迷阳不生大道中。", 
            "三年一赋灵光殿，蜃市银云看成变。", 
            "祇因错认万言书，安得齐名三语掾。", 
            "琴张先生劝莫嗟，陈孔赭白骄谁家。", 
            "蓬心待扶惟直麻，行行采采幽兰花。"
        ], 
        "title": "答张公亮揭阳慰予下第", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "越罗织得吴蚕死，裁向青楼悬近水。", 
            "旁人劝道休洗红，请解楼西收向东。", 
            "东楼初日西栖夜，夜月照人人在下。", 
            "楼前月明常入人，楼后灯悬春自嫁。", 
            "中有一人字秀兰，不长不短千娇姹。", 
            "依稀记是广陵生，意已倾城名尚亚。", 
            "送旧迎新未一年，王孙痴迷公子颠。", 
            "颠迷态尽轻相对，不爱贵人爱优辈。", 
            "一优自言最少年，浪荡梨园专取配。", 
            "不难借债转将来，金重身轻重数倍。", 
            "沈香海青作娇客，细帻连眉边窄窄。", 
            "生涯向似棹船郎，典得铜街主人宅。", 
            "初来半月当从良，池边三十六鸳鸯。", 
            "鸳鸯别对应相避，南北东西鱼乱戏。", 
            "时嗔时喜真作俳，莫往莫来终风霾。", 
            "赌去稍卖寒衣服，穷来渐渐取金钗。", 
            "别有营间名阿满，此优捖牵情不断。", 
            "须令逼下旧时人，才与重开新样春。", 
            "变云起浪多龃龉，可怜柔脂受击楚。", 
            "朝朝暮暮太相煎，驱去觅钱换米煮。", 
            "此何窸窣彼何浓，狂且独拥娇芙蓉。", 
            "笼中鹦鹉不得脱，戏作猢狲强挑挞。", 
            "悉心向人人尽哀，客子将金欲娶回。", 
            "徒将此苦易彼乐，虚言高价无力媒。", 
            "人家流苏玳瑁床，幽窗团结龙涎香。", 
            "隐回清泪背清炬，知心问心一夜语。", 
            "三十年前张四名，人人欲死村村争。", 
            "于今子长孙善走，相代擎茶上戏棚。", 
            "冯细从良初不久，仍歌旧曲劝人酒。", 
            "忽然削发变为尼，住向南郊菜塘口。", 
            "为尼不久还作唱，双缠紧系罗包首。", 
            "世上纷纭颠倒多，参禅大将从军妇。", 
            "诸姬转徙天运然，独有秀兰人不怜。", 
            "日嗟日叹无休息，叹到将军听不得。", 
            "一朝侍坐众宾筵，缚出优来面如墨。", 
            "情甘输妇赎得生，乞娘一言高座侧。", 
            "鹯容骂尽还自羞，从此人间不相识。", 
            "秋深有客来长河，河上青沙荡白波。", 
            "车尘马迹凝秋水，如是军旌归路过。", 
            "上船武妓遮鱼贯，中有湘裙露寸半。", 
            "欲行不行怯路难，须臾众步相凌乱。", 
            "我闻客言方有怀，暗缸朦月尽安排。", 
            "白日扬声响高屋，缓声却转疑丝竹。", 
            "锵然飞雁鸣一声，客舍门虚见山木。"
        ], 
        "title": "怀兰引", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "我昔登山临水高洁而光辉，君看红绫叠锦千针之衲衣。", 
            "凛秋严冬与之侣，春寒采采皆芳菲。", 
            "南中四时花不绝，披此但少雪花飞。", 
            "客谓以此远游更足以环玮，与子期乎峨眉、雁荡、芦洲与钓矶。", 
            "可怜此后触世机，出门栖栖资斧微。", 
            "就官随班强著绯，归来天地交旌徽。", 
            "今日萧条尚馀此，青云绝迹穷山里。", 
            "狐白千金徒侈耳，人间爱马筐盛矢，何为长戚自令鄙。", 
            "君不见浮丘袖阔麾烟霞，毛女衣单拾松子。"
        ], 
        "title": "红衲歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "君不见越台百尺雄城阙，辇路传游百花发。", 
            "黄屋晴连汉塞云，青山晓挂秦时月。", 
            "龙川霸气日苍凉，横海楼船更渺茫。", 
            "北风吹散南枝鸟，惟见平沙牧马场。"
        ], 
        "title": "越王台", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "张琴须张太古弦，七弦直溯五弦前。", 
            "太和不远阴明代，飞遁长流洗耳泉。", 
            "南河未避虞鳏晦，箕山明月斯人在。", 
            "当年帝德总如春，独有秋光澹相对。", 
            "琴音微微世莫闻，罢琴惆怅月纷纷。", 
            "琴中不见箕山月，羞向他山麋鹿群。"
        ], 
        "title": "弹琴箕山秋月歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "芙蓉侧理莹鹅毛，翡翠回波濯兔毫。", 
            "画成如玉应名玠，不觌甄妃讶姓曹。", 
            "拂石有声聆泗磬，种兰将采问湘皋。", 
            "名士何妨矜独立，画师惟肖羡同袍。", 
            "同袍袍色华春草，同心心结娇文褓。", 
            "待聘逢君席上珍，迷邦笑我怀其宝。", 
            "怀宝席珍从屈伸，光仪物色总传神。", 
            "扇中鸾影秦王女，阁上麟图汉代臣。", 
            "臣是素丝还绣像，女贻彤管用书绅。", 
            "奇字近耽扬子宅，微辞回动宋家邻。", 
            "宋邻扬宅才情出，花屿芗林保昭质。", 
            "谁复罗胸有众星，谁能晞发临初日。", 
            "养德曾如纪渻鸡，植根肯变淮南橘。", 
            "风流将尔乐衡门，年少何从奏宣室。", 
            "宣室兰台意不忘，琅玕绕屋坐江乡。", 
            "千秋必向青云附，什袭还看宝轴装。"
        ], 
        "title": "丹青引为朱二文晖题真", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "三年种得两丛竹，疏疏映我池边屋。", 
            "安得凉生十里阴，与君来往无三伏。", 
            "君家易知复难忘，春自罗浮归草堂。", 
            "罗浮竹大堪为屋，屋上干云从更长。", 
            "僻居两两辞城邑，地阔天长莫羞涩。", 
            "时见醯鸡瓮里游，几何高士林中人。", 
            "我今怀君复畏人，欲向竹林藏此身。", 
            "君来寻我乃相见，同话三山海上尘。"
        ], 
        "title": "竹下走笔简薛二", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "汉皇露掌分青铜，蒲萄神镜凝妆红。", 
            "照颜还照月，怜水复怜空。"
        ], 
        "title": "咏镜", 
        "type": "古风", 
        "yun": "东"
    }, 
    {
        "author": "陈子升", 
        "era": "清", 
        "subtype": null, 
        "text": [
            "偶问山名识山姓，张山若个张君命。", 
            "未见留侯松子游，今看仲蔚蓬蒿盛。", 
            "蓬蒿萧萧秋满山，长松之下水潺潺。", 
            "愿君姓名皆不著，杖屦因君忘往还。"
        ], 
        "title": "张山歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "湘帘不捲知秋色，中夜萧萧闻促织。", 
            "开笼稚子戏方阑，闭户先生听不得。", 
            "仆本雕虫应律鸣，谁家懒妇及秋惊。", 
            "回旋秦锦教成字，摇落豳风别有名。", 
            "此日银河看渡鹊，此时芳醑失听莺。", 
            "爽籁遥吹蠮螉塞，寒砧不捣凤凰城。", 
            "狭室青灯隔虚旷，满床缃帙犹无恙。", 
            "歌舞人矜却月楼，诗书婢笑扶风帐。", 
            "邺客追游息雀声，刘郎起舞悬鸡唱。", 
            "那堪唧唧近床头，那遣迢迢翻枕上。", 
            "春鸟秋虫岁岁听，每怜蟾兔晃中庭。", 
            "何事芸香辟仙蠹，漫将纨扇扑流萤。"
        ], 
        "title": "稚子弄促织放书斋中秋夜增怀便成长句", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "高恢善事母，宛在霸陵山。", 
            "圭峰作瑶台，松际梳雪鬟。", 
            "贤母教令子，谋道不敢閒。", 
            "米从仲由负，衣待伯瑜斑。", 
            "四十犹悬干禄身，岂徒笔墨养慈亲。", 
            "只今未老居东海，还傍麻姑理钓纶。"
        ], 
        "title": "为高生寿母", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "君不见吴门文启美，爱过僧居濯秋水。", 
            "与画小幅皴细起，素楮淡墨如叠绮。", 
            "吴僧自有秋水轩，我嗜此画僧乞言。", 
            "君不见昔时卢鸿草堂能涤烦，手笔落落矶翻翻。"
        ], 
        "title": "秋水轩行为吴僧六虚作", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "汉祖当日诛狂秦，尉佗本自倔彊人。", 
            "陆生儒者持汉节，自娱黄屋遂称臣。", 
            "南粤迢迢天咫尺，佗为东道使西席。", 
            "曾同魋结汎兰舟，为祷山灵酬锦石。", 
            "使能不辱佗不疑，天心人事皆有时。", 
            "君看锦石成千古，请向山花折一枝。"
        ], 
        "title": "锦石山怀陆生", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "开君蒲萄之瓮醅，捧君鹦鹉之螺杯。", 
            "高堂促席方就饮，美味忽自江中来。", 
            "借问嘉名名璅蛣，腹蟹从来景纯说。", 
            "水经注就赋还成，岂漏熬波与积雪。", 
            "季鹰歌里想鲈鱼，谢监诗中寻海月。", 
            "丰不必啖肥脓，清不必采薇蕨。", 
            "欲食飞鱼不可期，欲脯青麟海难越。", 
            "君今璅蛣且须尝，佐以三杯高兴发。", 
            "忆昔朋从郁水洲，食如填壑饮如流。", 
            "此物时时可以致，齧妃女唇甘且柔。", 
            "右倚灵妃左浮丘，景纯游仙从我游。", 
            "试将璅蛣荐羽流，蓬莱清浅湘漓秋。", 
            "天地微茫何不有，有鸧九头龟六眸。", 
            "二虫一体相为命，璅蛣登庖蟹自愁。", 
            "啄腐吞腥累仙道，甘此未失为聃周。", 
            "进君酒，君下箸。", 
            "君不见何曾万钱不称心，江水悠悠向东去。"
        ], 
        "title": "璅蛣行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "曹溪学者楚臣裔，贝叶莲花卷荃蕙。", 
            "经行忽感远游章，飞锡将穷沙漠际。", 
            "极北霜多芳草无，弥天路断月明孤。", 
            "萧寺何方来白马，秦关空见落黄榆。", 
            "十载飘零祖和尚，玉门投老非为将。", 
            "化鹤难归华表前，牧羝更在天山上。", 
            "尔寻先觉岁方秋，鸿雁南宾尔北游。", 
            "莲社称诗别庐岳，梅花赠远忆罗浮。", 
            "边沙往往销金铠，布衲一肩神百倍。", 
            "到时好向故人言，知我愁心满沧海。"
        ], 
        "title": "送一灵上人出塞寻祖心禅师", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "古之朝鲜今高丽，流风犹是箕子遗。", 
            "范畴邈矣彝伦斁，天下车书空尔为。", 
            "我闻先辈曾出使，品服黄门有殊赐。", 
            "鸭绿江浮使客船，凤皇衔出天书字。", 
            "夷君稽颡献丹诚，国相称诗扬盛事。", 
            "我曾见此诗，联绵纷可异。", 
            "诗法初唐体，字得颜公意。", 
            "勿言彼地遂无人，所学堪为中国臣。", 
            "石渠虎观诚深邃，河北胶东那等伦。", 
            "此纸为笺空五色，此纸卖文能几缗。", 
            "我愧当年青琐客，沧洲閒洒墨花春。"
        ], 
        "title": "高丽纸行", 
        "type": "古风", 
        "yun": null
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "易箦丁宁愿竟虚，横流一决遂沦胥。", 
            "南雷若使生今日，应废《明夷待访》书。"
        ], 
        "title": "愧室丁未试御史报罢余赠别有当代南雷人不识之句子益方裒集其生前酬唱之作书来属补录附此追挽 其一", 
        "type": "绝句", 
        "yun": "鱼"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "新亭举座皆周顗，鲁国当年一孔融。", 
            "留得题襟诗卷在，九原家祭有余恫。"
        ], 
        "title": "愧室丁未试御史报罢余赠别有当代南雷人不识之句子益方裒集其生前酬唱之作书来属补录附此追挽 其二", 
        "type": "绝句", 
        "yun": "东"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "曹毗一片光明锦，白地裁为负贩衣。", 
            "偶借酒杯浇磊块，九原可作幸无讥。"
        ], 
        "title": "自题集遗山律句百首后 其一", 
        "type": "绝句", 
        "yun": "微"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "转喉易触当途讳，学步但增余子羞。", 
            "尽把精神费无益，东涂西抹几时休。"
        ], 
        "title": "自题集遗山律句百首后 其二", 
        "type": "绝句", 
        "yun": "尤"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "二老风流不可亲，庭隅负手独逡巡。", 
            "青油日看宣明面，知有花枝解笑人。"
        ], 
        "title": "旧政务处海棠花下追怀寿州长沙二老 其一", 
        "type": "绝句", 
        "yun": "真"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "酹酒难忘手植辰，名花也是劫余身。", 
            "东风嫁尽新桃李，未恨无香媚路人。"
        ], 
        "title": "旧政务处海棠花下追怀寿州长沙二老 其二", 
        "type": "绝句", 
        "yun": "真"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "桑海多传变徵音，钜篇谁解读亭林。", 
            "依然清庙明堂体，未肯亡明一寸心。"
        ], 
        "title": "秋暑索居案头惟亭林南雷两家诗时复展玩各题一章 其一", 
        "type": "绝句", 
        "yun": "侵"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "忠孝艰屯萃一身，梨洲世不数诗人。", 
            "刊余华藻无宁拙，掬尽衷肠只是真。"
        ], 
        "title": "秋暑索居案头惟亭林南雷两家诗时复展玩各题一章 其二", 
        "type": "绝句", 
        "yun": "真"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "三度文衡总向隅，九重温语念寒儒。", 
            "传家别有燕支笔，手泽犹堪一集都。"
        ], 
        "title": "先中丞公癸酉鄂闱拟墨原稿沄儿装潢成册敬题其后 其一", 
        "type": "绝句", 
        "yun": "虞"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "点铁成金有化工，敢将小技薄雕虫。", 
            "当时曾感孤寒泣，一念怜才出至公。"
        ], 
        "title": "先中丞公癸酉鄂闱拟墨原稿沄儿装潢成册敬题其后 其二", 
        "type": "绝句", 
        "yun": "东"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "模楷非徒多士资，公忠默与古人期。", 
            "一朝功令兴亡系，剧忆中书抗议时。"
        ], 
        "title": "先中丞公癸酉鄂闱拟墨原稿沄儿装潢成册敬题其后 其三", 
        "type": "绝句", 
        "yun": "支"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "乞骸疏草背人挥，莼菜秋风早见几。", 
            "一疏回天私自庆，惊闻哀诏倍歔欷。"
        ], 
        "title": "先中丞公癸酉鄂闱拟墨原稿沄儿装潢成册敬题其后 其四", 
        "type": "绝句", 
        "yun": "微"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "秋柳明湖记梦痕，都堂镫烛不堪论。", 
            "文身章甫知无用，且宝先芬付后昆。"
        ], 
        "title": "先中丞公癸酉鄂闱拟墨原稿沄儿装潢成册敬题其后 其五", 
        "type": "绝句", 
        "yun": "元"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "生小深闺薄绮罗，长年几席苦研摩。", 
            "清才赋与天何意，玉陨兰摧一刹那。"
        ], 
        "title": "题第四女葆薏遗画 其一", 
        "type": "绝句", 
        "yun": "歌"
    }, 
    {
        "author": "郭曾炘", 
        "era": "清", 
        "subtype": "七言绝句", 
        "text": [
            "老翁百念俱灰槁，不作人间无益悲。", 
            "结习但思文字托，偶传遗语念渠痴。"
        ], 
        "title": "题第四女葆薏遗画 其二", 
        "type": "绝句", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "文字因缘未脱离，参禅欲转宝峰机。", 
            "虽然不解东坡带，也为山门赠研归。"
        ], 
        "title": "山子和尚索水岩研赠之系以诗", 
        "type": "绝句", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言绝句", 
        "text": [
            "翻歌换舞逐千春，求旧方能变得新。", 
            "不见汉宫传髻样，白头梳教及笄人。"
        ], 
        "title": "法曲", 
        "type": "绝句", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "中洲千嶂月，何处一龛灯。", 
            "独坐旷无侣，高吟遥对僧。", 
            "别来云共水，空外谷为陵。", 
            "待发秋江棹，松门最上层。"
        ], 
        "title": "寄一灵上人", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "九江村色明，三径欲经营。", 
            "最喜池塘遍，圆波连月生。", 
            "此中有桑竹，无以异蓬瀛。", 
            "谁信扶摇翼，而甘择木情。"
        ], 
        "title": "卜筑", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔游九江郡，今寄九江村。", 
            "禹迹复何处，佗城非故园。", 
            "乡关生死泪，亲旧岁时论。", 
            "那得深山入，西风吹暮猿。"
        ], 
        "title": "江村", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "俗尚吾何羡，乡情君莫嘲。", 
            "鱼花千里舸，鸡菜万家庖。", 
            "竞渡黄头出，柔桑皓腕交。", 
            "惟馀读书客，高卧静衡茅。"
        ], 
        "title": "题乡事寄静者", 
        "type": "律诗", 
        "yun": "肴"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "偶同高士出，一路听蝉嘶。", 
            "雅尚宜秋露，何心怜夏畦。", 
            "晚风清梵外，茂树翠微西。", 
            "复此令人远，依依飞鸟栖。"
        ], 
        "title": "山寺听蝉", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南圃人安节，东篱菊吐英。", 
            "苍凉开画色，閒暇读书声。", 
            "远水浮秦树，斜阳澹汉城。", 
            "所欣吟月下，一傍古松行。"
        ], 
        "title": "奉题欧先生南圃", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "中表过从好，巢居又一枝。", 
            "金鳞云锦烂，玉树月华披。", 
            "坐即频呼酒，行应为采芝。", 
            "不逢尧与舜，安敢望茅茨。"
        ], 
        "title": "题朱子茂茅亭新成", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "骄马几时迎，桃根艳柳营。", 
            "半生重入梦，两度总倾城。", 
            "日澹青楼色，笳悲子夜声。", 
            "藁砧何可道，山上若为情。"
        ], 
        "title": "濠上逢旧妓", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "端居珍所尚，三叹少知音。", 
            "不遇丁年友，那称大历琴。", 
            "徽明千古月，匣向万山岑。", 
            "最是同閒止，商歌入旧林。"
        ], 
        "title": "大历琴", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "紫云鸲鹆砚，绿绮凤凰琴。", 
            "静者亦何有，兹焉朋盍簪。", 
            "诗书敦宿好，山水有清音。", 
            "欲解无弦趣，惟操匪石心。"
        ], 
        "title": "家无长物琴砚特佳聊为之咏", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "想子中洲夜，月斜春帐深。", 
            "新蛙乱欹枕，起坐空横琴。", 
            "予实同栖鸟，飞翔惟近林。", 
            "春潮日来往，因信平生心。"
        ], 
        "title": "城中寄怀某郎", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "英州小小石，宛似文君眉。", 
            "一抹不加画，千峰何处移。", 
            "白云侵半岭，清海或环之。", 
            "紫砚琉璃匣，缘情赠汝诗。"
        ], 
        "title": "英石砚山", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "何代华阳逸，遗音瘗鹤铭。", 
            "胎禽漠然化，腕兔若为灵。", 
            "势挟云螭驾，图分山海经。", 
            "羽仙将墨客，无不掞天庭。"
        ], 
        "title": "朱子勷赠予墨拓瘗鹤铭喜赋", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "君家原五柳，知不重千金。", 
            "结客非游宦，移居为入林。", 
            "天风双袖阔，花雨一帘深。", 
            "长向东方倩，高歌度陆沈。"
        ], 
        "title": "赠陶大", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "岁晏沧江雨，空濛一望君。", 
            "校书犹马队，临帖几鹅群。", 
            "白雪从歌聚，青帘引袂分。", 
            "王通归老处，知是恋河汾。"
        ], 
        "title": "寄旧游二三诸公", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "春雁不宿渚，夜飞鸣向舟。", 
            "三江惊始旦，二月重南游。", 
            "且复韬羽翼，谁能忘匹俦。", 
            "溯洄将倩尔，明发见中洲。"
        ], 
        "title": "舟夜闻雁", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "贱妾对流萤，良人备北庭。", 
            "金闺淹日月，沙碛动风霆。", 
            "去梦萦蛛网，归书暗雁翎。", 
            "君恩治第否，天末不遑宁。"
        ], 
        "title": "用乐府题作唐体十二首 其一 有所思", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "边月散边霜，长城月正长。", 
            "狼烟虚远色，驿火断寒光。", 
            "北照惟依斗，南临一望乡。", 
            "营门钲鼓静，昨夜遁贤王。"
        ], 
        "title": "用乐府题作唐体十二首 其二 关山月", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "国事勤玄塞，将军跃紫骝。", 
            "都门一发迹，千里去悠悠。", 
            "大漠风多逆，长城水不流。", 
            "功成何用赏，骨立视封侯。"
        ], 
        "title": "用乐府题作唐体十二首 其三 紫骝马", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "卿家赤帝后，走马黄云间。", 
            "独入咸阳市，报雠时度关。", 
            "愁将边月远，卧对酒垆閒。", 
            "傲尽王公席，青春抚绿鬟。"
        ], 
        "title": "用乐府题作唐体十二首 其四 刘生", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "离情相送送，大道夹垂杨。", 
            "千里从兹远，一枝空折将。", 
            "结为腰带缓，吹与鬓丝长。", 
            "何必闻羌篴，方知断客肠。"
        ], 
        "title": "用乐府题作唐体十二首 其五 折杨柳", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "陇右五歧路，梅花寒并飘。", 
            "春风上冰雪，人迹澹溪桥。", 
            "白破胡天晓，香分庾岭遥。", 
            "谁知金屋里，坐使玉容销。"
        ], 
        "title": "用乐府题作唐体十二首 其六 梅花落", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南征忘苦辛，百万出咸秦。", 
            "破竹看崩角，分茅掩沸唇。", 
            "箭穿无石虎，车载有金人。", 
            "遂使光天下，皆称率土臣。"
        ], 
        "title": "用乐府题作唐体十二首 其七 从军乐", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "物色归骄虏，蛾眉镇独颦。", 
            "迁延上马地，决绝贯鱼人。", 
            "觱篥风相切，琵琶语不真。", 
            "君王有飞将，妾是玉关尘。"
        ], 
        "title": "用乐府题作唐体十二首 其八 明妃怨", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "玉匣鸣琴出，繇来是爨桐。", 
            "中含太古意，侧想先生风。", 
            "抚罢不成操，知音人已空。", 
            "滔滔流水去，悽绝对仙宫。"
        ], 
        "title": "用乐府题作唐体十二首 其九 古意", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "花径入檀郎，君家不可忘。", 
            "交精飞过水，反舌唤登墙。", 
            "南国明珠佩，东家白玉床。", 
            "微躯何所托，端在婉清扬。"
        ], 
        "title": "用乐府题作唐体十二首 其十 难忘曲", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "秦地双崤阻，周王八骏雄。", 
            "水流巴子国，山压隗嚣宫。", 
            "榆细森关月，梅春袅笛风。", 
            "寄言被褐者，相助守山东。"
        ], 
        "title": "用乐府题作唐体十二首 其十一 关陇吟", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "古树咸原色，繁华大道春。", 
            "长风与流水，翠粲复龙鳞。", 
            "狐白逢公子，鸦黄见美人。", 
            "萧条道旁客，叹息经情亲。"
        ], 
        "title": "用乐府题作唐体十二首 其十二 长安道", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "羽觞何处流，飞渡羽人丘。", 
            "斗酒黄莺语，山枝青翰舟。", 
            "春丛烟雾气，波荡古今愁。", 
            "楚水长相接，言归芳杜洲。"
        ], 
        "title": "上巳海目山禊饮 其一", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "海目更长望，珠江云水连。", 
            "因仍京洛事，飘泊楚人船。", 
            "细雨滋平仲，春风愁杜鹃。", 
            "当杯酣上巳，何必问丁年。"
        ], 
        "title": "上巳海目山禊饮 其二", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "池水如明镜，杨枝是细腰。", 
            "宅边宜有此，花外不堪飘。", 
            "昔在长杨苑，因风拂灞桥。", 
            "桥西几攀折，今日抚柔条。"
        ], 
        "title": "种柳", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "桃李自成蹊，媻姗并上堤。", 
            "秦宫花底活，周史月边迷。", 
            "乐府能传凤，天河恨报鸡。", 
            "因君逢嫁娶，端是不须啼。"
        ], 
        "title": "无题 其一", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "不矜交甫佩，不羡莫愁堂。", 
            "死认罗浮树，生怜西国香。", 
            "老来将药却，忧至倩萱忘。", 
            "定有龟台使，馀桃泥汉皇。"
        ], 
        "title": "无题 其二", 
        "type": "律诗", 
        "yun": "阳"
    }, 
    {
        "author": "郭曾炘", 
        "era": "清", 
        "subtype": "五言律诗", 
        "text": [
            "西笑真成梦，东流未有垠。", 
            "偷生余故我，触处感前尘。", 
            "卉木犹含冻，风沙苦趁人。", 
            "此身安住著，满目足悲辛。"
        ], 
        "title": "乙丑二月出都车中口占 其一", 
        "type": "律诗", 
        "yun": "真"
    }, 
    {
        "author": "郭曾炘", 
        "era": "清", 
        "subtype": "五言律诗", 
        "text": [
            "静听车轮转，吾肠与万周。", 
            "把书姑引睡，呼酒不浇愁。", 
            "促坐知谁某，微吟自唱酬。", 
            "平生江海兴，左计负扁舟。"
        ], 
        "title": "乙丑二月出都车中口占 其二", 
        "type": "律诗", 
        "yun": "尤"
    }, 
    {
        "author": "郭曾炘", 
        "era": "清", 
        "subtype": "五言律诗", 
        "text": [
            "美服人争指，空名盗亦憎。", 
            "当关多猛虎，掠野尽饥鹰。", 
            "衰朽惭筋力，承平想股肱。", 
            "悠悠青史事，神理久无凭。"
        ], 
        "title": "乙丑二月出都车中口占 其三", 
        "type": "律诗", 
        "yun": "蒸"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "爝火星星遽燎原，酸心板荡此乾坤。", 
            "苞桑痛念先皇计，因果终疑佛氏言。", 
            "黄发不遗虚顾命，苍生何罪剧烦冤。", 
            "杜鹃再拜千行泪，沦落诗人自感恩。"
        ], 
        "title": "和畏庐梦谒梁格庄梓宫作", 
        "type": "律诗", 
        "yun": "元"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "尚有荒江庙貌留，同时淮将已无俦。", 
            "鼓鼙今日思应晚，萋菲盈庭死亦休。", 
            "朝士可怜黄菜叶，路人犹唱白符鸠。", 
            "英灵不泯知遗恨，坐看支祈鼓浊流。"
        ], 
        "title": "题芦台聂忠节祠", 
        "type": "律诗", 
        "yun": "尤"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "一雨何当为洗兵，帘栊相对不胜清。", 
            "昙花偶现犹疑梦，杯酒重拈且压惊。", 
            "幕燕翻飞浑未定，池蛙怒聒底难平。", 
            "晚晴景色无多子，愁听斜阳鼓角声。"
        ], 
        "title": "雨后与熙民过榆园", 
        "type": "律诗", 
        "yun": "庚"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "柔条岂耐雪霜侵，忍见飘零万缕金。", 
            "攀折行人朝复暮，蹉跎芳序昨成今。", 
            "江潭何限悲摇落，海水分明阅浅深。", 
            "回望扶桑丽朝旭，菀枯难与问天心。"
        ], 
        "title": "杏城侍郎以次韵樊山秋柳诗见示仍次原韵奉和 其一", 
        "type": "律诗", 
        "yun": "侵"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "乌桕丹枫满目秋，伤时王粲怕登楼。", 
            "尚余舞态临风见，何似浮踪逐水流。", 
            "大树功名虚玉帐，剧棋光景变金沟。", 
            "亦知代谢寻常事，不奈言愁我欲愁。"
        ], 
        "title": "杏城侍郎以次韵樊山秋柳诗见示仍次原韵奉和 其二", 
        "type": "律诗", 
        "yun": "尤"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "晓风残月唱屯田，争及城南尺五天。", 
            "阁道添星深得地，羲和敲日不停鞭。", 
            "前途黯惨仍愁暮，旧梦迷离尽化烟。", 
            "休说十围亲手植，也应憔悴异当年。"
        ], 
        "title": "杏城侍郎以次韵樊山秋柳诗见示仍次原韵奉和 其三", 
        "type": "律诗", 
        "yun": "先"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "陶令门前尽日垂，阑珊情绪有谁知。", 
            "流红得句聊题恨，傅粉何心学弄姿。", 
            "一曲秋娘歌独绝，十年春梦觉应迟。", 
            "上林故事浑疑信，犹盼回黄转绿时。"
        ], 
        "title": "杏城侍郎以次韵樊山秋柳诗见示仍次原韵奉和 其四", 
        "type": "律诗", 
        "yun": "支"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "陶杜而还有此诗，渔洋确士未真知。", 
            "苦吟落得身贫贱，残烬应关鬼护持。", 
            "上座敝衣名士会，荒丘宿草故交悲。", 
            "篝镫录罢重寻讽，益信潘翁不我欺。"
        ], 
        "title": "钞吴野人陋轩诗一册书后", 
        "type": "律诗", 
        "yun": "支"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "唐宋藩篱略未窥，狂歌自写此心悲。", 
            "吾生不幸多言中，天意终无厌乱期。", 
            "临水登山行已老，吟风弄月复偕谁。", 
            "思量何物供诗料，还学毗耶杜口宜。"
        ], 
        "title": "客有询近作者书此示之", 
        "type": "律诗", 
        "yun": "支"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "万感何来迸似潮，披衣强起亦无聊。", 
            "古人传者皆糟粕，独夜凄然此晦潇。", 
            "永忆对床隔黄壤，犹疑听漏近丹霄。", 
            "耳根彻夕琅琅响，知碎庭隅几叶蕉。"
        ], 
        "title": "雨夜不寐杂取案头书读之", 
        "type": "律诗", 
        "yun": "萧"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "衣冠拜表上彤墀，九庙神灵鉴在兹。", 
            "伏案头童才蒇役，攀弓泪尽总衔悲。", 
            "金銮故事空留记，玉几群公孰受遗。", 
            "虮虱微臣惭报称，剩从家乘纪恩私。"
        ], 
        "title": "德宗景皇帝实录尊藏皇史宬礼成恭纪 其一", 
        "type": "律诗", 
        "yun": "支"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "御河路转小南城，典守犹余老禁兵。", 
            "两翼分排金鐀灿，九霄上烛玉虹明。", 
            "检书供奉长歌壮，受印亲藩异数荣。", 
            "欲证旧闻遗老尽，文谟武烈想承平。"
        ], 
        "title": "德宗景皇帝实录尊藏皇史宬礼成恭纪 其二", 
        "type": "律诗", 
        "yun": "庚"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "萧然丈室老瞿昙，嵇嫩非徒七不堪。", 
            "祇合当门书䍺字，有时隔牖觅鸡谈。", 
            "人情但自看云习，世味都输食蓼甘。", 
            "强把一樽排万虑，乍欣卯饮得微酣。"
        ], 
        "title": "幽居遣怀 其一", 
        "type": "律诗", 
        "yun": "覃"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "百劫茫茫剩此躯，镜中那复识今吾。", 
            "科头晏起真供状，挑耳勘书古画图。", 
            "日历久忘新晦朔，烟蓑长忆旧江湖。", 
            "小车洛下无人问，牛马相遭总任呼。"
        ], 
        "title": "幽居遣怀 其二", 
        "type": "律诗", 
        "yun": "虞"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "山经海录尽无稽，遣闷时还一卷携。", 
            "渐爱负暄知老境，稍从习静见天倪。", 
            "秋花自妩供凭槛，寒菜能香促灌畦。", 
            "未必墙东容避世，扁舟何处武陵溪。"
        ], 
        "title": "幽居遣怀 其三", 
        "type": "律诗", 
        "yun": "齐"
    }, 
    {
        "author": "郭曾炘", 
        "era": "清", 
        "subtype": "七言律诗", 
        "text": [
            "已分高轩绝往还，深居何事复相关。", 
            "打门诗债从人索，倚壁筇枝对我闲。", 
            "谏草糊窗经断烂，诰绫装帖喜斓斑。", 
            "卧游恣看蓬壶景，一角犹余马远山。"
        ], 
        "title": "幽居遣怀 其四", 
        "type": "律诗", 
        "yun": "删"
    }, 
    {
        "author": "郭嵩焘", 
        "era": "清", 
        "subtype": "七言律诗", 
        "text": [
            "昼长利觉客情孤，细雨纤纤乍有无。", 
            "密树安巢闻啄鹊，破窗缀网看悬蛛。", 
            "劳心远道人何处，刻意新诗貌已癯。", 
            "强作东坡留滞语，经营身计一生迂。"
        ], 
        "title": "昼长", 
        "type": "律诗", 
        "yun": "虞"
    }, 
    {
        "author": "郭嵩焘", 
        "era": "清", 
        "subtype": "七言律诗", 
        "text": [
            "时事艰危国论深，壮心低就酒杯斟。", 
            "西风鼓角孤城远，细雨荼蘼小苑阴。", 
            "大邑名贤心洒落，清春雅集夜萧森。", 
            "何缘料理平生事，一卧沧江鬓发侵。"
        ], 
        "title": "胡刺史招饮东园", 
        "type": "律诗", 
        "yun": "侵"
    }, 
    {
        "author": "郭嵩焘", 
        "era": "清", 
        "subtype": "七言律诗", 
        "text": [
            "岁岁兹辰泛菊觞，今余泪雨洒衣裳。", 
            "蕲黄形胜余回合，江汉波涛接混茫。", 
            "万里秋风催短发，三年转战又重阳。", 
            "茱萸酒尽天涯会，回首干戈道路长。"
        ], 
        "title": "九日", 
        "type": "律诗", 
        "yun": "阳"
    }, 
    {
        "author": "郭嵩焘", 
        "era": "清", 
        "subtype": "七言律诗", 
        "text": [
            "安西万里道重开，翊运先收颇牧才。", 
            "狼燧烟从沙际出，龙堆云自地中来。", 
            "望穷葱岭心常恋，衣寄蒲犁手自裁。", 
            "今日三山风景丽，板舆新度钓龙台。"
        ], 
        "title": "侯桂龄《疏勒望云图》", 
        "type": "律诗", 
        "yun": "灰"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "林涧逶迤，正翠陌才晴，绿水微波。", 
            "昨夜月里，群玉山头，无数凤舞鸾歌。", 
            "恰霓裳入破，天风紧、音节柔和。", 
            "簇华筵，更禽啭迦陵，花雨鬘陀。", 
            "阶前宫袍作队，都不是寻常，兽锦龙梭。", 
            "百岁红萱，三枝琼树，天边乐事谁过。", 
            "向蓬莱西笑，碧海事、别后如何。", 
            "问姮娥。", 
            "蟠桃开处，依旧红么。"
        ], 
        "title": "春从天上来  寿玉峰徐太母同青际赋", 
        "type": "词", 
        "yun": "歌"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一盏红釭滟玉膏，鸳绡皱处偏凝。", 
            "春夜照梳头，莲筹杳、凄清牙蒜犀钉。", 
            "便教煎尽银荷，奈芳心耿耿。", 
            "敲翠竹、悄唤绿翘檐前，兰灯将暝。", 
            "唤遍无人应。", 
            "且独自、纤手靠妆台，挑凤胫。", 
            "宛转处，重思省。", 
            "当时风细人静。", 
            "曾偎璧带流苏，剔银釭潜等。", 
            "红裯冷，空对并蒂灯花，怎生相称。"
        ], 
        "title": "金盏子  咏灯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春水如油，吴船似屋，较他亭馆还多。", 
            "燕翻油幕，鸟啄银铃，分棚占断晴坡。", 
            "花面梅妆，看帽萦竹粉，袂掠兰莎。", 
            "蜂蝶媚春罗。", 
            "成团打块婆娑。", 
            "正春压歌场，花抬酒价，半天戏鼓嵯峨。", 
            "曼衍鱼龙遍，念奴悄试一声歌。", 
            "急拍将阑，氍毹畔、暝翠微波。", 
            "春游晚、半城夜火，盈盈细马双驮。"
        ], 
        "title": "安平乐慢  晴郊纪胜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "斜阳城阙。", 
            "晚秋行散，偶尔游歇。", 
            "故人曾有池馆，风帘零乱，镜湖超越。", 
            "花朵柳丝如画，映秋水林樾。", 
            "更三五、知己流连，河没参横浩歌发。", 
            "笛声隐隐霜空阔。", 
            "廿年馀、往事星明灭。", 
            "如今园里只有，荒井畔、蟪蛄悲咽。", 
            "满目山阳，催得盈颠种种华发。", 
            "最恼是、绿水桥边，尚挂当初月。"
        ], 
        "title": "雨霖铃  秋过城南蒋氏园亭追忆瞻武并悼吴傅星又邺许埙友诸子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿杨外，瓢笠萧萧，唤渡春江尾。", 
            "想此情犹恋，斋厨樱笋，山园桃李。", 
            "向津楼斜倚。", 
            "隔花鞭影回头指。", 
            "隐隐见，四百八十，南朝烟寺。", 
            "问师何意。", 
            "将三春、锦片年光，掷与江东，野外沙际。", 
            "况逢连岁关河，满斜阳、荒亭衰垒。", 
            "怕他年、又红鲤无书，金鸿少使。", 
            "欲倩神僧咒，为君禁住流水。"
        ], 
        "title": "还京乐  送叙彝上人北游", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧苔纸，更用成都，粉水桃浪砑。", 
            "斗松绫纤腻，韭花字格，閒吟閒写。", 
            "恰翠承朱亚。", 
            "澄心纸镇铜台瓦。", 
            "孝穆管，争愿化作，珊瑚为架。", 
            "想僧庐暇。", 
            "竹篱边、行散閒招，仁甫酸斋，水际月下。", 
            "共取趁拍牌名，与三唐、较量声价。", 
            "似缤粉、簇蕃锦成纨，侯鲭制鲊。", 
            "历乱红么点，江村蛮豆盈把。"
        ], 
        "title": "还京乐  万红友养疴僧舍暇日戏取南北曲牌名为香奁诗三十首用填此阕寄跋卷尾", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春山六幅。", 
            "和山前春水，朝来齐绿。", 
            "指点前村古寺，隔水经幡烟际矗。", 
            "竟买蜻蜓，斜穿略彴，摇皱溪梢一痕玉。", 
            "隐隐钟声，迢迢僧语，风亚半墙竹。", 
            "遥青媚寺添幽独。", 
            "意中人恰到，吟情倍足。", 
            "小院松涛又将熟。", 
            "笑向空王，十载尘襟，一时尽沐。", 
            "斜日归庄，落红成陈，依旧閒愁万斛。"
        ], 
        "title": "春云怨  泛舟过显德寺逢友人同坐僧寮茶话", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "胭脂绣缬。", 
            "正千里江南，晓莺时节。", 
            "绛质酣春，红香宠午，惟许茜裙亲折。", 
            "小印枕痕零乱，浅晕酒潮明灭。", 
            "春园里，较琪花玉茗，娇姿更别。", 
            "情切。", 
            "想故国。", 
            "万里日南，渺渺音尘绝。", 
            "灰冷昆明，尘生洱海，此恨拟和谁说。", 
            "空对异乡烟景，蓦记旧家根节。", 
            "春去也，想蛮花犵鸟，泪都成血。"
        ], 
        "title": "喜迁莺  咏滇茶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "絮飘绵糅。", 
            "正六花罢舞，晴光初绣。", 
            "冻解蛾融，雨收鸳润，暖被笑声烘就。", 
            "尽红情绿意，倩钗上、綵幡轻逗。", 
            "春信浅，似才青燕尾，欲黄莺脰。", 
            "俛首。", 
            "空感旧。", 
            "暗省年时，有个人清秀。", 
            "帕裹柑儿，衫笼松子，浅立黏鸡屏后。", 
            "别来情事改，恹恹也、浑如殢酒。", 
            "剩倦影，与野塘山寺，早梅争瘦。"
        ], 
        "title": "喜迁莺  雪后立春用梅溪词体", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "晴帘乍浣。", 
            "被燕蹴红英，递香窗眼。", 
            "渐渐溪桥，迢迢杨柳，一半黄轻绿浅。", 
            "风弄秋千不定，日暖蘼芜何限。", 
            "春醪熟，嘱东阳愁绪，暂时分遣。", 
            "早晚。", 
            "南陌上，绣幰雕轮，依约何时断。", 
            "千载鱼灯，五侯蜡烛，赢得三春梦短。", 
            "从古禁烟时候，祇博鸟啼花怨。", 
            "无聊赖，把粉笺细写，傍人休管。"
        ], 
        "title": "喜迁莺  清明前一日陪史耳翁饮雪持斋头", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "凭高指顾。", 
            "叹野水增波，故陵无树。", 
            "万叠金笳，千寻铁锁，依旧大江东去。", 
            "休管周郎安在，便觅桓温何处。", 
            "长啸罢，怕永嘉草草，不成南渡。", 
            "迟暮。", 
            "纵有日，采药蓬莱，恐被神仙误。", 
            "姚女难归，羿妻不返，岁岁乱红迷路。", 
            "闷把唾壶轻击，愁对宝刀低诉。", 
            "空城下，听寒潮彻夜，鱼龙声怒。"
        ], 
        "title": "喜迁莺  排闷和云臣韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风帘霜院。", 
            "有一派晴秋，暗萦窗练。", 
            "酒辣侵唇，菊香扑鼻，黄雀紫螯初荐。", 
            "正值客心悽处，那禁夜乌啼断。", 
            "绛蜡底，恰白头贺老，江潭重见。", 
            "离怨。", 
            "言不尽，水市灯昏，试取檀槽按。", 
            "宛雒家乡，武昌楼橹，往事暮云分散。", 
            "愁似长空飏絮，泪比真珠脱线。", 
            "君休唱，惹青衫湿了，再无人管。"
        ], 
        "title": "喜迁莺  华汉章招饮听苏昆生度曲", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月明珠馆。", 
            "有帝释鬘陀，身云散满。", 
            "鲛国旌幢，鲎帆笳吹，万叠雪倾银溅。", 
            "装罢红棉粤峤，看足苍枫梁苑。", 
            "饶能事，尽微皴澹抹，黄深绛浅。", 
            "箧衍。", 
            "有一卷。", 
            "细腻凝脂，三尺松陵绢。", 
            "少不如人，师须为我，画出鬓丝禅板。", 
            "旁侍湘娥窈窕，下立天魔蹇产。", 
            "人间苦，怅碧桃花谢，洞天归晚。"
        ], 
        "title": "喜迁莺  石濂和尚自粤东来梁园为余画小像作天女散花图词以谢之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风忒峭。", 
            "把似锦浓秋，霎时都扫。", 
            "林影添黄，潭痕减翠，易损他乡怀抱。", 
            "瓮头索郎未熟，坌口猎徒还少。", 
            "燕市畔，渐消寒九九，排当画稿。", 
            "那晓。", 
            "人世事，月令岁华，惯是田家好。", 
            "摘菜淹菹，燃糠煨芋，夜火村村打稻。", 
            "惆怅年来残夜，催著朝衫偏早。", 
            "凭谁说，向茅檐曝背，溪南诗老。"
        ], 
        "title": "喜迁莺  立冬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四野珑松，一城飘瞥，滕六作黄獐舞。", 
            "低阁凭阑，遥天策骑，人在最微茫处。", 
            "曾对君家说，且看了、春灯方去。", 
            "那知一夜离情，六花顿酿如许。", 
            "雪没中原无路。", 
            "料尚隔东阿，几程烟树。", 
            "冷驿摇鞭，乱山卸驮，酒向何村贳取。", 
            "逼暝投山店，衾似铁、一灯无语。", 
            "梦入江南，小庭梅萼初乳。"
        ], 
        "title": "探春慢  连朝大雪计桐初尚未达东阿也词以忆之索京少蕺山和", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冰泮金塘，雪消碧瓦，已将春霁閒作。", 
            "画鼓敲时，绣旗飏处，辇道晴丝娇惰。", 
            "辽后妆楼在，记楼上、朝天梳裹。", 
            "如今白玉栏杆，无数燕泥轻堕。", 
            "词客吟情无那。", 
            "怕路近天家，鞭影微亸。", 
            "一抹斜阳，几朝禁苑，墙下橐驼閒卧。", 
            "纵到花开日，问曾否、连昌上锁。", 
            "多少新愁，恰被宫莺啼破。"
        ], 
        "title": "探春慢  新正四日东华门道上同徐电发并辔作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿水楼台，青春院落，又是韶华百五。", 
            "饧粥榆钱，过了匆匆时序。", 
            "怕今年、玉剪来时，是去年、钿车停处。", 
            "最难凭、轻暖轻寒，天涯羁客甚情绪。", 
            "少年此日嬉游，有窥帘绮态，当垆俊侣。", 
            "一自飘流，冷落夭桃门户。", 
            "西楼外、几阵莺花，北邙上、一堆羊虎。", 
            "向斜阳、断碣残碑，多少横官路。"
        ], 
        "title": "绮罗香  清明感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "许掾多情，清和佳节，连夕娇歌妙舞。", 
            "料得眉峰，碧到愁时都聚。", 
            "记昨宵、银瑟初停，又此夜、红牙再补。", 
            "看一群、灯下诸郎，依稀尽解此情苦。", 
            "独有江东词客，为家山路远，倍增悽楚。", 
            "回首朱门，略记虫娘庭户。", 
            "好院本、全部笙箫，没心情、半生羁旅。", 
            "比年时、携手听歌，多了黄昏雨。"
        ], 
        "title": "绮罗香  初夏连夜于许茹庸仲修席上看诸郎演牡丹亭有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "褪尽梅妆，飘残杏靥，春事今年恁快。", 
            "满树红绡，已把小楼遮碍。", 
            "三分醉、午酒娇痕，一味懒、昼眠慵态。", 
            "记个侬、万里家乡，西川远隔蛮江外。", 
            "惜花烧尽银烛，花亦相看熟，恹恹长在。", 
            "著水啼烟，镇向馀寒忍耐。", 
            "才深巷、带雨斜开，又前街、提笼争卖。", 
            "惹人是、几阵春愁，撚一枝谁戴。"
        ], 
        "title": "绮罗香  咏海棠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满院濛濛，半园寂寂，万队银鸾齐跨。", 
            "压帽笼鞭，无数槛边廊下。", 
            "惊夜静、粉泪难乾，趁阴重、冰魂易化。", 
            "更怜伊、漱雨梳风，楼东颓玉妆初卸。", 
            "有人剪烛偷照，肠断红香侣，忆他娇奼。", 
            "拾取盈盈，和麝题封绡帕。", 
            "记当日、冷淡交情，付他年、水天閒话。", 
            "空遗下、瘦干斜枝，向横窗暗写。"
        ], 
        "title": "绮罗香  咏落梅", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "春至景渐暄，舟行日堪玩。", 
            "矧抱昔人心，而怀斯世叹。", 
            "平陂互倚伏，今古如宵旦。", 
            "石门虽夙游，风物亦殊观。", 
            "积峡启奔流，平沙衍高岸。", 
            "帆回断飙急，棹去馀萍散。", 
            "融融出渚云，役役将归雁。", 
            "卷舒宁自期，寒暑为谁换。", 
            "浮生贵不朽，金石有销烂。", 
            "仰羡楼船人，英声烜西汉。"
        ], 
        "title": "进帆石门怀古", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "旌旗集枉渚，舟楫辞河湄。", 
            "玄冬首北路，白日方南驰。", 
            "霜江无浊流，落叶纵横飞。", 
            "扬越非殊乡，山川中间之。", 
            "离别忽千里，浩歌临路岐。"
        ], 
        "title": "赠别陈岱清司李", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我祖之冢萝山阳，昔者沃土今遐荒。", 
            "十里燃烽五里堠，白日黯黯旗飞扬。", 
            "手栽三松何松长，谁其守者豺与狼。", 
            "呜呼一歌兮歌声促，海隅是日家家哭。"
        ], 
        "title": "乙巳清明日拟杜七歌 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "有墓有墓江一隅，我之祖妣从其姑。", 
            "连山百里郁相望，雕虎白昼乘黄狐。", 
            "牂牁水长坠飞乌，篙师较计钱有无。", 
            "呜呼二歌兮歌不得，苍天贫我曷有极。"
        ], 
        "title": "乙巳清明日拟杜七歌 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "父兮母兮曾城侧，饥乌巢我墓上柏。", 
            "清明重九始一来，人寿几何天罔极。", 
            "瘗中龙剑跃且鸣，有子虽长不得力。", 
            "呜呼三歌兮泪未歇，馀名岂足荣枯骨。"
        ], 
        "title": "乙巳清明日拟杜七歌 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "丹水之山白玉英，我昔三弟皆才良。", 
            "三岁读书惊座客，六岁通经言有章。", 
            "凤凰巢覆卵亦毁，举杯酹汝来何方。", 
            "孤飞之鸟落后行，一矢可折十矢强。", 
            "呜呼四歌兮伤怀抱，汝兄虽存今已老。"
        ], 
        "title": "乙巳清明日拟杜七歌 其四", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "青青者蓑下见足，小民命此以为屋。", 
            "朝餐薇芜暮黄独，旧陇有苗不得熟。", 
            "父兄母子各一方，空山白骨无人哭。", 
            "呜呼五歌兮歌思悲，我生犹及承平时。"
        ], 
        "title": "乙巳清明日拟杜七歌 其五", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "平原纸飞挂长棘，幼子孤坟在西北。", 
            "桄榔生风溪水黑，青坭污汝好颜色。", 
            "去年四岁解学书，今日闻歌莫应识。", 
            "呜呼六歌兮歌且疑，天道反覆难得知。"
        ], 
        "title": "乙巳清明日拟杜七歌 其六", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "生不能弯弓骑大马，含毫伸纸徒然者。", 
            "千钧之重悬以丝，低头淟涊聊复为。", 
            "下有管乐上伯夷，高人嗤我今何之。", 
            "呜呼七歌兮歌声阕，男儿盖棺是非决。"
        ], 
        "title": "乙巳清明日拟杜七歌 其七", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "季冬二十日始暝，玄云四塞天气凝。", 
            "小雨初从屋角来，渐觉萧萧骇群听。", 
            "开轩出立白照眼，把烛低看雪填径。", 
            "纷翍相属声更希，委积争高色逾莹。", 
            "童子盛归锦袖中，主人为续清尊兴。", 
            "千卮酬酢未颜酡，百巧雕镂随手应。", 
            "入馔犹疑虎作盐，迎春不数银为胜。", 
            "夜深气象惨更急，卧久衾裯寒不瞑。", 
            "俱言黍稷兆维丰，满把琼瑶晓相赠。", 
            "从来见少怪者多，亦似西人惊海波。", 
            "岁维丙午日亦丙，支寅时戌还相加。", 
            "南州炎德济以水，此物或匪干天和。", 
            "将无治世气自北，却恐侵人鬓先白。", 
            "俟河之清尚有时，如粤之雪难再得。", 
            "如粤之雪难再得，为君作歌兴殊极，彼苍此意谁能测。"
        ], 
        "title": "广州客舍夜雪歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天外千峰沈不起，铜龙漏断银蟾死。", 
            "天鸡大叫惊海水，海水蒸变生火云，赤轮微转天地分。"
        ], 
        "title": "扶胥观日出歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "张公捉笔初无意，乱点离离墨光渍。", 
            "袖手方回惨澹思，满堂忽作飞腾势。", 
            "尤工画鹰与画马，岂有鬼神立其臂。", 
            "是何意态奇且杰，历落高深见胸次。", 
            "盖闻夫子侠者流，少年唾手燕然地。", 
            "纵横青史一千年，颠倒文韬三万字。", 
            "破胆亲持与众尝，许身不惜为人碎。", 
            "老来伏枥有馀悲，纸上鹰扬犹负气。", 
            "叩心自昔飞炎霜，白虹乃为荆轲至。", 
            "况君精诚委笔墨，僧繇破壁将无是。", 
            "我有填胸万古愁，百神不语群仙醉。", 
            "请君放笔作双鸾，夜半骑之问天帝。"
        ], 
        "title": "张穆之画鹰马歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "柏舟两髦犹可仪，陶婴黄鹄曾双飞。", 
            "夫人为妇已头白，眼中未识君容辉。", 
            "自言生长大夫女，经史胸襟炳如炬。", 
            "父母有命儿有心，纵不言承已心许。", 
            "心期颉颃同一林，天教殊绝成辰参。", 
            "人生意气贵一诺，妾宁负天不负心。", 
            "妾父有男妾有姊，君家大夫只一子。", 
            "有妻于俗得立孤，无妻为殇终已矣。", 
            "素车白马入君门，繇来为义非为恩。", 
            "身安分命甘若荠，半生衣枕无啼痕。", 
            "当年十五今五十，嗣子成立皆有孙。", 
            "呜呼，男儿陷胸绝脰死容易，就义从容人所畏。", 
            "青闺冉冉盛年徂，谁能独宿终不渝。", 
            "千金之剑赠墓树，至今谈者犹区区，何况赠以千金躯。", 
            "乃知未仕报韩者，古今所以为丈夫。"
        ], 
        "title": "柏舟行为区母陈太君赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大风覆鸟巢，有雏东南飞。", 
            "妾生始三朝，将军陷重围。", 
            "臣忠子孝死，父兄同日糜。", 
            "城中数万人，斩掠无一遗。", 
            "男为刀下肉，女为爨下泥。", 
            "阿母任夫人，毁貌为僮奚。", 
            "纳妾于中怀，祝天儿勿啼。", 
            "诚祷理或应，凶祸中脱离。", 
            "奔走依诸姑，不幸先而摧。", 
            "丈人为侯公，孤子未及期。", 
            "抱儿揖阿母，愿得相提携。", 
            "阿母左乳儿，右手与妾乳。", 
            "中间缀两泪，不绝陨如雨。", 
            "六岁教妾书，八岁教针缕。", 
            "十四女工成，馀巧及弦柱。", 
            "生世本将家，上马殊跋扈。", 
            "秋千及围棋，事事过俦伍。", 
            "阿母虽暂欢，亦约之规矩。", 
            "时时垂训言，言言称阿父。", 
            "十七母捐背，妾念不欲生。", 
            "阿母与父兄，节烈当谁明。", 
            "食则忘酸咸，衣则忘炎凉。", 
            "忍死待须臾，岂复有他望。", 
            "侯公后夫人，有弟曰赵公。", 
            "结客满天下，好义为士雄。", 
            "建牙古雁门，白马如游龙。", 
            "侯公家固原，音问时交通。", 
            "闻有代州骑，欢跃趋堂中。", 
            "玉帛杂遝陈，箫鼓何逢逢。", 
            "姊妹私相语，此事来何从。", 
            "侯公发书喜，顾妾言从容。", 
            "阿舅为汝媒，嘉礼今来降。", 
            "云有屈氏郎，才妙时无双。", 
            "闻命掩耳走，面颊为之红。", 
            "良吉既有期，妾岂得自专。", 
            "兼云盛文藻，私心亦惬焉。", 
            "先君与母兄，庶几藉言传。", 
            "固原至代州，长途弥三千。", 
            "后车载帐幕，导骑明旌旃。", 
            "和铃鸣我侧，悲笳纷我前。", 
            "与君为兄弟，恩义相缠绵。", 
            "方君读经史，为君缉韦编。", 
            "方君弄柔翰，为君拂华笺。", 
            "君歌妾按节，君琴妾操缦。", 
            "君行妾接迹，君立妾比肩。", 
            "当坐共茵缛，当酒共杯棬。", 
            "当镜共形影，当食共芳鲜。", 
            "当烛共更漏，当月共棂轩。", 
            "于梦共所适，于心同所怜。", 
            "君母在岭南，妾得不言旋。", 
            "北风缩马毛，驱之出雁门。", 
            "产女未弥月，怀中尝苦寒。", 
            "忆我初生时，念母涕涟涟。", 
            "北首出云州，东路从幽燕。", 
            "柁舟下直沽，天冻泽腹坚。", 
            "水工日椎凿，冰利舟为穿。", 
            "挥鞭历齐鲁，南渡逾长川。", 
            "时登秦淮上，怅望东南天。", 
            "烹我榆肉羹，开我蒲桃尊。", 
            "为君慰劳倦，中夜鸣清弦。", 
            "东南诚水国，舟路多洄沿。", 
            "举首辄触篷，引足即抵舷。", 
            "妾本鞍马人，动止颇非便。", 
            "炎洲况蒸湿，恒虑不自全。", 
            "既至见君姑，霜鬓无一玄。", 
            "子妇堂下拜，姑喜倍万千。", 
            "鸡鸣天欲晨，妾起拭衣巾。", 
            "上堂问安否，下堂膳羞珍。", 
            "承志于未形，纤细敢不勤。", 
            "小姑与叔姒，爱我逾所亲。", 
            "君家朋好多，一一皆令闻。", 
            "切磋及文笔，相与期千春。", 
            "从容论前烈，及我先将军。", 
            "每从壁后听，慰幸窃自安。", 
            "苟活二十年，微愿今获伸。", 
            "昔我母夫人，同穴情所敦。", 
            "岂不以妾故，忍死为后殉。", 
            "男生图嗣续，女生亦何云。", 
            "但令父母兄，大义炳无泯。", 
            "妾敢恋今乐，而忘昔苦辛。", 
            "赋命固有涯，皇天良不仁。", 
            "既孕不终育，凶疾婴其身。", 
            "上负七十姑，供养谁朝昏。", 
            "下顾所怜女，肝心毒如焚。", 
            "鬼伯一相催，欲留终无因。", 
            "愿君垂令名，妾下报二人。"
        ], 
        "title": "王华姜哀词", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "粤江二月三月来，千树万树朱华开。", 
            "有如尧时十日出沧海，又似魏宫万炬环高台。", 
            "覆之如铃仰如爵，赤瓣熊熊星有角。", 
            "浓须大面好英雄，壮气高冠何落落。", 
            "后出棠榴枉有名，同时桃杏惭轻薄。", 
            "祝融炎帝司南土，此花无乃群芳主。", 
            "巢鸟须生丹凤雏，落英拟化珊瑚树。", 
            "岁岁年年五岭间，北人无路望朱颜。", 
            "愿为飞絮衣天下，不道边风朔雪寒。"
        ], 
        "title": "木绵花歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "祝融帝子天人杰，凡材不敢宫前列。", 
            "挺生奇树号木绵，特立南州持绛节。", 
            "拔地孤根自攫拿，排空直干无旋折。", 
            "生气长资渤澥宽，老鳞不受冰霜裂。", 
            "青春二月当艳阳，观者千人皆叹绝。", 
            "繁英贯日下无阴，丽色烧天炙能热。", 
            "堂堂正正势莫当，密密疏疏随所设。", 
            "落瓣全铺细草青，飞须欲满游丝缬。", 
            "似闻昨日铜鼓鸣，海神黼黻朝天阙。", 
            "玉女三千笑口开，电光一夜枝头掣。", 
            "受命扶桑捧日车，旌旗片片裁虹蜺。", 
            "六龙战胜各归来，髭髯尽化玄黄血，不尔花红何太烈。", 
            "君不见四照之枝不可寻，赤松渺矣火井深，为君岁岁呈丹心。"
        ], 
        "title": "南海神祠古木绵花歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "吾友薛夫子，好饮还好仙。", 
            "酒铛丹鼎杂一室，幽竹白石罗堂前。", 
            "更向堂西架新阁，苍翠纷纷坐前落。", 
            "七十二峰流水东，青天秀出芙蓉萼。", 
            "主人高坐乌皮几，短发萧髾垂两耳。", 
            "胸中万卷心豁然，笔下馀霞散为绮。", 
            "才高步阔骇世俗，文举杨修尽儿子。", 
            "朝见罗浮之鹤飞晴烟，夜见酒旗之星明上天。", 
            "举觞招鹤鹤来下，放身八极同周旋。", 
            "我闻此阁未得上，疑是华阳洞里三层轩。", 
            "会须更作通明客，还就元龙地上眠。"
        ], 
        "title": "增阁歌寄薛剑公", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "今之人材可屈指，魏季宁都隐君子。", 
            "放舟溟海六月风，茧足幽州八千里。", 
            "巨鱼吞舟人食人，白浪黄沙入睚眦。", 
            "危途曾不废啸歌，壮心已觉齐生死。", 
            "往时为我言翠微，诸峰秀出旁无依。", 
            "丹崖劖削下绝地，石窦委曲中开扉。", 
            "蚍行猿引步且伏，径尽高原见茆屋。", 
            "分星牛斗即比邻，福地金精若奴仆。", 
            "良朋或近或远方，伯兄仲兄齐雁行。", 
            "干戈之际独无事，花下往往闻宫商。", 
            "盈阶况复美子弟，讲德馀暇兼文章。", 
            "有时雄辨相奔射，偏师角立还坚壁。", 
            "有时急难相周旋，首尾皆至如率然。", 
            "嗟哉古道久已丧，老矣馀生复谁望。", 
            "闻君近者结吾庐，亦拟吾庐结其上。"
        ], 
        "title": "寄题魏和公吾庐", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "地何必生山川，天何必有日月。", 
            "一升一沉使我老，南北东西令人别。", 
            "洪河之水孤蓬根，不知似我还似君。", 
            "神州萧条寰宇黑，英雄失路归何门。", 
            "文章亦是千秋事，兴则为云降为雨。", 
            "雄剑高飞雌剑留，夜上金陵望牛女。"
        ], 
        "title": "送屈翁山之金陵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "蜀犬不识日，群吠声狺狺。", 
            "越人贱章甫，不以易文身。", 
            "中原龙战二十载，万事反覆如朝昏。", 
            "我行惊惧伏草莽，举国大笑为愚人。", 
            "何来年少金陵子，肯道相思满人耳。", 
            "三年觅我二樵间，一夕逢君五羊市。", 
            "倾山倒海见胸臆，白日照耀肝肠里。", 
            "羁贫无酒留君欢，对坐江楼饥不起。", 
            "是时积雨江上晴，丹枫乱落寒蝉鸣。", 
            "长风驾浪作丘壑，蜃楼海市相峥嵘。", 
            "赵佗朽骨为黄土，陆贾诗书亦何补。", 
            "朝台空有汉家名，浩叹今人不如古。", 
            "今人古人间容发，举足之分邈燕越。", 
            "眼前得丧等烟云，身后是非悬日月。", 
            "怪君茂龄怀抱奇，严君风义兼能诗。", 
            "曾窥一二每心折，安得天马无龙驹。", 
            "荒城气黑落日短，强为吾子停斯须。", 
            "如君意气复何道，所愿故心终不渝。"
        ], 
        "title": "赠余鸿客", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "南州秋色初流火，西方月向梧桐堕。", 
            "当时欢会草堂前，一月词人满高座。", 
            "主人命倒玉缸春，小奴跪进雕盘果。", 
            "飞觥授简恣所为，画地书天无不可。", 
            "今夜草堂集朋辈，主人安在在驴背。", 
            "梧桐未叶月不明，银灯吐焰空相对。", 
            "檐头急雨如扬沙，飞向君前作雪花。", 
            "雪中旅店关山路，欲梦何门觅君处。", 
            "黄金台畔士如云，几许风期得似君。", 
            "明朝便奋南溟翼，老夫不勒北山文。"
        ], 
        "title": "春夜同王说作王东村程周量宿六莹堂怀主人梁药亭", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "蓝关秋高草色黄，清溪枫落兼微霜。", 
            "去棹萧萧荻花下，念君可是徒然者。", 
            "周郎千骑三山东，画堂邀客飞银骢。", 
            "折铛故鼎尚有耳，老夫岂不闻高风。", 
            "风尘意气望相识，何况与君心莫逆。", 
            "心莫逆，吹笙竽。", 
            "见故人，乐何如。"
        ], 
        "title": "送谭天水入闽", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "溪西千树当时种，数尺枝条柔可弄。", 
            "不踏湖堤向一年，已觉繁花密无缝。", 
            "经过昨日此匆匆，两夕怀思不堪诵。", 
            "栽花主人隔千里，花下扁舟与谁共。", 
            "虬髯逸兴迥不群，公子翩翩复殊众。", 
            "折简相招到石床，新醅不惜开银瓮。", 
            "远方英俊兼秦越，满座雄谈杂嘲讽。", 
            "是时霜后积水清，湖西滉漾波光动。", 
            "四山开朗有佳色，孤屿萧疏欲含冻。", 
            "共誇密雪赋梁园，复讶行云入荆梦。", 
            "幽光漠漠去岸高，素色鳞鳞压枝重。", 
            "拂衣屡爱轻瓣飞，行杯更遣浓香送。", 
            "逆风十里气尚满，沿流百步溪犹壅。", 
            "高天可厌白日坠，厨人未报清尊空。", 
            "老夫短棹欲早归，上客班骓亦停鞚。", 
            "开笺意思已潦倒，下笔词章乃狂纵。", 
            "寄谢梅花勿笑人，繇来韵险难为用。"
        ], 
        "title": "石湖观梅花分得动字柬罗仲恭罗显哉兼怀湖主人罗澹峰", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "八月从象郡来，九月归稽山下。", 
            "天生落落穆穆人，姿形不类风尘者。", 
            "广州城西东篱花，酒杯偶共良朋家。", 
            "匆匆含意未及道，相视颠毛俱有华。", 
            "著书何处期之子，谢公精舍清晖里。", 
            "云中黄鹄安可留，目送飞鸿日千里。"
        ], 
        "title": "送张南士归山阴", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君家草堂在西郭，不远人间似岩壑。", 
            "浮丘一点下平芜，郁水千峰映篱落。", 
            "触热相过五月中，凉飙不道炎蒸恶。", 
            "开轩气象已爽垲，入座清言复玄著。", 
            "爱君识鉴精莫伦，过目雄雌辨飞鹊。", 
            "爱君墨妙不可当，下笔峥嵘走龙蠖。", 
            "千年论事直指掌，八法从心绝缠缚。", 
            "闲来为我言素怀，便欲从兹理芒屩。", 
            "尚平多累粗已毕，吴越清秋有前约。", 
            "钱塘怒涛若车马，九华峰峦如剑锷。", 
            "揽将明秀入毫端，直取幽奇恣挥霍。", 
            "快哉壮志我所同，恨不俱飞比黄鹤。", 
            "胸中约结开何时，梦里江山已成昨。", 
            "倚栏惆怅见千里，落日回风散城铎。", 
            "虞翻故苑空青蝇，赵尉馀基尚丹雘。", 
            "远天暮色方掩霭，近寺疏钟满寥廓。", 
            "出门一揖因送君，白头好纵青山乐。"
        ], 
        "title": "过杨伊水西郊草堂因送之游吴越", 
        "type": "古风", 
        "yun": "药"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "牂牁之江千里来，羚羊峡口一线开。", 
            "长波鼓荡气不泄，沙边吼怒成风雷。", 
            "五月六月西潦至，端州古城昼常闭。", 
            "即今水落洲渚高，急流尚作奔扬势。", 
            "谁飞杰构临江隈，下有孤石名嵩台。", 
            "崇基峥嵘山岳立，古榕诘屈蛟螭回。", 
            "百道文窗浮木末，四楼角立何轩豁。", 
            "曲阁周流复道长，高廊四注空阶阔。", 
            "犹忆登楼发尚髫，楼前亲见海龙朝。", 
            "万乘旌旗屯北郭，千官车马聚寒潮。", 
            "二十年来重系舸，泪滴阑干独愁我。", 
            "白云飞尽苍梧深，满目寒山日西堕。"
        ], 
        "title": "端州阅江楼", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "上林桃子洛阳梨，更向增城问荔支。", 
            "海内知君行欲遍，卷中多有故人诗。"
        ], 
        "title": "送郑子源之香山二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "荔枝花事未曾阑，作赋相如客倍闲。", 
            "好去临邛寻令尹，横琴山在海中间。"
        ], 
        "title": "送郑子源之香山二首 其二", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "野桥枯石水磷磷，几叠苍松似小春。", 
            "恰好赠归词客手，竹边添个撚须人。"
        ], 
        "title": "题山带画为张宗肃", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "东来言送故人轺，一岁维舟得此朝。", 
            "同是挂帆分两地，西行人迩北人遥。"
        ], 
        "title": "送袁密山归平乐三首 其一", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "年来敛尽旧锋棱，寓客门前冷似冰。", 
            "住久不知君是客，雪山如对坐禅僧。"
        ], 
        "title": "送袁密山归平乐三首 其二", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "桂江山水极雕锼，奇峭参天带急流。", 
            "便欲束装从此去，唱酬三月共扁舟。"
        ], 
        "title": "送袁密山归平乐三首 其三", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "草际相呼立渚禽，茅堂萧寂不须深。", 
            "图书左右堪怡悦，脱屣浮云物外心。"
        ], 
        "title": "题萧叔兼行乐", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "书记翩翩昔所闻，牂牁西去许从军。", 
            "封侯本是书生事，铜柱高标在岭云。"
        ], 
        "title": "走笔送梁台佐赴粤西幕府二首 其一", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "草堂过别语悬河，侠士肝肠世未多。", 
            "前路有人能问我，一竿头白对藤蓑。"
        ], 
        "title": "走笔送梁台佐赴粤西幕府二首 其二", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "郁郁长松谡谡风，一囊更自抱丝桐。", 
            "知音岂患人间少，流水高山在目中。"
        ], 
        "title": "题佟子小影", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "珠玉为心貌亦如，谢家芝草满阶除。", 
            "少陵一语堪为赠，年少今开万卷书。"
        ], 
        "title": "题陈子行乐", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "柳底清阴竹叶杯，诸峰遥入座中来。", 
            "人生乐事无过此，满径黄花对酒开。"
        ], 
        "title": "题潘子小影", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "诗人标格老僧装，大地无非选佛场。", 
            "最是匡庐宜乞食，虎溪前去是柴桑。"
        ], 
        "title": "题周耐庵匡庐托钵图", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "新秋岭外好回车，水湛长江落木初。", 
            "已啖离支三百颗，钓竿须鲙四腮鱼。"
        ], 
        "title": "赋送顾禹二首 其一", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "二毛一变作霜巅，不听吴歌四十年。", 
            "君到山塘秋已半，千人石上月依然。"
        ], 
        "title": "赋送顾禹二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "万辔群飞走玉骢，数枝鸣镝响雕弓。", 
            "高堂益壮三军气，四壁如吹大野风。"
        ], 
        "title": "围猎图为王云庵题二首 其一", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "平沙围猎合还开，踪指何常不用才。", 
            "自是将军亲阅历，谁人绘得阵图来。"
        ], 
        "title": "围猎图为王云庵题二首 其二", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "归舟暂泊五羊城，一揖相辞万里行。", 
            "竟夜吟诗不成句，新鸿飞过两三声。"
        ], 
        "title": "口占送向恬庵", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "急流勇退复何人，知止空闻老氏言。", 
            "岂似圣经知至善，修齐事业盖乾坤。"
        ], 
        "title": "为王云庵题知止轩 其一", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "陶公止酒偶然歌，止观天台又若何。", 
            "知止知君深得力，平生志本不求多。"
        ], 
        "title": "为王云庵题知止轩 其二", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "相生奇正本无穷，制胜全资整暇功。", 
            "一矢雍容升揖地，甲兵千万在胸中。"
        ], 
        "title": "运心轩", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "哲人邈矣复何思，道德文章总我师。", 
            "夜寐夙兴勤所事，保身唯咏仲山诗。"
        ], 
        "title": "哲思轩", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "上弦新月蔼清晖，恬澹无营世所希。", 
            "绿竹黄花秋正好，一觞遥唱鹤南飞。"
        ], 
        "title": "澹恬堂", 
        "type": "绝句", 
        "yun": "微"
    }
]