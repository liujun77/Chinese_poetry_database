[
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百年舒卷岂难期，七尺渔竿一钓丝。", 
            "不择水清鱼少处，秋江端可鉴须眉。"
        ], 
        "title": "题丁勖庵秋江垂钓图", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "欲折梅花寄一枝，送君犹觉挂帆迟。", 
            "巫山巫峡三千里，春雪春风是到时。"
        ], 
        "title": "送人入夔州二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "请代何能格上天，千秋同穴志元坚。", 
            "馀生枉作仪髦赋，一死当君属纩前。"
        ], 
        "title": "繻葛程符氏殉节挽歌", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "两世遗骸涨海边，首丘唯赖子孙贤。", 
            "客来岭外三千里，泪滴棺前十二年。"
        ], 
        "title": "送詹意友之潮阳扶其父祖旅榇还闽二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "水木根源有此身，十年泉路不知春。", 
            "看君近泪无乾土，自有连舟解赠人。"
        ], 
        "title": "送詹意友之潮阳扶其父祖旅榇还闽二首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "千里西江路，多奇是桂州。", 
            "裂山行巨浪，依石上孤舟。", 
            "君见他乡叶，都归故国流。", 
            "应书得意句，相问海东头。"
        ], 
        "title": "送何不偕之桂林", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "九原不可作，古道更谁陈。", 
            "夜烛开遗草，寒斋共故人。", 
            "星横骑尾气，霜老枕戈身。", 
            "一读投湘赋，泉扉自此春。"
        ], 
        "title": "秋夜王东村梁药亭刘汉水王蒲衣梁王顾家夔石过宿独漉堂读先司马遗集枉赠名篇赋答（“枉赠名篇”，底本作“有诗”，据十三年本改）二首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "千古伤心地，当年洒泪馀。", 
            "空还新息革，终负贾生书。", 
            "绛阙恩虽满，苍生望尚虚。", 
            "乾坤同气在，异代岂云疏。"
        ], 
        "title": "秋夜王东村梁药亭刘汉水王蒲衣梁王顾家夔石过宿独漉堂读先司马遗集枉赠名篇赋答（“枉赠名篇”，底本作“有诗”，据十三年本改）二首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "寂历霜天外，宵来有雁鸿。", 
            "树声风自北，池影月方中。", 
            "良会复能再，清尊况不空。", 
            "登台望星彩，神剑为谁雄。"
        ], 
        "title": "月夜姚菊里载酒招同郭清霞陶苦子邹中和简文震重集邹仪生寒玉堂同赋用空字", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "故人新勿药，美酒更开瓶。", 
            "虽复层城里，何妨一夕停。", 
            "空阶行坠叶，疏树上寒星。", 
            "细数更筹笑，人间梦未醒。"
        ], 
        "title": "李方水疾新愈同唐明犀梁药亭陶苦子吴山带何郢人问之天乐堂分得醒字", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "绝巘全高寄，孤根压众芳。", 
            "已成空谷玉，如带掖垣霜。", 
            "世想和羹实，天留暮岁香。", 
            "南枝长不老，微笑傍空王。"
        ], 
        "title": "题丹霞雪干图为澹归大师寿", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "新年连旧雨，晴好独当人。", 
            "兵气昏南纪，天心惜此晨。", 
            "远峰偏耸日，一鸟自鸣春。", 
            "徵敛村村急，桃花何处津。"
        ], 
        "title": "人日新晴即事", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春色来何处，郊云密自西。", 
            "酿花成大叶，催雨作新泥。", 
            "野日笼无影，遥峰截欲齐。", 
            "良苗今有喜，一为报烝黎。"
        ], 
        "title": "春阴", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岂得便归去，江头春正佳。", 
            "偶来唯任兴，小别亦伤怀。", 
            "履迹朝盈户，吟声夜出斋。", 
            "南园今往矣，风雅在吾侪。"
        ], 
        "title": "丹柯阁留别同梁药亭二首 其一", 
        "type": "律诗", 
        "yun": "佳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "大海天将曙，高窗烛未灰。", 
            "各呈诗问病，自把历占来。", 
            "岸柳随潮映，溪花到郭开。", 
            "两人乘一艇，半日是朝台。"
        ], 
        "title": "丹柯阁留别同梁药亭二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "轩盖来深巷，芳菲满一庭。", 
            "小花丛作白，新柳浅为青。", 
            "觅句兼春枕，挥杯到夜星。", 
            "永怀西上客，江月自扬舲。"
        ], 
        "title": "春日过刘汉水李世臣于黄木山堂王东村欧阳伟人林本茅偕至即事分赋兼怀李铎臣西行得青字", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "城阙东西路，相寻不惮劳。", 
            "肝肠违世古，诗卷与人高。", 
            "玉纸裁轻扇，银钩落细毫。", 
            "经年无以报，空自愧投桃。"
        ], 
        "title": "答任五陵", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "积雨村边路，溪潮长石痕。", 
            "蛎房环结屋，龙目细垂园。", 
            "旧友仍羁寓，新秋好晤言。", 
            "楼高虽可望，各自闭柴门。"
        ], 
        "title": "积雨柬何玉其", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "遭逢虽不造，文采独堪誇。", 
            "姑妇成双节，诗篇属大家。", 
            "苦心追正始，真调脱铅华。", 
            "世业闻孙在，芳兰不妄芽。"
        ], 
        "title": "题绣佛斋诗 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "玉洁因成色，金坚遂有声。", 
            "古人言不朽，皆自性情生。", 
            "寡鹤夜中唳，哀猿申旦鸣。", 
            "何须立文字，闻者尽沾缨。"
        ], 
        "title": "题绣佛斋诗 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "丰湖清绝地，乱后几人行。", 
            "秋水明诸壑，官桥带两城。", 
            "少年初旅食，多艺盛时名。", 
            "佐幕前贤事，良才斫始成。"
        ], 
        "title": "送梁言公之惠州", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "有月鸣莺早，无风乳燕高。", 
            "倚檐花刺帽，循竹露沾袍。", 
            "散诞从吾得，驱驰与世劳。", 
            "晓凉开卷罢，耕凿语儿曹。"
        ], 
        "title": "园居杂诗三首 其一", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "野色浮千树，池光鉴一峰。", 
            "高标人外秀，新绿雨边浓。", 
            "此地颇安堵，他乡时举烽。", 
            "楼头数杯酒，伫立到昏钟。"
        ], 
        "title": "园居杂诗三首 其二", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "乾鹊来何处，高巢占一桠。", 
            "可能知喜气，空自恋贫家。", 
            "就食雏争母，教飞翼碍花。", 
            "老夫图稳卧，未许报窗纱。"
        ], 
        "title": "园居杂诗三首 其三", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "铃柝鸣终夜，星河耿暮秋。", 
            "但令圭未玷，休问杼曾投。", 
            "东海仍秦帝，南冠号楚囚。", 
            "此身翔不下，何处学轻鸥。"
        ], 
        "title": "狱中杂纪二十六首 其一", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "土室分东半，疏篱别作房。", 
            "灶烟凝几研，窗雨滴帷床。", 
            "昼鼠游无惮，宵虫网不妨。", 
            "故人知更甚，消息隔重墙。"
        ], 
        "title": "狱中杂纪二十六首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "把钓时临水，为园少近郊。", 
            "本非羊慕蚁，真有鹿悬庖。", 
            "多病寻方药，无才愧易爻。", 
            "古今同一梦，玄白不须嘲。"
        ], 
        "title": "狱中杂纪二十六首 其三", 
        "type": "律诗", 
        "yun": "肴"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "圜扉今半月，佳节报重阳。", 
            "粤俗人登墓，秋风稼在场。", 
            "天遥唯见雁，地苦已飞霜。", 
            "书札询儿辈，溪花几处黄。"
        ], 
        "title": "狱中杂纪二十六首 其四", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "今年月食既，叠向夏秋看。", 
            "晦魄冥无色，虚轮侧未安。", 
            "阴消如有象，候满欲何端。", 
            "三复修刑戒，能无儆有官。"
        ], 
        "title": "狱中杂纪二十六首 其五", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "南生期免戮，葛相戒求闻。", 
            "一自违丹阙，唯知恋白云。", 
            "蝉无遮噪叶，豹有害身文。", 
            "将老婴缧绁，深惭父母坟。"
        ], 
        "title": "狱中杂纪二十六首 其六", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "柳底看棋出，篱门步月开。", 
            "偶因闲得乐，旋以寂生哀。", 
            "世岂祥凶物，人应弃死灰。", 
            "如何文字债，犹到狱中来。"
        ], 
        "title": "狱中杂纪二十六首 其七", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "古塔标虞苑，高城号尉佗。", 
            "青蝇犹宿昔，黄屋久消磨。", 
            "午梦书能送，秋吟酒易多。", 
            "死生闻有命，缄口欲如何。"
        ], 
        "title": "狱中杂纪二十六首 其八", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已是伤心客，那堪太息声。", 
            "隔墙来断续，入耳怨分明。", 
            "世俗趋倾险，神州尚甲兵。", 
            "何时瞻化日，青草狱门生。"
        ], 
        "title": "狱中杂纪二十六首 其九", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "栩栩梦中蝶，飞飞霜后萤。", 
            "半床书共寝，永夜月同醒。", 
            "觅纸题新句，笼灯课旧经。", 
            "已忘身是系，只作户长扃。"
        ], 
        "title": "狱中杂纪二十六首 其十", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "初度寻常度，今兹倍怆神。", 
            "伤哉居秽地，不敢礼先人。", 
            "乱日生何乐，馀年死与邻。", 
            "只愁来世事，难定报恩身。"
        ], 
        "title": "狱中杂纪二十六首 其十一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一旬双讳日，近接我生初。", 
            "泪滴重泉下，身从九死馀。", 
            "为禽填苦海，作蠹饱尘书。", 
            "已比先人老，千秋愧不如。"
        ], 
        "title": "狱中杂纪二十六首 其十二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "九月寒如此，今年闰较催。", 
            "萧条天外雨，飞洒粤王台。", 
            "风定闻新雁，人来说早梅。", 
            "江山寥落处，登望几时开。"
        ], 
        "title": "狱中杂纪二十六首 其十三", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "往哲居忧患，皆为进德门。", 
            "鄙人无意志，一卷自朝昏。", 
            "渴得楂梨快，寒加襆被温。", 
            "近邻贤首领，间日送清尊。"
        ], 
        "title": "狱中杂纪二十六首 其十四", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "烽火兼舟楫，艰危四十馀。", 
            "几为弓外鹄，一葬海中鱼。", 
            "债岂他生偿，名应狱吏书。", 
            "闲来寻旧将，追问乱离初。"
        ], 
        "title": "狱中杂纪二十六首 其十五", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一夜江城雨，萧萧长鬓华。", 
            "入心鸣万点，为润想千家。", 
            "倍助天昏黑，如兼客叹嗟。", 
            "乡园归未得，催尽小梅花。"
        ], 
        "title": "狱中杂纪二十六首 其十六", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "三旬行万里，奏使旧能任。", 
            "驿路无淹骑，秋风有报音。", 
            "迟留关厄数，速免或他侵。", 
            "死地寰中满，为忧岂独今。"
        ], 
        "title": "狱中杂纪二十六首 其十七", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "神签曾信手，消息一阳初。", 
            "始日深愁远，而今虑且虚。", 
            "灰寒终应管，云暗可劳书。", 
            "天地心谁见，乾坤莽自如。"
        ], 
        "title": "狱中杂纪二十六首 其十八", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "多虑凭天遣，深寒到酒消。", 
            "掩书吟竟夜，辞客卧终朝。", 
            "霜角思江槛，风铃隔丽谯。", 
            "向来临眺地，红树一萧萧。"
        ], 
        "title": "狱中杂纪二十六首 其十九", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "举世悲先烈，虚名萃眇身。", 
            "局天非一日，画地又何人。", 
            "不献邹阳作，终知石父伸。", 
            "从来黄与绮，秦汉未称臣。"
        ], 
        "title": "狱中杂纪二十六首 其二十", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "身世犹如昨，风威只觉寒。", 
            "数为百日满，序是一年残。", 
            "北使归何缓，南音操已阑。", 
            "敝衣行卒岁，省事且为安。"
        ], 
        "title": "狱中杂纪二十六首 其二十一", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春前殇两稚，灾祸不云孤。", 
            "岂谓妻孥泪，居然泣老夫。", 
            "往来询动履，肥瘦寄衣襦。", 
            "会有生还日，张仪舌在无。"
        ], 
        "title": "狱中杂纪二十六首 其二十二", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一岁聿云暮，万方劳未还。", 
            "济师江上戍，转粟雪中山。", 
            "身等齐民列，名蠲力役班。", 
            "合将经月系，消折半生闲。"
        ], 
        "title": "狱中杂纪二十六首 其二十三", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "昨日报春初，今朝是小除。", 
            "旧枯泉脉润，新脱柳芽舒。", 
            "生态看星鬓，忧端卜历书。", 
            "家家勤祀灶，儿女望何如。"
        ], 
        "title": "狱中杂纪二十六首 其二十四", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已歇霏霏雨，初回习习风。", 
            "日车朝渐北，斗柄夜方东。", 
            "大梦过前事，长愁到老翁。", 
            "羁栖频度岁，只欠狱门中。"
        ], 
        "title": "狱中杂纪二十六首 其二十五", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岁旦明朝是，天书昨夜归。", 
            "岂应违咫尺，无处问恩威。", 
            "且学餔糟醉，从嗔食覈肥。", 
            "入春开笑口，不复有危机。"
        ], 
        "title": "狱中杂纪二十六首 其二十六", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "与君皆老矣，继美在弓裘。", 
            "即此夭桃赋，无非式谷谋。", 
            "百年宁复事，五岳续为游。", 
            "颇忆曹丕语，成翁未白头。"
        ], 
        "title": "贺何不偕新翁", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "积雨日未已，客中怀可知。", 
            "如何相见地，即咏送行诗。", 
            "半月赵佗国，三秋文献祠。", 
            "好游年少事，搔首鬓如丝。"
        ], 
        "title": "走笔送袁士旦归江南兼怀魏凝叔和公杨长苍二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一见即投分，相知宁在多。", 
            "吾尤推意气，人共诵诗歌。", 
            "卞璞终应剖，南圭近已磨。", 
            "谁能记微贱，为报幸无他。"
        ], 
        "title": "走笔送袁士旦归江南兼怀魏凝叔和公杨长苍二首 其二", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "陂上家家好，清溪带绿筠。", 
            "近闻诗社里，添汝白头人。", 
            "门向何峰住，樽堪席地陈。", 
            "太平遗曲在，为我拂龙唇。"
        ], 
        "title": "送罗仲牧移家车陂", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "别时蟾兔缺，不觉渐成圆。", 
            "旅梦犹高馆，生涯在钓船。", 
            "风轻中酒后，夜永一阳前。", 
            "为有邮诗约，寒灯颇废眠。"
        ], 
        "title": "别后寄方蒙章陶苦子兼柬何不偕梁药亭吴山带黄葵村定邮诗之约二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "曲江千载下，作者未全湮。", 
            "笔墨无生气，光芒愧昔人。", 
            "谁能师日月，何以喻清新。", 
            "大海波澜在，骊珠自不贫。"
        ], 
        "title": "别后寄方蒙章陶苦子兼柬何不偕梁药亭吴山带黄葵村定邮诗之约二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白雪须眉在，青山日月深。", 
            "贫能持定力，老不负初心。", 
            "清磬夜当梦，梅花寒出林。", 
            "一阳来复后，甲子又从今。"
        ], 
        "title": "祝杨敏叔", 
        "type": "律诗", 
        "yun": "侵"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "洞箫谁院宇。", 
            "渐酒阑烛暗，春随人去。", 
            "轻阴便成雨。", 
            "念青丝牵恨，几将花误。", 
            "游情最苦。", 
            "尽日向、流莺分诉。", 
            "莫重来、吹尽香棉，更惜凤钩尘污。", 
            "轻许醉鬟留盼，小扇翻歌，锦屏人妒。", 
            "啼红怨暮。", 
            "还暗忆，断肠句。", 
            "怕烟江渡后，疏帘空卷，愁结伤春深处。", 
            "最无聊、燕去堂空，夜温绣户。"
        ], 
        "title": "瑞鹤仙 集梦窗句", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "飞光远近浮霜瓦。银杯翻影随骄马。", 
            "楼阁望中迷。轻烟十二梯。", 
            "回看天尽处。白上河桥树。", 
            "小坐忍春寒。冥冥待鸟还。"
        ], 
        "title": "菩萨蛮 春雪集吟风台，息厂立盦同赋", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绣桁沈沈，蕙薰扶起新寒浅。", 
            "玉钩消息不分明，人比天涯远。", 
            "飘荡东风未惯。", 
            "尽关情、莺窥燕盼。", 
            "乍移灯火，又转阑干，湘魂愁颤。", 
            "深坐前宵，画堂斜掩金波满。", 
            "朦胧花雾散如潮，蜻翼捎香断。", 
            "别绪春云暗卷。", 
            "记殷勤、惊鸿半面。", 
            "夜明空许，觅遍芳尘，黄昏亭院。"
        ], 
        "title": "烛影摇红 咏帘影", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "恅愺浮生短景催。", 
            "西风断角送愁来。", 
            "换尽六朝金粉影。", 
            "争忍。", 
            "暗红还恋旧楼台。", 
            "盼到妍晴休恨晚。", 
            "心远。", 
            "天涯不共暮潮回。", 
            "一片苍凉残笛后。", 
            "知否。", 
            "江山如此使人哀。"
        ], 
        "title": "定风波 咏夕阳", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "竹泪雨斑斑。", 
            "绿上阑干。", 
            "西亭展却水云宽。", 
            "画出潇湘秋意思，一雁初还。", 
            "小枕夜香残。", 
            "消尽悲欢。", 
            "笼鸳翠被怨新寒。", 
            "知否一般银烛底，人隔重山。"
        ], 
        "title": "浪淘沙 竹窗坐雨，适检得内子雨中寄怀旧作，因填是解示之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "轻靥娟寒，瘦魂凄夕，苒苒金飙来处。", 
            "一盏泉分，半㡘月亚，疏香暗传瑶俎。", 
            "怕寸剪、秋心苦。", 
            "沈吟背花去。", 
            "为谁顾。", 
            "话凄凉、旧篱都改，幽梦殢、应怯柘裙新舞。", 
            "破笑倚霜清，算柴桑、孤约曾许。", 
            "点年蜂黄，写残妆、还乞妍句。", 
            "尽金罍沈醉，莫管明朝风雨。"
        ], 
        "title": "法曲献仙音 咏菊，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "秋屏伴醉。", 
            "认七宝添修，粉融酥腻。", 
            "偷得寒簧素影，桂宫知未。", 
            "波波休羡樱桃节，祗团圞、定如人意。", 
            "半焦禽唤，一痕蟆蚀，暗怜风味。", 
            "念画地、浮名可似，忆旧谱霓裳，难寻残字。", 
            "吟到金盘彩屋，总关秋思。", 
            "当筵碎写山河影，怕琼肌、新染铅泪。", 
            "麦香收后，小团重瀹，玉蟾如水。"
        ], 
        "title": "桂枝香 咏月饼", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦长天窄。", 
            "念关山雪后，故人行迹。", 
            "正旅夜、残角凄凉，忍重折瘦杨，伴君寒色。", 
            "酒醒孤窗，唳鸿远、浮云东北。", 
            "况椒觞泛泪，柘鼓点愁，岁华非昔。", 
            "芳韶几番误掷。", 
            "剩风灯飐晚，照鬓添白。", 
            "省怨风、颦雨年年，便钗胜重拈，系春无力。", 
            "闷入黄昏，又閒了、花前词笔。", 
            "倚繁霜、冷弦万感，待谁说得。"
        ], 
        "title": "解连环 岁暮寄巸盦滨江", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画楼锁怨参差柳。", 
            "记曾绾，红酥手。", 
            "为问行云还在否。", 
            "春尘珠钿，夜香罗帕，暗泪花熏透。", 
            "欢期祗道寻常有。", 
            "别后思量帕回首。", 
            "不信芳愁浓胜酒。", 
            "拚教孤醉，醉魂轻蝶，梦挂梅枝瘦。"
        ], 
        "title": "青玉案", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "小径菭荒，重楼树暗，春寒犹殢兰野。", 
            "过羽飞光，游蓬断绪，暗负吟船醉马。", 
            "盼到边鸿信，奈独茧、愁丝难写。", 
            "最怜寄泪冰天，锦弦凄怨如话。", 
            "闻说舞筵春好，念否隔花人，杯醁慵把。", 
            "画戟销香，珠帘寻梦，还汝燕支娇冶。", 
            "归对官梅晚，定惆怅、银蟾西下。", 
            "还讯青禽，几时同醉芳夜。"
        ], 
        "title": "探春慢 春日雪中得巸盦塞上寄词。即依石帚韵倚声答之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "黯黯房栊，乍绕镜飞梅，珠箔归晚。", 
            "小几蛮薰，斜卷绮愁成片。", 
            "仙佩悄熨春寒，正暮雨、懒调帘燕。", 
            "甚麝尘、容易吹散，还傍醉巾重点。", 
            "冷琼低亚红栏半。", 
            "袅娇云、似欹妆面。", 
            "瑶台梦后回鸾舞，谁道风情浅。", 
            "无那悄觅坠钿，应惜取、沾香罗荐。", 
            "倚怨歌空诉，啼珠弹泪，一行筝雁。"
        ], 
        "title": "玲珑四犯 斋头小梅蘦落，借彊村韵写感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "箫云吹断秦楼迥。玉蟾还印阑干影。", 
            "来去两无因。春屏梦里人。", 
            "衔愁双翠羽。啼遍池南树。", 
            "银缕怨留香。罗衾一夜凉。"
        ], 
        "title": "菩萨蛮 和立盦韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "楼前沟水漂香去。空阶犹记啼红处。", 
            "片片是春愁。春归愁在不。", 
            "斜阳留一角。低掠金铃索。", 
            "蝶瘦枉相思。花阑影又移。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "暮寒愁沁歌眉浅。栖梁梦燕如人倦。", 
            "心事怕春知。多情占尽痴。", 
            "折枝还试绣。指乱春绡皱。", 
            "别易见应难。停针思万端。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画帘不到閒蜂蝶。隔枝杜宇空啼血。", 
            "春影散如烟。春心年复年。", 
            "玉笙浑懒品。闷倚沈香枕。", 
            "仙佩去珊珊。情天月几圆。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "怪东风。", 
            "春来閒煞好帘栊。", 
            "倦燕愁归，瘦鸾羞舞，锦屏空。", 
            "惺忪。", 
            "觅芳丛。", 
            "残花沁泪隔年红。", 
            "鸳帷几度伤别，祗与尘鬓记飘蓬。", 
            "带眼量恨，箫心传怨，絮飞茧老悤悤。", 
            "剩多情赚得，吟袖香褪，羁枕云慵。", 
            "回首凤陌游踪。", 
            "珠箔翠桁，到处绊青骢。", 
            "妆台畔，吠花厖远，唤茗鹦逢。", 
            "十年中。", 
            "不道酒醒，疏钟换了，镜里愁侬。", 
            "锦韶瞥眼，悄倚湘弦，黯黯空送春鸿。", 
            "只是閒哀乐，低徊似梦，梦也朦胧。", 
            "为问流莺解否，奈啼香、不到宋墙东。", 
            "枉教绿叶频看，绮兰易谢，渴损珠房蜂。", 
            "又九光、镫下新寒重。", 
            "多少恨、拚负香茸。", 
            "尽后期、月满花浓。", 
            "怕当歌袂，掩泪龙钟。", 
            "甚行云远，春山影在，朵朵芙蓉。"
        ], 
        "title": "戚氏", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "认朱楼连苑。", 
            "几树东风，妆泪炫春眼。", 
            "乍弄朝霞影，鸾车渺、芳心空斗钗燕。", 
            "醉襟细款。", 
            "绕画阑、多少清感。", 
            "记帘外、对按平阳舞，正歌袖香暖。", 
            "何限。", 
            "仙云轻散。", 
            "枉缕巾红蘸，愁倚青翰。", 
            "飘梦霓旌路，寻源去、绿波还绊柔缆。", 
            "腻脂暗点。", 
            "话旧香、瑶岛天远。", 
            "恁低靥无言，浑不似武陵见。"
        ], 
        "title": "眉妩 和息厂赋昆明湖香山行宫桃花，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "钿萼笼香，奁波漾梦，㡘外閒莺休妒。", 
            "瘦损花魂，怕听四弦金缕。", 
            "认心事、几曲阑干，斜阳影、暗留春住。", 
            "记年时、手种垂杨，绿阴遮遍画楼路。", 
            "兰成同是倦旅。", 
            "愁说閒鸳旧约，江湖归去。", 
            "冷鬓偎烟，换了酒怀琴绪。", 
            "便殷勤、扶起蔫红，还担尽、夜来风雨。", 
            "剩空阶、细拾香尘，断肠闻杜宇。"
        ], 
        "title": "绮罗香", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "萧疏残柳，问何人凭吊，西风时节。", 
            "乱叶堆黄池上径，水鸟飞回寒怯。", 
            "虹影移舟，莺声劝酒，旧梦伤轻别。", 
            "断碑榛掩，舞铙遗事休说。", 
            "飞絮记拂春旗，仙舻去后，凄黯前朝月。", 
            "残劫楼船收拾尽，馀恨沧波重叠。", 
            "蕃冢云迷，野亭水绕，几树偎烟折。", 
            "灵和天渺，客游应感岁华。"
        ], 
        "title": "百字令 柳墅感旧，用稼轩韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "冰蟾写韵。", 
            "正钿粟吹香，画帘徐引。", 
            "消受蜂黄数点，广寒秋近。", 
            "分明澹领初禅意，奈閒愁、风幡无准。", 
            "醉魂揉碎，诗心兜起，夜屏金粉。", 
            "似报与、东堂近讯。", 
            "忆邀月池亭，露凉双鬓。", 
            "多恐飞来珠雀，旧丛荒尽。", 
            "飘零汉殿新霜后，问幽岩、谁共招隐。", 
            "倚阑重按，瑶园怨曲，玉笙愁损。"
        ], 
        "title": "桂枝香 瓶桂初开，因忆且园池上桂树", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "狂香飘梦。", 
            "早颠倒、云屏渴凤。", 
            "问几许、华年心事，暗借锦弦催送。", 
            "甚东风、吹絮成尘，流莺别后春寒重。", 
            "待钿阁量愁，箫屏寻约，除是星娥许共。", 
            "还惜取、垂杨瘦，曾系著、雕鞍珠鞚。", 
            "丁宁双青鸟，瑶云捎去，琴心掩抑朝飞弄。", 
            "又凄飙动。", 
            "怨伶俜恨叶愁根，错向当时种。", 
            "孤醒易感，拚取欹簪醉瓮。"
        ], 
        "title": "薄倖 云盦词来，眷梦歌离，郁伊多感，依韵慰之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "倚楼人暮。", 
            "孤愁迥，浮云遮断乡树。", 
            "朔风吹雁送书来，寒带沧江雨。", 
            "念一霎、轻沤迅羽。", 
            "浮生能几连床语。", 
            "莫漫说归期冷，梦落西堂，瞥眼绿芜如许。", 
            "应省汎更中年，焚兰短劫，客游多少歧路。", 
            "暗尘销尽鬓青青，偏是愁长驻。", 
            "正作恶、颠风断渡。", 
            "荒波看尽冰夷舞。", 
            "又峭寒、收灯后，故垄关心，野梅开否。"
        ], 
        "title": "霜叶飞 得舜卿弟里中书，赋此寄怀", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "更伊谁、拔剑舞中宵，荒埘噤无声。", 
            "正繁霜凄感，青头歌罢，北斗冥冥。", 
            "唤起晨光何许，冻雀隔枝醒。", 
            "看尽閒坊，斗几局输赢。", 
            "忆否枫庐貂煖，乍筹传绛帻，唱彻宫城。", 
            "甚流年断尾，语鹤暗心惊。", 
            "睇沧溟。", 
            "桃都天远，问淮王、丹鼎几时成。", 
            "相怜意、倩梅家笔，试写疏翎。"
        ], 
        "title": "甘州 咏寒鸡", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "西江汇流南海潴，我家海曲甘樵渔。", 
            "四月五月荡轻桨，言游海目尝鲥鱼。", 
            "海目双峰临丙穴，江心万族归圆折。", 
            "漫投犗饵钓吞舟，且奏鸾刀沃飞雪。", 
            "君不见浮山来与罗山同，中有铁桥仙路通。", 
            "兹山亦足晞华发，行当驻颜却老明方瞳。", 
            "君不见九子山加九华号，青莲居士心所好。", 
            "海目区公擅此山，岂有才士香名人不道。", 
            "劝君高歌快意游，眼前富贵水东流。", 
            "愁来白发三千丈，醉上丹梯十二楼。"
        ], 
        "title": "游海目山醉后怀区海目先生", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "夏后峄阳桐不贡，周王岐山久无凤。", 
            "凤去桐枯未足愁，哀弦万古堪悲恸。", 
            "悲恸兮如何，先皇琴兮小臣歌。", 
            "小臣生在南边鄙，身比爨桐心不死。", 
            "莫提长剑定三关，聊抱孤琴游万里。", 
            "瞻孝陵兮聆高庙之景钟，望煤山兮泣烈皇之遗弓。", 
            "吊金戈于漠北，翻碧简于山东。", 
            "山东济南李家名，家藏百琴倾百城。", 
            "百琴一一囊且匣，出匣开囊一琴使人惊。", 
            "钟山玉晖九寡珥，古来稀有此光晶。", 
            "腹中䥴文翔凤名，龙唇凤沼文相生。", 
            "曾经烈皇亲手抚，真龙手中翔凤舞。", 
            "甲申三月便殿中，七弦自断琴心苦。", 
            "八音遏密兆此时，四海伤心惜明主。", 
            "呜呼烈皇御极十七载，祖宗全盛金瓯在。", 
            "外图政教务严明，内览诗书备文采。", 
            "上有君兮下无臣，宫弦张兮商弦改。", 
            "闻有能琴杨太常，烈皇礼之如师襄。", 
            "承恩别有一琴赐，得与翔凤相回翔。", 
            "一自烈皇登遐去，太常抱琴山泽藏。", 
            "终身感恩成乐章，恭贮赐琴居草堂。", 
            "虞帝薰风寂蒲阪，皇英瑶瑟怨潇湘。", 
            "天下臣民如寡鹄，长卿莫奏凤求凰。", 
            "神京既不守，宝器将何依。", 
            "弦歌邹鲁近，毋乃凤凰飞。", 
            "将军披铁铠，文士拂金徽。", 
            "共苦兵戈际，谁知律吕微。", 
            "烈皇安兮琴肃肃，臣不及钧天侍宴调丝竹。", 
            "烈皇怒兮琴轰轰，臣愿得挥云拨雾扬天声。", 
            "但愿见舞阶格苗之干羽，不羡彼登楼下凤之瑶笙。", 
            "臣拜御琴长加额，归告当年碎琴客。", 
            "安得普天知此音，中和乐奏无兵革。"
        ], 
        "title": "崇祯皇帝御琴歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "天苍地莽，飘然一客。", 
            "虎变龙文，鸿荒自辟。", 
            "南郭天籁，东方星谪。", 
            "鱼可钓兮为任，雀可罗兮似翟。", 
            "碎京市之胡琴，语寒山之片石。", 
            "抗往古兮论生平，君不可兮知姓名。", 
            "四百峰头春色在，荷锄独往种瑶英。"
        ], 
        "title": "答俗人", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "莫求冀北马，当采江南蘋。", 
            "客来就我赤花浦，举杯先道池阳人。", 
            "池阳人客珠江久，与我同为太丘后。", 
            "十年故国满干戈，四海移家择林薮。", 
            "南武台边愿卜居，昭明楼远频回首。", 
            "丈夫慷慨辞里闾，斗大黄金当系肘。", 
            "轻裘每忆镇襄阳，剑气还看起豫章。", 
            "弯弓近抱嵩台月，击楫遥冲瀚海霜。", 
            "世间乌白马生角，书剑平生果谁学。", 
            "五十归来鬓未皤，饮醇御妇聊行乐。", 
            "排难惟思鲁仲连，诙谐颇效东方朔。", 
            "唾壶击碎金屡挥，堪笑时人皆龌龊。", 
            "我昔轻肥好浪游，黄金满腰花满头。", 
            "胸中不染似皎月，调笑往往酣青楼。", 
            "夫君此时便相识，坎壈只今同失职。", 
            "嗔目语难非我心，高山流水和雕琴。", 
            "骐骥絷足鸾凤窜，北禽日日欺南禽。", 
            "相期惟有幽兰谷，袅袅轻风吹素襟。"
        ], 
        "title": "赠池阳陈君", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "与君为兄弟，异姓复连枝。", 
            "君是大冯君，生于吾有妫。", 
            "虞帝南巡下韶石，南天家世斯辉赫。", 
            "言陪八伯共赓歌，向尔商瞿先学易。", 
            "学易精思还草玄，赋成吾欲献甘泉。", 
            "甘泉烽火来万里，俄看荆棘上参天。", 
            "晓漏滴残鳷鹊观，悲风吹断鹡鸰篇。", 
            "鹡鸰歌急孤鸾窜，可怜亲友皆星散。", 
            "伍胥祇合避芦中，宁戚惟知愁夜半。", 
            "故旧沦亡有几存，中表行中君最尊。", 
            "甘为贫士终逃禄，曾列诸生亦受恩。", 
            "伤心思过乌衣巷，遁迹难营白板门。", 
            "君年七十荣期似，犹待华封祝男子。", 
            "自言御妇比容成，莫是安储有园绮。", 
            "忆昔风流邝舍人，雕龙绣虎夐无伦。", 
            "世人妒才皆欲杀，君与相欢儿女亲。", 
            "广陵遗散成绝调，山阳闻笛重沾巾。", 
            "端阳怨切灵均赋，酌酒同吟舍人句。", 
            "君持竹杖且须停，云过西山雨如注。"
        ], 
        "title": "赠表兄冯茂", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "云中龙，变化隐隐见其鳞。", 
            "支公与林师，髣髴云一人。", 
            "方袍白足采兰蕙，僧伽未必非灵均。", 
            "屈上人，天下士。", 
            "杂佩芳菲吾与尔，远游高举今在此。", 
            "只今吾见化鹤归来之苏耽，谁解昨日出关犹龙之老子。"
        ], 
        "title": "屈道人歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "皖城方子栖庐山，番禺屈子辽东还。", 
            "裁书寄去客复到，道气往来天地间。", 
            "此时天地烟茫茫，一鹤低迷双鹤翔。", 
            "会须共集三珠树，莫惜参差道路长。"
        ], 
        "title": "二子歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "船维五羊驿，车发五羊门。", 
            "曾建双龙阙，何来万马屯。", 
            "五羊原是仙来处，自从羊去仙亦去。", 
            "仙人遨游朝玉京，几时重到五羊城。"
        ], 
        "title": "五羊门", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "舴艋载孤客，一湾复一湾。", 
            "沿洄欲指沉香浦，轻桡声入水潺湲。", 
            "短蓑破笠伴枯槁，山眉相顾明烟鬟。", 
            "长风万里成夙往，鸥飞凫浴洲渚间。", 
            "依稀三见东海浅，巀嶭忽对蓬莱山。", 
            "秦王此境何曾至，驺衍能知九州事。", 
            "虞舜原为天下君，至今偏有神仙意。", 
            "苍梧云影明复微，潇湘竹泪沾人衣。", 
            "九成台圮狐狸卧，瑶瑟龙吟水中破。", 
            "禺阳二子笛声残，朱明梅花吹古寒。", 
            "南武销沉南汉绝，苍苔满道谁呼鸾。", 
            "君不见素馨田近城西社，素馨花气薰游冶。", 
            "素馨墓上牛羊来，当日人前面空赭。", 
            "仆本豪华澹荡人，奇情逸思超无垠。", 
            "鲲鱼本化北溟水，那知蹭蹬桃源津。", 
            "十年九迁无定止，一生万事随流水。", 
            "海畔还逢逐臭夫，污尘何处堪湔洗。", 
            "曹溪分流香且甘，故人往结松间庵。", 
            "此水直待夷齐饮，从他取尽石门贪。", 
            "扁舟笑彼陶朱富，携童入海期老寿。", 
            "我不能同五百人一死从田横，会当直入四百峰师事安期生。", 
            "向人贷粟不得饱，餐芝自可呼龙耕。", 
            "五岳遥遥未遽蹑，行行请避西山猎。", 
            "同心不见当奈何，今夜相思浮一叶。"
        ], 
        "title": "沉香浦送澹归上人兼寄元孝金吾", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "循东陵兮怀故侯，圃秋瓜兮农之俦，我今安知嬴与刘。", 
            "夫君资我端章甫，文身断发将焉取。", 
            "不如蝉蜕圭与组，身齐逸民此终古。"
        ], 
        "title": "四咏 其一 循东陵", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "望西山兮钦义士，采薇食兮饿而死，我向颍滨犹洗耳。", 
            "夫君贻我辟谷丹，吞腥啄腐登仙难。", 
            "不如观化栖岩峦，强持一杯且为欢。"
        ], 
        "title": "四咏 其二 望西山", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "眷南郭兮希达人，阐三籁兮闻天真，我昔此居称里仁。", 
            "夫君助我云连宅，燕泥忽混狐狸迹。", 
            "不如瓮牖门悬席，天地蘧庐况为客。"
        ], 
        "title": "四咏 其三 眷南郭", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "吟北门兮伤贤者，室人谪兮不我假，我有忧心不能写。", 
            "夫君赠我飞蚨钱，金珠奈此糟糠贤。", 
            "不如敝屣却床前，商歌高入沧浪天。"
        ], 
        "title": "四咏 其四 吟北门", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "胡蝶来从胡蝶洞，南园先集罗浮凤。", 
            "凤衰久作接舆歌，昨夜蝶酣庄叟梦。", 
            "东家西家胡蝶飞，蝶黄蝶白争春晖。", 
            "罗浮大蝶真凤子，暂憩华堂还翠微。", 
            "屈生却自翠微出，欲走名都怀道术。", 
            "卜居未忍便沈湘，修辞莫是身曾漆。", 
            "藻思如餐婀娜花，翱翔远食琅玕实。", 
            "神仙之侣不可羁，还待怜才重惜之。", 
            "文章被服人尚爱，况乃吐纳生神奇。", 
            "送君凤皇台畔去，去去逍遥君自知。"
        ], 
        "title": "罗浮胡蝶歌送屈翁山之金陵同梁芝五陈元孝席上赋", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "江城飞雨烟濛濛，主人劝我杯酒浓。", 
            "绿槐雨滴白鹇饮，蜜酒藤床醉即寝。", 
            "山妻生日身在城，白头相重千金轻。", 
            "醉中笑看侏儒饱，犹有东方割炙情。"
        ], 
        "title": "醉中吟寄内", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "青天迷白雁，沧海潜鲤鱼。", 
            "鱼雁不堪使，使鸽飞飞行作奴。", 
            "飞奴何事事寄书，山盘水曲云路长。", 
            "相思不见愁参商，吾不能如比翼共翱翔。", 
            "飞奴飞奴使尔腾空觅路冲苍茫，征云片片晴景光。", 
            "鸟坠高枝影入塘，雕鹗屏迹鹰鹯藏。", 
            "系铃播远声如璜，千里不聚三月粮，为君缄情致八行。", 
            "岂免阴霾昏复黑，金眸独辨遥林色。", 
            "高愁鸷搏低愁弋，得归始见辛勤力。", 
            "飞奴飞奴凤则尔之主，何必能言似鹦鹉。", 
            "且歌作书与鲂鱮，周公鸱鸮，迨未阴雨。", 
            "曲江海燕，谢彼林甫，吾闻飞奴之名曲江取。", 
            "去国难忘求友生，山川间绝离情苦。", 
            "古今同一时，千里如一家。", 
            "封书达庾岭，折赠空梅花。", 
            "飞奴飞奴，吾将使尔行不由径，目不视邪，然后寄声东父游紫霞。"
        ], 
        "title": "飞奴行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "我生澹荡本无忧，生产萧然无所求。", 
            "楚楚摊书独南阮，栖栖环辙或东丘。", 
            "床无阿堵何劳撤，路有明珠怯暗投。", 
            "同异仅存黄马论，纵横敝尽黑貂裘。", 
            "几回变态翻云鸟，只自忘机对海鸥。", 
            "岂知世事争排击，水静偏逢乱石激。", 
            "当年倾意尽江河，谁是衔恩见涓滴。", 
            "一饭今惟感漂母，百金可怪谋洴澼。", 
            "蟊贼伤苗越陌阡，射工伺影含砂砾。", 
            "莫是豪强归阘茸，奈何贫贱招仇敌。", 
            "士龙父祖人所知，司马文章空尔为。", 
            "意气必须天下士，风波翻自里中儿。", 
            "愿同知己谈深浅，不厌旁人说盛衰。", 
            "傥逢晏子鞭堪执，欲绣平原难买丝。", 
            "休言伏枥年将暮，剪拂长鸣是此时。"
        ], 
        "title": "以诗代书呈诸公", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "青霞子，昔住丹霞山。", 
            "壮岁从师客南越，家乡回首古秦关。", 
            "自言十六十七时，脩真炼气寻希夷。", 
            "静中虚室能生白，坐使元阳含早晖。", 
            "参同契中颇紬绎，未叩羲文穷大易。", 
            "丹霞跽请郁先生，三绝韦编观未画。", 
            "要妙全窥太极图，绪言发挥二篇策。", 
            "侍立匡床师返真，彷徨浊世求三益。", 
            "旧友黄门久出家，亦持锡杖开丹霞。", 
            "霞光照仙还现佛，并至珠江烟水涯。", 
            "我向珠江得居止，主人意气云霄似。", 
            "出身戎马心大儒，鞅掌勤劳归性理。", 
            "閒邀禅客恣高谈，排关忽见青霞子。", 
            "座中复有阿首座，舌长放出雷声大。", 
            "一时四子三教同，惟我赘疣添一个。", 
            "青霞子，丹霞僧，多谢主人能得朋。", 
            "未可轻传讲德论，恐令闻者如苍蝇。"
        ], 
        "title": "青霞子歌为郭生赋兼简刘焕之阿字澹归二上人", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "祝融煮海不得乾，烛龙腾波金蜡寒。", 
            "红旗捲日鏖水战，向天欲插珊瑚竿。", 
            "海若森森坐鳞屋，天池一勺𣂏灵木。", 
            "青帝行春辇且停，望洋却倚扶桑旭。", 
            "岢峨艚舶千万樯，赤文羽葆邀团光。", 
            "请搥铜鼓劝花发，吾神饮酒吾人悦。"
        ], 
        "title": "南海神祠古木棉花歌", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "前者渊明后者潜，眉生老矣称耕岩。", 
            "今人追古如一辙，高名应向陵阳镵。", 
            "陵阳之峰连敬亭，即今文脊栖瞿硎。", 
            "宣城纵有玄晖守，那得徵君出户庭。", 
            "我从庐岳趋黄山，避暑吴淞秋始还。", 
            "江楼远望不及往，宛然斯人苍翠间。", 
            "共是山林江海士，寄书合倩琴高鲤。", 
            "告君旧事君应喜，乞君书满泾县纸。"
        ], 
        "title": "赠沈耕岩徵君（原字眉生）", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "蚊为海水人为鱼，人沈蚊海啄团肤。", 
            "呜呼高邮蚊毒粗，露筋女子诚丈夫。", 
            "毒物杀人无贤愚，烈女岂为高邮有。", 
            "此毒未必天下无，蚊何易生人易枯，古今几多露筋徒。"
        ], 
        "title": "露筋庙", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "十日兰桡抛草屩，违山又向松江泊。", 
            "未归犹觅四鳃鱼，长往须骑丹顶鹤。", 
            "吴月渐明风渐殷，江边一线是吴山。", 
            "不信天池飞翼畔，高吟朗朗下云间。"
        ], 
        "title": "舣松江", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "生平解吴语，客里爱吴歌。", 
            "吴江江水流无歇，歌起吴江君奈何。", 
            "浪船摇摇天向晓，枕上诗成思未了。", 
            "忽然听得声满江，声声揭出江云表。", 
            "畴昔听歌歌必昆，座中顾曲惊梨园。", 
            "老年放浪吴江下，鼓枻惟寻渔父言。", 
            "君不见百万黄金争度曲，酒阑人散抛丝竹。", 
            "江头谁解听吴歌，信口清音断还续。"
        ], 
        "title": "吴歌可听行", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "素丝缝侧理，兹帐息深深。", 
            "一榻何高卧，洞房非此心。", 
            "云封虚白室，月在梅花林。", 
            "个里雕龙思，天孙无自寻。"
        ], 
        "title": "纸帐", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "门前杨柳色，日日向通津。", 
            "一水过春雨，三杯逢故人。", 
            "垆头卖浆至，座右勒铭新。", 
            "无使穷途泪，阑干缨上尘。"
        ], 
        "title": "春日与薛刚生期于崔千上江馆崔子谷在焉因并留赠", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "玉醴浮双井，金瓶洒八公。", 
            "会当行汲去，不是后园中。", 
            "改邑君莫问，枕流谁可同。", 
            "泠然饮仙液，云水思无穷。"
        ], 
        "title": "乡中有井出泉甘冽好事者浚而识之邀予为咏", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "风流当日事，矍铄老翁心。", 
            "薄俗不相厚，古欢遑问今。", 
            "垂帘障野马，出郭听春禽。", 
            "始信朱公叔，门稀鹤盖阴。"
        ], 
        "title": "过朱未央", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "远游安可极，壹郁念平生。", 
            "背雒独愁坐，怀沙空此行。", 
            "疑山低晚黛，梦泽转寒旌。", 
            "今日黄钟毁，休高白雪声。"
        ], 
        "title": "送元孝之楚", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔贤期友地，风义一何深。", 
            "云岂浮车盖，台非市骏金。", 
            "惟将素心合，不作白头吟。", 
            "吾与二三子，欣然共入林。"
        ], 
        "title": "楚云台", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "冈州剪玉葵，习习凉风吹。", 
            "自以白茅藉，何烦朱粉施。", 
            "蕺山逢逸少，阶草问班姬。", 
            "亦有倾阳意，秋来空尔为。"
        ], 
        "title": "葵扇", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "白马涛方怒，苍梧云正流。", 
            "临渊叹今雨，向若况先秋。", 
            "独閟江上阁，谁归天际舟。", 
            "若为藏羽翼，深树拂鸣鸠。"
        ], 
        "title": "江涨雨甚浩然兴叹", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "平生寥廓意，持此结情亲。", 
            "明月隔千里，沧洲同几人。", 
            "依依寒雁渚，淼淼落花津。", 
            "我独乘桴去，思君愁白蘋。"
        ], 
        "title": "赋得江海寄情人", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "才近仙灵宅，群山翠黛浮。", 
            "欲餐云母去，君与鲍姑游。", 
            "奏以湘江瑟，觞之蓬岛流。", 
            "空祠隔环佩，明到玉峰头。"
        ], 
        "title": "何仙姑祠", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "平生皖城友，当世白莲师。", 
            "金策摇何处，碧云愁莫时。", 
            "月临无尽界，鸟择最高枝。", 
            "同病还同老，浮沈愧所知。"
        ], 
        "title": "寄无可大师", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "一尊君但饮，策马指尧祠。", 
            "万古瞻如日，孤臣正到时。", 
            "春阶数蓂荚，故国见茅茨。", 
            "借问巢由事，今人那得知。"
        ], 
        "title": "人日送人之鲁郡赋得尧祠", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "荆棘参天满，君行思独深。", 
            "不穷驺衍口，至慎阮公心。", 
            "想到西荆日，登楼罢叹音。", 
            "风尘重相见，长袖拂霜镡。"
        ], 
        "title": "秋日赠别", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "邑井观鱼处，新丰策蹇时。", 
            "阿咸挥麈尾，匡鼎解人颐。", 
            "荒径暌三益，临风怅别离。", 
            "何当同旅雁，过岳复相随。"
        ], 
        "title": "忆别（戏用卦名）", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "畴昔黎夫子，居然晋代贤。", 
            "夜阑诗酒洽，人去笔精传。", 
            "胜事难回首，馀生渺比肩。", 
            "城南怅韦杜，莫问此时天。"
        ], 
        "title": "忆黎君选十一丈", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "迷途问牧童，虚谷见愚公。", 
            "百舌梅花里，二毛蓬户中。", 
            "檐风清响铁，厨水远邀筒。", 
            "别后千山外，依依一亩宫。"
        ], 
        "title": "访卢逸人却寄", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "隔岁成书札，春催雁即飞。", 
            "八行缄字密，千里访人稀。", 
            "河草通清梦，关梅带掩扉。", 
            "凭君计然策，吴越见同衣。"
        ], 
        "title": "倩人寄吴越书", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "长城万里远，久戍不知劳。", 
            "听角单于小，占星太白高。", 
            "何辞逐行幕，不惜敝征袍。", 
            "为报红楼妇，新妆认节旄。"
        ], 
        "title": "戍客吟", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "怜尔高阳裔，含愁向楚天。", 
            "八龙秋色远，一鹤下荒烟。", 
            "陋室且相聚，悲歌谁为传。", 
            "茫茫江海畔，閒却祖生鞭。"
        ], 
        "title": "赠屈贲士仪部", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "登台问梅信，君有故人心。", 
            "老作南州卧，愁连东海深。", 
            "好风通语默，皦日慎飞沈。", 
            "相约关前路，匡山且入林。"
        ], 
        "title": "寄黎左严", 
        "type": "律诗", 
        "yun": "侵"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小摘匀圆，低擎娇俊，万颗轻红同泻。", 
            "绿叶阴浓，正值江东初夏。", 
            "茜裙湿、裹处如无，珀盌滑、盛时欲化。", 
            "正小楼、樊素偷含，丹唇比似谁真假。", 
            "熟时江岸野馆，曾压他低帽，笼他细马。", 
            "此际重拈，试与端详娇奼。", 
            "休还问、紫禁金盘，最难忘、红窗绡帕。", 
            "入手更、和泪相看，正胭脂盈把。"
        ], 
        "title": "绮罗香  咏樱桃", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "离墨山前，善权洞口，一径红兰堪藉。", 
            "露眼如啼，掩冉溪庄水榭。", 
            "趁雨摘、螺黛青分，带烟采、蝶裙碧化。", 
            "妒归樵、满担清芬，日斜纤手刚盈把。", 
            "紫茎暗数漫剪，还取春泥垒，粉红墙罅。", 
            "午困妆馀，惯是向人沾惹。", 
            "被玉轸、弹上银蝉，向犀奁、和些冰麝。", 
            "待閒里、焙入龙团，小窗供夜话。"
        ], 
        "title": "绮罗香  春日咏兰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "楼外金墉，巷头银井，隐约非花非雾。", 
            "一片胭脂，祇许莺梭穿度。", 
            "怯攀折、绿刺潜防，卖窈窕、红情暗与。", 
            "隔绡窗、背著秋千，朦胧最是窃香路。", 
            "小拈螺子钿盒，将露华傅体，殢他鸳侣。", 
            "一架蔷薇，重取残春填补。", 
            "看袅袅、风里腰肢，是盈盈、夜来情绪。", 
            "谁悄把、绣谱亲描，惹墙花漫妒。"
        ], 
        "title": "绮罗香  咏蔷薇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "浪打新亭，霜飞故国，谁许词场称霸。", 
            "红豆金荃，漫向夜深誊写。", 
            "半閒钞、酒馆银墙，半偷传、妆楼罗帕。", 
            "到如今、粗比牛腰，丛残卷轴蜗涎挂。", 
            "太息韦庄牛峤，问如何偏遇，极天兵马。", 
            "珍重君家，重觅蛮笺细砑。", 
            "看残秋、满箧香词，是老夫、半生愁话。", 
            "嘱宵阑、好护乌丝，莫使缸花灺。"
        ], 
        "title": "绮罗香  龚节孙录余所选今词赋此奉柬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔梦都非，旧游频换，秋夜一灯吾汝。", 
            "彩笔凭陵，压尽曹滕邾莒。", 
            "曾见说、猿臂难封，又闻道、蛾眉工妒。", 
            "任纷纷、项领儿郎，薰香剃面画衣裤。", 
            "谁将东绢一匹，皴铜身铁鬣，翠交苍互。", 
            "子落涛鸣，下有幽人箕踞。", 
            "看几簇、露叶烟条，经几场、落花飘絮。", 
            "镇朝昏、吟雨啼风，惯为浑脱舞。"
        ], 
        "title": "绮罗香  题宋既庭小照 图作长松宽幅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "又残更冉冉，往事星星，短鬓被霜染。", 
            "梦入屏山路，黄昏近，金荷一盏慵点。", 
            "浓阴微糁。", 
            "任小楼、和雨轻掩。", 
            "算今夜、笑语香街沸，有春胜双飐。", 
            "思念愁多类魇。", 
            "记帘窥秀黛，柱映娇脸。", 
            "讵意分飞后，相思苦、泪滴桃笙红淡。", 
            "长江天堑。", 
            "况万重、败驿荒店。", 
            "料此际有人，只为我、翠蛾敛。"
        ], 
        "title": "眉妩  壬子除夕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "薄霭新旸，翠禽啼绡窗，乍催人醒。", 
            "弄袖风微，印屐泥乾，村馆酒旗低映。", 
            "相携缓步回塘上，寻春寺、聊添吟兴。", 
            "画溪尾，葡萄初涨，遥川绿竟。", 
            "叩罢禅扉谁应。", 
            "剩花底经幡，烟中斋磬。", 
            "竹院因循，水郭迟回，忍负雨馀妍景。", 
            "春衫且把桥栏倚，閒数遍、碧纱官艇。", 
            "前溪里，一行社归人影。"
        ], 
        "title": "花心动  二月八日微晴同云臣过北郭外访寒松上人不遇纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "龙绡一幄，有灵芸针线，刺凤描鸾。", 
            "秋水漾波澜。", 
            "正洞庭归客，憔悴思还。", 
            "牧羊龙女，恰相逢、雨鬓风鬟。", 
            "看多少、沙明水碧，一天愁绪漫漫。", 
            "却又早来橘浦，见儿家、绡宫璇阙生寒。", 
            "贵主下云端。", 
            "更箱开青玉，珀映红盘。", 
            "海天良夜，论恩情、可似人间。", 
            "绣到此、料应长叹，眉峰斜蹙湘山。"
        ], 
        "title": "潇湘逢故人慢  题余氏女子绣柳毅传书图为阮亭赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风湘楚，正湘竹如啼，湘禽如舞。", 
            "湘岸飞湘雨。", 
            "更渌水微波，青山可数。", 
            "几幅烟帆，采不尽、白蘋红杜。", 
            "想此际，仙令归舻，一派江山今古。", 
            "女娥祠，巴子国，看历历晴川，萋萋芳树。", 
            "风外催津鼓。", 
            "恰人在洞庭，秋盈橘浦。", 
            "官舫瑶琴，总弹破、沙清月苦。", 
            "倩楚塞、白雁同归，并寄阿戎此语。"
        ], 
        "title": "潇湘逢故人慢  送王亦世归汉阳兼寄怀人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冰轮将满，看光生兔白，冷透龙窝。", 
            "水烟漾春罗。", 
            "看今夜都浸，一片金波。", 
            "流萤的的，趁月明、低坐庭柯。", 
            "倚江阁、一声横笛，扁舟惊醒渔蓑。", 
            "閒回首，追往事，叹年华、尽从离乱经过。", 
            "短鬓漫婆娑。", 
            "怕明日秋池，又飐枯荷。", 
            "江南风景，休孤负、且放狂歌。", 
            "还寻取、东京故老，晚凉閒话宣和。"
        ], 
        "title": "潇湘逢故人慢  夏夜对月用王和甫韵同蘧庵先生赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今秋吟艇，随沙鸥浦鸭，仍泊前湾。", 
            "桂香漱潺湲。", 
            "访樵径乘醉，小叩禅关。", 
            "药栏菌阁，好排当、竹翠苔斑。", 
            "喜今日、山灵贶我，秋晴竟不曾悭。", 
            "晚妆好，铜峰髻，且回舟停桡，细认烟鬟。", 
            "溯落叶哀湍。", 
            "喜碧鲈荐俎，紫蟹堆盘。", 
            "狂歌脱帽，凭舷叫、奇绝溪山。", 
            "残年约、捞虾牧豕，终须置我其间。"
        ], 
        "title": "潇湘逢故人慢  九日前一日竹逸约同云臣雪持诸子石亭探桂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "饾饤天气。", 
            "况是天涯羁旅。", 
            "怊怅类、浮萍飘泊久，伤情处、黯然无语。", 
            "且检红绵灯下看，瞥见了、深闺针缕。", 
            "想当日、执手叮咛，预料春寒如许。", 
            "凝伫。", 
            "沈吟欲著，几番推去。", 
            "任春衣、红藤箱底阁，甘领受、疏风懒雨。", 
            "拟向春江传此意，奈江上、双鱼无据。", 
            "恨点点杨花，叠叠青山，遮人归路。"
        ], 
        "title": "二郎神  春寒感怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "东风寂静。", 
            "几树珠明雪映。", 
            "低亚玉罗窗筛碎小，秋千影、阴晴难定。", 
            "粉样衣裳休黦了，怕惹起、香闺春病。", 
            "向花下、盈盈小摘，付与当垆说饼。", 
            "娇靓。", 
            "薄抵蝉纱，圆踰月镜。", 
            "想厨娘、指螺红一缕，牢丸上、纤痕犹凝。", 
            "粉残莫怅佳人命，相赏有、金尊绿茗。", 
            "也省到鹃啼，万片飞琼，抛街填井。"
        ], 
        "title": "二郎神  玉兰花饼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月姊妆成，向银河浅湾，自泻脂盝。", 
            "红芳潋滟，早西风筛上，几堆金粟。", 
            "绯衣梳裹好，乍卸却、厌禳妆束。", 
            "偏罩秋篱外，望来绝似，雁背夕阳幅。", 
            "累累绛绡微蹙。", 
            "爱珑璁细缬，相间黄玉。", 
            "枝头桂父，想夜来微醉，脸霞初足。", 
            "仙翁颜渥赭，带笑睨、孀娥幽独。", 
            "缥缈天香满，银蜍捣来丹臼熟。"
        ], 
        "title": "月中桂  咏丹桂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "如此江山，几人还记，旧争雄处。", 
            "北府军兵，南徐壁垒，浪捲前朝去。", 
            "惊帆蘸水，崩涛飐雪，不为愁人少住。", 
            "叹永嘉、流人无数，神伤只有卫虎。", 
            "临风太息，髯奴狮子，年少功名指顾。", 
            "北拒曹丕，南连刘备，霸业开东路。", 
            "而今何在，一江灯火，隐隐扬州更鼓。", 
            "吾老矣、不知京口，酒堪饮否。"
        ], 
        "title": "永遇乐  京口渡江用辛稼轩韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "锦缆笼沙，红栏委浪，一碧无际。", 
            "催暝鸠啼，拖凉荇滑，隔浦春寒细。", 
            "湔裙令节，偏将丝雨，添满一川空翠。", 
            "便教他、冥濛滴沥，正应恁时修禊。", 
            "年年此日，酒痕花泪，零乱俊游衫袂。", 
            "水上丽人，山阴修竹，往事都休记。", 
            "莫停檀板，且偎红袖，此会后贤应继。", 
            "归来也、明朝花下，问他晴未。"
        ], 
        "title": "永遇乐  东溪雨中修禊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虎踞龙僵，狮蹲象偃，人立而偻。", 
            "铁干盘拿，铜根倔强，势欲排天去。", 
            "老苔秋缚，怒涛夜吼，捲尽苍茫今古。", 
            "镇支离、千围古翠，祇容冷云堆絮。", 
            "谁眠其下，却惊石丈，横碍松根蟠处。", 
            "鸟雀呼风，儿童敲火，碧汇千钟乳。", 
            "铜驼头角，石鲸鳞甲，哙等何堪信伍。", 
            "看月下、颓然二老，幻成翁妪。"
        ], 
        "title": "永遇乐  题惠山松石", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古渡西风，乱山落照，明日将雨。", 
            "手内金樽，桥头画艇，渐到消魂处。", 
            "踏臂狂歌，掉头长啸，万事总随花絮。", 
            "叹英雄、古今无主，夜来酒边曾诉。", 
            "路出横塘，船经夹浦，莫问师师举举。", 
            "且减柔情，还凭老手，只种金城树。", 
            "学士山边，醉翁亭在，多少名贤来去。", 
            "喜到日、一湖碧浪，全家团聚。"
        ], 
        "title": "永遇乐  送园次归吴兴和澹心韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧浸篱门，青黏屋角，风叶鸣路。", 
            "山后池塘，水边帘阁，色染潇湘雨。", 
            "鸭阑鹿柴，棕鞋桐帽，閒数花须微步。", 
            "日长时、据梧捉麈，清谈大有支许。", 
            "金门赐浣，玉堂延客，过赏萧斋烟树。", 
            "绿笋朱樱，金齑雪鲙，临别重牵住。", 
            "少焉暝结，且随渔唱，摇艇悠然而去。", 
            "还相订、频将香茗，共消晨暮。"
        ], 
        "title": "永遇乐  马殿闻太史招饮兼以轩中遣怀词见示即用来韵奉柬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "映竹为园，借花藏屋，垒石成路。", 
            "绿水阑干，黄梅庭院，翠滴衫边雨。", 
            "蓬莱人物，峨眉兄弟，小觅池亭幽步。", 
            "同谁将、荆关粉本，萧斋画得如许。", 
            "徘徊徙倚，垫巾脱帽，随意临流选树。", 
            "啜茗桐阴，摊书藓磴，聊伴沙鸥住。", 
            "斑斑雨点，阴阴麦浪，分付棕鞋归去。", 
            "柴扉掩、风灯飐夜，水钟敲暮。"
        ], 
        "title": "永遇乐  健庵立斋两太史步过半茧园九来有词纪事余亦次韵", 
        "type": "词", 
        "yun": null
    }, 
    {
        "author": "郭恩孚", 
        "era": "清", 
        "subtype": null, 
        "text": [
            "无为斋墙土花碧，悲风飒飒响通夕。", 
            "墨耶泪耶不可知，白头老儒对镫泣。", 
            "金荃兰畹楚臣骚，丹凤城中鬼夜号。", 
            "翠华西幸华山高，孤臣之魂安足招。"
        ], 
        "title": "次陶先生以自题王廉生祭酒遗墨见示敬赋长句", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "白玉有美不自言，陈生虽讷何温温。", 
            "天球大贝在高阁，见之使我惭轻薄。", 
            "问君何来东海滨，蓬莱宫阙浮金银。", 
            "峨冠仙人挟龙杖，高步绰约行青云。", 
            "觞倾松花大笑起，挥手三招鲁连子。", 
            "丈夫济世有苦心，安用辛勤求不死。", 
            "回车万里趋南极，神州九点秋烟黑。", 
            "离家有子正孩提，发白身长不相识。", 
            "夜梦三山芳草春，挂帆辞我别愁新。", 
            "重来肯料相见否，尹也东西南北人。"
        ], 
        "title": "赠别陈季长", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "英英江上云，浩浩江中水。", 
            "水流日下云日高，与君离隔情如此。", 
            "无钱沽酒赠君别，就君醉饮清歌发。", 
            "庭前乍响金风初，碧树离离照新月。", 
            "新月西飞向沧海，海中老蚌含光怪。", 
            "珊瑚枝长犀有纹，南州之宝无君对。", 
            "先君门下三千人，就中程子尝冠军。", 
            "即今贤达每不乏，野人于汝偏情亲。", 
            "二十年间如电扫，旧时游处今荒草。", 
            "屈子能争日月光，王裒分守松楸老。", 
            "人生出处各有宜，看君高步何崔嵬。", 
            "神龙吐气首万物，大鹏整翮盘天池。", 
            "往年被命颁新诏，千骑东方年最少。", 
            "磨厓手勒泰山碑，把笔醉题尼父庙。", 
            "昨者麻衣反南野，江上聚观群拥马。", 
            "盛名往往动时人，及见恂恂一儒者。", 
            "沧海终为百谷王，如君气度谁能量。", 
            "从此一抔封已毕，报恩身健日偏长。"
        ], 
        "title": "送程周量起复入都", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "英雄之才久不作，汗简丹青殊寂寞。", 
            "君侯飞盖自北来，玉面虬须照南国。", 
            "香山孤城在海岛，高舶如山浪如岳。", 
            "挥鞭一指招曰来，群盗如麻皆面缚。", 
            "虎饱则伏鹰饱飞，千钧弩为鼷发机。", 
            "发踪指示略未毕，剧贼已落千重围。", 
            "孤城许许吹霜角，君侯左佩莲花锷。", 
            "马前亲系叛人头，秋日俘归五羊郭。", 
            "能擒能纵古所难，况君生长从儒门。", 
            "大兄雄武冠宇内，介弟补衮居言官。", 
            "天生材气应无匹，射策长安君第一。", 
            "繇来豪俊本为民，一令天涯未言屈。", 
            "士元不展称凤雏，缝裾虞诩徒区区。", 
            "看君不动声与色，万骨欲朽今重肤。", 
            "我为此歌进玉斝，祝君之寿寿天下。", 
            "太史在朝稗在野，山人不是谀人者。"
        ], 
        "title": "寿姚香山熙止", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "边沙作霾曀衢陌，行子居人总成客。", 
            "五羊城里三见君，匆匆不得论心迹。", 
            "君驱高毂日涉野，我倚长竿钓山下。", 
            "毛锥不及带刀人，牧马童儿笑儒者。", 
            "夜梦西湖春兴生，归艎正月送君行。", 
            "大小岭头雪未尽，南北峰高花始明。", 
            "花光雪色遥相接，花残雪尽应停楫。", 
            "六桥清浅见泥沙，潜虬何处藏鳞鬣。", 
            "倒尽今时别酒樽，余亦著书终闭门。", 
            "命驾相思何可易，因风书札倘能存。"
        ], 
        "title": "送沈甸华归杭州", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秋月已向尽，篱花黄几枝。", 
            "北风昨夜吹木叶，一一飞度楼南池。", 
            "登楼旷望见千里，廓落天围净无滓。", 
            "海色为霞树外明，双峰如黛空中起。", 
            "龙鳞相比万室开，中有甲第排云雷。", 
            "君家尚书明绝学，自堰长江筑钓台。", 
            "闻孙复得任公子，手探骊珠来赤水。", 
            "再献君门虽未售，南琛何患无知己。", 
            "塞鸿摇曳向南声，行子迢迢更北征。", 
            "居人次第起相饯，青衣十五调鸣筝。", 
            "饮君酒，送君行。", 
            "中路秦淮雪正霁，到日长安花始明。", 
            "长安虽乐未西笑，因忆程生最同调。", 
            "风雅曾深海上期，声华早擅中原妙。", 
            "别来五载音问稀，芙蓉阙下振朝衣。", 
            "凭君为寄长相念，便理云翰追逐飞。"
        ], 
        "title": "晚饮湛用喈双峰阁即送之北上因寄程周量", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "丈夫名不千年朽，此身须后千年老。", 
            "秦皇汉武尔何人，神仙不在蓬莱岛。", 
            "郭侯少小明阴符，胸中热血为洪炉。", 
            "铸成宝剑无所用，却羡丹砂来海隅。", 
            "尽日著书言易体，竹里柴门长不启。", 
            "十年客邸绝经营，百口何曾少薪米。", 
            "谁云大道贵同尘，犹自徘徊恋旧恩。", 
            "彭泽但题新甲子，灞陵宁识故将军。", 
            "雌雄龙吼门前水，文武火凝烟气紫。", 
            "白发无忧上鬓生，壮心只惜同灰死。", 
            "虽然不死亦奚为，我心未说君应知。", 
            "待予手弄扁舟日，乞尔山中五色芝。"
        ], 
        "title": "赠郭清霞", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "湖亭日午闻吹角，秋堤柳色开莲幕。", 
            "将军飞盖出城来，白驹躞蹀黄金络。", 
            "临阶下马肃众宾，先酌金杯揖野人。", 
            "紫罗之巾幂新果，翡翠之盘行百珍。", 
            "湖中坎坎暮击鼓，玉面童儿自歌舞。", 
            "水影拖翻金镂衣，风声促拨银筝柱。", 
            "如钩新月挂林低，片片明霞飞向西。", 
            "潜鱼跃浪白鸥起，乾坤轩豁呈端倪。", 
            "帐前武士环趋走，利剑在腰弓在手。", 
            "何物儒生老且狂，葛衣高坐颜胡厚。", 
            "将军好士匪自今，脱略礼数披胸襟。", 
            "终筵敬爱不知倦，使我入夜无归心。", 
            "我闻卫青有揖客，信陵每下侯生色。", 
            "意气相倾古不无，文章感召何繇得。", 
            "将军善将兼善诗，四郊无事时复为。", 
            "风流高会便千古，安俟辛勤岘首碑。"
        ], 
        "title": "查将军怀孔招同梁药亭屈翁山淩天杓林叔吾尹乔岳宴集东湖作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "凤凰之美不在毛，山间有鸟名寒号。", 
            "区区文采欲自见，使我太息伤吾曹。", 
            "丈夫身当能骑臂能射，姓名直冠麒麟画。", 
            "不然探取金匮石室书，褒贬千秋壮心魄。", 
            "谁能奡奡兀兀作孺生，朝朝暮暮咿唔声。", 
            "我之蹭蹬不足道，看君健笔何纵横。", 
            "盛时一第易反掌，况君昆弟人皆仰。", 
            "何当鼓棹恣闲游，七泽三湘迷所往。", 
            "峰头榻得岣嵝碑，苍梧云影飞参差。", 
            "与予相见五羊郭，袖中千首南行诗。", 
            "争奇竞秀安可极，沧江白石生涟漪。", 
            "曳履侯门心不屑，怀刺江城字将灭。", 
            "强开笑口学周旋，舌本犹生面颜热。", 
            "寓楼正月多寒风，狂潮打岸声汹汹。", 
            "痴吟对客自摇首，得句出户犹书空。", 
            "咄嗟乎，眼前富贵既无取，身后空名亦徒苦。", 
            "天涯此别一潸然，异日期君定何许。", 
            "骊龙颔下径寸珠，因风莫惜沉香浦。"
        ], 
        "title": "赠别董苍水", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "前年相识花正飞，今年花下送君归。", 
            "珊瑚洲北一挥手，落花如泪沾人衣。", 
            "看君长身美如玉，上马顾盼何光辉。", 
            "酒间意气横海岳，笔下错落生珠玑。", 
            "旧京虎踞龙盘地，往事苍茫足长欷。", 
            "秦皇枉用厌陵金，刘生早识兴王气。", 
            "前辈风流安可期，羡君归去卧茅茨。", 
            "停梭窦妇机初下，奉母潘郎鬓未丝。", 
            "东山行乐无时节，南海追游暂应阔。", 
            "寄余浩荡千载心，挂向秦淮满船月。"
        ], 
        "title": "送淩天杓归金陵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天生豪杰将何益，王郎四十为闲客。", 
            "无意初从岭外行，因人更有黔中役。", 
            "高牙大旆照江浒，欲驻征帆那可得。", 
            "客中沽酒赠别离，可惜荔枝犹未赤。", 
            "王郎眼大少所推，长身广颡好髯髭。", 
            "数著欲了天下事，千载不受英雄欺。", 
            "走笔文章盈百纸，廿史六经如泻水。", 
            "魏武才堪捉佩刀，杨修未足称儿子。", 
            "去冬相识三城南，一日不见思不堪。", 
            "如何弃我复远道，五溪蛮洞多烟岚。", 
            "旧谙风土应无疵，万里为亲备甘旨。", 
            "醉别天涯日暮心，丈夫未必终如此。"
        ], 
        "title": "赠别王础臣", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大暑已过风初秋，金陵归客停扁舟。", 
            "满城冠盖争饮饯，一日三醉尉佗楼。", 
            "醉来翰墨无所惜，巨笔如龙飞肘腋。", 
            "盈箱绢素积未开，一篇及我山中客。", 
            "鸿文铁画光陆离，义心苦调君所知。", 
            "枯树王裒今老矣，白头玄晏非公谁。", 
            "方公方公何潇洒，十年不复乘骢马。", 
            "地生名胜咨幽人，天与闲身作游者。", 
            "燕支之北昆明西，罗浮日出闻天鸡。", 
            "槟榔荔枝日大嚼，丹砂石髓如红泥。", 
            "为君歌，送君归。", 
            "不能黄鹄比翼事四海，双犍相伴还扶犁。"
        ], 
        "title": "方邵村以诗序见贻赋此谢之且以送别", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "仆不与时为俯仰，虽在人间少还往。", 
            "逢君一揖酒未消，当时不及论宗党。", 
            "昨来再见通姓名，世交于汝为弟兄。", 
            "我父之师君从祖，凤毛麟角相峥嵘。", 
            "少年何处求高价，足迹依稀遍天下。", 
            "笑谈满座自生风，咳唾为珠皆照夜。", 
            "黄鹤高楼十载前，襄阳逋客曾周旋。", 
            "君家名辈信杰出，后先卓荦多英贤。", 
            "闻将翰墨动天子，三召比来皆称旨。", 
            "老翁七十复何求，出处千秋在青史。", 
            "如君健足乃绝尘，燕台可以空群伦。", 
            "贫来赠别无杯酒，为报襄阳旧隐人。"
        ], 
        "title": "赠别毛行九兼寄其从父子霞", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "古之饮酒人，陶公与阮公。", 
            "一觞一咏安足道，高天万里嗟冥鸿。", 
            "方其未醉时，五岳横心胸。", 
            "酒杯泻作大海水，白日倒落沧溟东。", 
            "鲍生能饮不数斗，醺然颜色如花红。", 
            "开口慷慨天下事，走马来自燕昭宫。", 
            "与予论交有世好，披图使我题其中。", 
            "吁嗟乎，天地变化闭塞将复开，如君磊落跅弛真奇才。", 
            "把酒独醉胡为哉，急理健翮排九垓。", 
            "燕颔书生空愿酒泉郡，青莲居士但筑糟丘台。", 
            "君不见沛公王业基，四百壮士鸿门酒一杯。"
        ], 
        "title": "题鲍子韶独醉图", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "去年梅花开，君逾梅岭来。", 
            "今年菊花节，君归理兰枻。", 
            "天涯客久愿君归，却惜君归即成别。", 
            "南山有鸟北张罗，人生知己安能多。", 
            "况皆穷贱伏草莽，吴烟越水劳经过。", 
            "比者追欢时快意，左把杯盘右文字。", 
            "白日未尽红烛催，不肯相逢不沈醉。", 
            "南溟波浪生长风，散作高言满箧中。", 
            "珠玑错落映四座，星月倒影横霜空。", 
            "朝汉高台雉堞古，伏波故道牂牁通。", 
            "逢时自见各有以，芟彝割裂皆人雄。", 
            "霸图不足迥青睐，麟阁千秋亦谁在。", 
            "已甘藿食谢当时，共许著书传后辈。", 
            "平生未识已相关，与子年华未老间。", 
            "前路尚宽相见日，西风莫损别离颜。"
        ], 
        "title": "赠别查韬荒", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "白日欲尽东方高，寒云黯黯天风号。", 
            "故人束装已逾月，欲发不发心劳劳。", 
            "北登大庾阻舟楫，西瞻郁水多旌旄。", 
            "同人饯送每不及，各自掩户依蓬蒿。", 
            "孤帆明发挂珠海，赋诗我独含霜毫。", 
            "往时有句用不得，昨日事势非前朝。", 
            "夫子文章擅时誉，千金挥洒真人豪。", 
            "尽披肝胆与时辈，每思羽翼乘烟涛。", 
            "曷不归飞向林皋，岸花三月湖水阔。", 
            "为君把钓连巨鳌，请君酌酒倾葡萄。", 
            "青天会得开老眼，绿鬓应须减二毛。"
        ], 
        "title": "送郭皋旭归当湖", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "李公十六生虬须，虎头豹眼长身躯。", 
            "诸生籍中弄文笔，姓名已自闻江湖。", 
            "五花大马黄金络，终日邀人讲兵略。", 
            "平原不算是贤豪，季生未许矜然诺。", 
            "上书自献城南田，卖作军门犒士钱。", 
            "宝刀屡试濡缕血，乌府连分节钺权。", 
            "独当一队江南北，入对君王每前席。", 
            "边头老将避锋芒，白面儒官论资格。", 
            "与君失志复淹留，对卧飞云百尺楼。", 
            "狂歌大叫取一醉，凤观虎视轻王侯。", 
            "堂前侠客千人食，盎底屡空曾不识。", 
            "千金初制鹔鹴裘，脱手赠人无吝色。", 
            "我时弱冠君及壮，置身自许云台上。", 
            "而今丝发生满头，地北天南一相望。", 
            "燕山作客近何如，落拓柴门久阙书。", 
            "闻道长斋习禅寂，那能不饮送居诸。"
        ], 
        "title": "寄李相如", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "凤凰昨夜衔天语，天遣郎星向荆土。", 
            "北阙新辞粉署云，南行且作芃苗雨。", 
            "双旌晓出都门高，八桂遥开秦郡古。", 
            "一时送者皆太息，千载延之今再睹。", 
            "纷纭饮饯日不暇，错落诗篇读旁午。", 
            "共惊才子守一麾，岂识仁人利须溥。", 
            "天生贤俊以为民，坐保清华独何取。", 
            "始安岭外多阻深，戈甲虽销犹疾苦。", 
            "生事唯应职荷锄，人家大抵稀环堵。", 
            "更加杂处有兵卒，况乃流徙多浮窳。", 
            "兼资宽猛昔所闻，丕变诗书亦其矩。", 
            "虎符龙节既在操，秋杀春生能自主。", 
            "惟君昨在司马日，眼利机明孰能伍。", 
            "笔前进退万将帅，阶下驱驰半熊虎。", 
            "称旨尝闻西使秦，宣恩往者东临鲁。", 
            "囊中馀智办有馀，斗大数州宁足数。", 
            "下国聊开历块蹄，天池会理抟风羽。", 
            "炎州故人日相忆，十年不见心如许。", 
            "方候归艎到海涯，宁知取道从湘浦。", 
            "白竹湖头秋月高，为君一把西江橹。"
        ], 
        "title": "程周量出守桂林作此寄之", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不闻汗血驹，坠地即能走千里。", 
            "日食不能满一石，低首盐车鸣不起。", 
            "又不闻丹穴雏，览德徘徊天路衢。", 
            "积粟如山不一顾，食必竹实栖高梧。", 
            "古来志士不草草，易得是饥难得饱。", 
            "陶公独为子春歌，此声千载君知道。", 
            "池亭细语暮春天，出处之义何皎然。", 
            "相门才子有公等，亚夫德裕安能贤。", 
            "四诗赠我殊霶霈，三舍犹应避旌旝。", 
            "丈夫相得在中心，字句形骸乃其外。", 
            "灵洲之气久不开，骄马蹴踏朝汉台。", 
            "世风披靡不可道，岂无豪俊多英才。", 
            "陈梁丘海四人杰，后生不识为何来。", 
            "爱君意气独健举，欲驱短翮乘风雷，披衷置腹无矜猜。", 
            "呜呼，即今谁能为此语，君家昔盛君尚孩，安得还君旧府当三台。"
        ], 
        "title": "放歌行答何皇图", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "高田易为瘠，下田易为肥。", 
            "高田苗欲密，下田苗欲稀。", 
            "春阳三二月，阴雨来霏霏。", 
            "无论高与下，青青同一时。", 
            "疏如雁行列，密若羊毛披。", 
            "清风飒然至，荡漾生涟漪。", 
            "回旋合万舞，荏弱不自持。", 
            "遥遥极天碧，望望深人怀。", 
            "先王制四民，士首农次之。", 
            "非时尚不役，矧乃鞭与笞。", 
            "一夫不播种，世有受其饥。", 
            "须知元元命，系此青青丝。", 
            "贱子为老农，敢以告有司。"
        ], 
        "title": "新苗", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "真妄非二途，愚智各有适。", 
            "同此闻见中，心目异喧寂。", 
            "西郊亦人境，静者得幽僻。", 
            "交错引翠条，萧疏布林石。", 
            "春事满高窗，鸟声在檐隙。", 
            "悠然古招提，旷若新开辟。", 
            "嘉招及令序，竟日随飞锡。", 
            "论诗陋休远，析理兼玄易。", 
            "既丧我于吾，焉知主为客。", 
            "欲别闻清钟，溪山暮云碧。"
        ], 
        "title": "修禊后十日石濂禅师招同诸公雅集长寿禅林即事赋", 
        "type": "古风", 
        "yun": null
    }, 
    {
        "author": "郭祖翼", 
        "era": "清", 
        "subtype": "五言律诗", 
        "text": [
            "曲径穿林滑，孤亭得地偏。", 
            "池光团作露，山气动如烟。", 
            "疏簟偎凉月，枯琴韵涧泉。", 
            "清欢能几辈，莫惜醉银船。"
        ], 
        "title": "风云亭同周芙汀夜坐次芙江韵", 
        "type": "律诗", 
        "yun": "先"
    }, 
    {
        "author": "郭祖翼", 
        "era": "清", 
        "subtype": "七言律诗", 
        "text": [
            "猿鹤何劳漫见猜，偶随同队踏崔嵬。", 
            "路从落叶堆中辨，人自群山缺处来。", 
            "石笋屡妨游屐折，菊花多傍寄筵开。", 
            "题糕无句酬佳节，权向西风醉一回。"
        ], 
        "title": "九日登玉皇山", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "欣赏斋中赏不希，故人遗墨一沾衣。", 
            "双凫出浴翎犹湿，高柳摇风絮尚飞。"
        ], 
        "title": "欣赏斋见吴山带画", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "碧栏干外敞云屏，一簇笙箫在水亭。", 
            "传语佳人诵新句，李郎停笔酒初醒。"
        ], 
        "title": "赠李植公行乐图二首 其一", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "桥西新水縠文生，洞府神仙境最清。", 
            "一炷名香烟未散，梧桐深有下棋声。"
        ], 
        "title": "赠李植公行乐图二首 其二", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "名在循良世莫如，天南凫舄到方初。", 
            "传来诗句工尤甚，闲倚栏干未废书。"
        ], 
        "title": "题钮高明玉樵行乐图二首 其一", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "家于笠泽接香溪，何地堪樵亦偶题。", 
            "一令山城最深处，西樵七十二峰西。"
        ], 
        "title": "题钮高明玉樵行乐图二首 其二", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一卷慵开独坐吟，不冠不袜坐松阴。", 
            "天涯何患无知者，流水高山共此心。"
        ], 
        "title": "题静像善琴", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一树浓阴号大椿，白头仍是彩衣身。", 
            "秋来太史占乾象，南极星中几老人。"
        ], 
        "title": "题黄君球行乐二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百年世禄焕纶丝，身隐新朝志未衰。", 
            "姓氏下邳桥上客，一篇仍似授书时。"
        ], 
        "title": "题黄君球行乐二首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百战功高贼始摧，九成台下陈云开。", 
            "天南父老犹能说，作赋郎君只自哀。"
        ], 
        "title": "韶阳战绩诗为闫将军赋二首 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "韶石芙蓉几百峰，石如甲胄是军容。", 
            "直须青简传千载，早有丹心彻九重。"
        ], 
        "title": "韶阳战绩诗为闫将军赋二首 其二", 
        "type": "绝句", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "拍手阶前稚子嬉，南园春色柳丝丝。", 
            "郎君修洁人如玉，触目琳琅乐可知。"
        ], 
        "title": "题行乐图二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "此日能闲即是仙，湘帘高卷竹风前。", 
            "诸童笑语还相和，一部元音胜管弦。"
        ], 
        "title": "题行乐图二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "南天积雨乱红飞，岭北山川绿尚希。", 
            "莫恋长安为客乐，驷车须念过桥归。"
        ], 
        "title": "走笔送家云石二首 其一", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "竹杖扶行拥敝袍，衰龄稀出岂云高。", 
            "有人问我门前雪，雪在袁安两鬓毛。"
        ], 
        "title": "走笔送家云石二首 其二", 
        "type": "绝句", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "石边丛菊晚香深，澹墨淋漓惜似金。", 
            "自是故人先有意，报君一片岁寒心。"
        ], 
        "title": "题山带遗画为郑珠江", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "玉堂仙子玉髯髭，老笔能飞屈铁枝。", 
            "正是雪消明月落，罗浮山下梦醒时。"
        ], 
        "title": "朱玉树以画梅见贻赋谢", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一天烟霭何方雨，满径簩□昨夜风。", 
            "中有高人呼不出，早莺飞处月朣朣。"
        ], 
        "title": "沈左臣惠墨竹赋柬五首 其一", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "数竿浓淡复纵横，静对萧萧似有声。", 
            "若使伶伦知采伐，不妨吹作凤凰鸣。"
        ], 
        "title": "沈左臣惠墨竹赋柬五首 其二", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "老干欹斜折复萌，小枝还作怒龙形。", 
            "等闲自写淩霜节，不待他人纪汗青。"
        ], 
        "title": "沈左臣惠墨竹赋柬五首 其三", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "大笔如椽势莫当，节间一丈末如芒。", 
            "君家越志分明载，月落空庭影未长。"
        ], 
        "title": "沈左臣惠墨竹赋柬五首 其四", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "酷暑经时只掩扉，劳君贻赠有苔矶。", 
            "萧然四壁如常日，袅袅西风叶自飞。"
        ], 
        "title": "沈左臣惠墨竹赋柬五首 其五", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "挂帆江上试新凉，纤月依微带夕阳。", 
            "想见孤山风落木，梦魂无夜不家乡。"
        ], 
        "title": "口占送徐紫凝三首 其一", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "每逢岐路一沾巾，五岭东西几度春。", 
            "游子本为归养计，故山无复倚闾人。"
        ], 
        "title": "口占送徐紫凝三首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "怀吴正忆浮瓜侯，访戴还须棹雪舟。", 
            "君见二君烦致语，白头难复到杭州。"
        ], 
        "title": "口占送徐紫凝三首 其三", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "慈心到处有奇方，苦海逢君便得航。", 
            "世上疮痍非一日，分身须是上岩廊。"
        ], 
        "title": "赠黎普济", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "故人笔墨醉方工，数叶垂垂亦不同。", 
            "画里只今成旧雨，画溪归去是春风。"
        ], 
        "title": "题吴山带墨竹送吴晋涛归宜兴二首 其一", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "别意何如纸上禽，一飞一宿本同林。", 
            "凭君折取伶伦管，吹作阳和睍睆音。"
        ], 
        "title": "题吴山带墨竹送吴晋涛归宜兴二首 其二", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "清姿妙笔已难期，身后珍如玉树枝。", 
            "最是棱棱霜下菊，赠君不少故人思。"
        ], 
        "title": "题吴山带墨菊为潘受平", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "江边别汝意怦怦，十日南风为送行。", 
            "风度有楼今在否，计程应到曲江城。"
        ], 
        "title": "励儿行后连有南风漫成", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "白头游兴亦雄哉，三楚烟花二月开。", 
            "九十甘泉曾若此，祝融峰顶去还来。"
        ], 
        "title": "送汤建孟之永明二首 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "永明潜邸万峰前，君见荆榛亦黯然。", 
            "不及钟祥龙起地，至今人尚说承天。"
        ], 
        "title": "送汤建孟之永明二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "珠江甘雨晓来收，五两轻风引使舟。", 
            "父老夹衢齐下拜，福星从此又中州。"
        ], 
        "title": "送蒋莘田大参之任河南提学五首 其一", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "暑风泥雨遍城闉，多少无家太息人。", 
            "亲为遗黎寻旧屋，绿萝坡上驻车轮。"
        ], 
        "title": "送蒋莘田大参之任河南提学五首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "半为民舍半为兵，箕帚刀锥日有争。", 
            "犹识汉廷强项在，八旗低首避骢行。"
        ], 
        "title": "送蒋莘田大参之任河南提学五首 其三", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "昔时荒草接城东，今日弦歌满郭中。", 
            "三十六年兵燹后，赖公重启太平风。"
        ], 
        "title": "送蒋莘田大参之任河南提学五首 其四", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "连开书院育人文，南海宫墙气象新。", 
            "曾是童年灯火地，门前桃李两重春。"
        ], 
        "title": "送蒋莘田大参之任河南提学五首 其五", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "花雨林烟自暮朝，清溪流水入红桥。", 
            "蛮笺捧出纤纤手，如此诗人未寂寥。"
        ], 
        "title": "题乌丝红袖图为王黄湄都谏三首 其一", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "榛苓常有美人思，今日披图若见之。", 
            "孤凤自鸣天上疏，一阳阴管卷中诗。"
        ], 
        "title": "题乌丝红袖图为王黄湄都谏三首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "北仕燕都西住秦，南来使节动星辰。", 
            "多年已作罗浮梦，满眼梅花树底人。"
        ], 
        "title": "题乌丝红袖图为王黄湄都谏三首 其三", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "卷却丝纶付一竿，世间无处问严滩。", 
            "客星自落江湖上，只有孤山处士看。"
        ], 
        "title": "题烟波渔父图", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春郊一尊酒，且以乐朝昏。", 
            "远水澄珠寺，遥峰闭石门。", 
            "鼓鼙莺语地，烽火杏红村。", 
            "短鬓丝将遍，能销几处魂。"
        ], 
        "title": "郊行", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "人间无好月，天上又中秋。", 
            "雨点微沾瓦，箫声渐闭楼。", 
            "遂违杯酒约，空枉夜珠投。", 
            "旅宿蒹葭外，伊人不易酬。"
        ], 
        "title": "闰中秋夜阻雨不得赴方蒙章之约枉诗见贻赋此答之", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "尚满中秋月，微开昨夜云。", 
            "古墙杉影落，净地佛灯分。", 
            "坐久须眉见，天空语笑闻。", 
            "几时还闰八，重得对诸君。"
        ], 
        "title": "后一夕同庞祖如方止止陶苦子庞毅子亮子罗颢甫颐甫宿亦庵", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "策杖秋方晚，村桥日欲斜。", 
            "树风喧万叶，山影静千家。", 
            "瘠土安淳俗，澄溪漾细沙。", 
            "拟寻庞氏隐，还种邵侯瓜。"
        ], 
        "title": "过弼唐感旧赠庞祖如二首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "他日谁青史，当年易姓名。", 
            "门人思李固，孤子寄程婴。", 
            "我愧前贤事，君犹古道行。", 
            "白头怀宿昔，竟夕自沾缨。"
        ], 
        "title": "过弼唐感旧赠庞祖如二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "银河谁下钓，天道自张弓。", 
            "色借桑榆日，凉生玉笛风。", 
            "山光开半面，人影在墙东。", 
            "不俟居弦望，清辉万国同。"
        ], 
        "title": "初月", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白首皇都客，兹游亦壮哉。", 
            "夏云凝岱岳，秋色在金台。", 
            "万里何穷路，三闾未易才。", 
            "岭头无可恋，应为荔枝回。"
        ], 
        "title": "送屈本庵入都", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "嘉鱼潜石穴，终岁气常寒。", 
            "本欲承珠露，宁知上玉盘。", 
            "有无通雅咏，咫尺隔风湍。", 
            "未必名为累，隆冬泽易乾。"
        ], 
        "title": "嘉鱼二首 其一", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "嘉鱼吾旧识，高价市人争。", 
            "似鲫身微削，如鲮鬣乍生。", 
            "细肪凝石乳，兼味著霜橙。", 
            "未入宵来馔，吟诗久不成。"
        ], 
        "title": "嘉鱼二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "树树熟离支，殊非远别时。", 
            "新蝉湘子庙，初日海王祠。", 
            "路记双江合，文犹八代衰。", 
            "时无采风使，草野亦陈诗。"
        ], 
        "title": "送王蒲衣采诗惠湖", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "便作天涯别，重逢未可期。", 
            "快闻经世论，兼读过庭诗。", 
            "骐骥宜千里，鹪鹩且一枝。", 
            "野人头已白，不复问当时。"
        ], 
        "title": "送周德涵", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "百年无作者，之子擅奇才。", 
            "岂谓黔中使，翻从岭上回。", 
            "衡文时望重，握手老怀开。", 
            "更喜居停近，深宵亦往来。"
        ], 
        "title": "赠别黄忍庵太史四首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东郭淹游迹，南园接古祠。", 
            "乘车为客日，闭户著书时。", 
            "怯醉开椰酒，从酸剥荔支。", 
            "海隅多异物，嵇陆未能诗。"
        ], 
        "title": "赠别黄忍庵太史四首 其二", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "学到难穷地，文能不愧名。", 
            "虽为今太史，犹似老诸生。", 
            "江海心常下，山林迹未并。", 
            "一时称盛事，千里聚同声。"
        ], 
        "title": "赠别黄忍庵太史四首 其三", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "暂为乡井别，十日惜分携。", 
            "观化俄生柳，看书亦杖藜。", 
            "心知龙节返，路出海云西。", 
            "会买扁舟送，渔家水满堤。"
        ], 
        "title": "赠别黄忍庵太史四首 其四", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "度岭年殊少，轩车满路光。", 
            "病中吾见汝，秋后客何乡。", 
            "伏枕违清论，开篇得妙方。", 
            "愈风文檄在，继述有诸郎。"
        ], 
        "title": "病中承彭子安见过别后奉怀", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "南雁去不极，北风声正喧。", 
            "何堪衰草日，还是送王孙。", 
            "再世依耕凿，空山矢寤言。", 
            "与谁登冠石，放眼望中原。"
        ], 
        "title": "送林敬臣", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "兴剧思凭览，人扶上小舠。", 
            "客囊携薏苡，乡酒寄松毛。", 
            "少食肌时减，多眠骨屡高。", 
            "可怜中夜梦，跃马尚能豪。"
        ], 
        "title": "病足舟中即事", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "三秋违侍养，万里赴京华。", 
            "江路闻霜叶，天门照雪花。", 
            "亲存宜薄禄，年少且辞家。", 
            "芜绝金台上，看君步玉骅。"
        ], 
        "title": "送温茂长", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "度岭三年客，归心四月天。", 
            "别离良未易，须鬓况苍然。", 
            "古笔追秦汉，深杯得圣贤。", 
            "似君何不可，高咏满吴船。"
        ], 
        "title": "送钱目天", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "大雅久云没，中原尚此人。", 
            "晨星方在望，宿草已逾春。", 
            "便自成千载，何繇赎百身。", 
            "唯馀召公树，蔽芾粤江滨。"
        ], 
        "title": "挽汤惕庵先生", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "与尔为同病，蹉跎四十秋。", 
            "尚垂孤子泪，已白少年头。", 
            "漫学穷弥壮，唯应老莫休。", 
            "长生知有地，居处近罗浮。"
        ], 
        "title": "寿林远峰", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "章贡千峰里，当年羽檄飞。", 
            "死生从舅氏，辛苦脱重围。", 
            "马骨招无日，虬须拔渐稀。", 
            "白头持寿酒，莫道不沾衣。"
        ], 
        "title": "寿刘沛叔（黎太仆美周之甥）", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "相送已云再，风花今仲春。", 
            "重寻来日路，又老一年人。", 
            "楚水趋吴远，闽山与越邻。", 
            "便归何不可，诗卷未常贫。"
        ], 
        "title": "送张超然（闽人，时寓吴门）", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "何地堪相约，南宗有祖庭。", 
            "倚栏梁树古，开阁越山青。", 
            "高咏宽颓暮，深杯免独醒。", 
            "年年二三月，车马此频经。"
        ], 
        "title": "诃林雅集得青字", 
        "type": "律诗", 
        "yun": "青"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "故峰碧罨，乍倚竹凝妆，坠钿声悄。", 
            "雪香路杳。", 
            "递新愁暗付，翠禽啼小。", 
            "冷约疏钟，几叠瑶云镜晓。", 
            "剩寒峭。", 
            "渐吹淡旧红，春梦醒早。", 
            "吟望心缥缈。", 
            "忆数点山屏，鬓绿分照。", 
            "麝尘易扫。", 
            "问琼妃旧苑，更谁重到。", 
            "倦眼天涯，笛外东风换了。", 
            "待归棹。", 
            "怕繁枝、也羞衰帽。"
        ], 
        "title": "扫花游", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "朱楼路。", 
            "犹是曲槛迷花，暗镫飘雨。", 
            "无端罗幕新寒，秋阴减了，西亭碧树。", 
            "倦凝伫。", 
            "凄绝画帘重卷，燕梁无主。", 
            "门前便是青芜，夕阳似恋，斑骓系处。", 
            "谁省筝边幽意，冷尊慵对，飞香狂舞。", 
            "曾记小桃开时，肠断前度。", 
            "红蔫翠涴，花底频回顾。", 
            "空消受、鸾奁怨黛，鸳帱凄语。", 
            "梦里流光去。", 
            "更堪醒后，愁添锦柱。", 
            "零乱风帘絮。", 
            "心事冷、依依金炉残炷。", 
            "等閒说共，旧屏鹦鹉。"
        ], 
        "title": "瑞龙吟", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "款芳昼。", 
            "正绛蜡凝妆，红帘劝酒。", 
            "渐凤楼人老，春似旧时否。", 
            "飘零琼苑无消息，閒付填词手。", 
            "更关心、细雨江南，锦帆归后。", 
            "风信几番透。", 
            "待醉觅花村，梦寻萝岫。", 
            "客燕年光，诗卷尽消受。", 
            "香林十里垂鞭路，宫锦应裁就。", 
            "负春韶，怕惹流莺暗咒，"
        ], 
        "title": "探芳信", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "狂索花枝同醉倒。", 
            "醉捋柔香，那管游蜂恼。", 
            "红到芙蓉芳讯少。", 
            "无聊偏是斜阳早。", 
            "商略清游随意好。", 
            "流水车尘，目断青门道。", 
            "换尽楼台人未老。", 
            "罗裙行处生秋草。"
        ], 
        "title": "蝶恋花 和云盦韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "晓寒重。", 
            "乍半敛红蕤，莺帘锁梦。", 
            "认翠灊行处，钿妆斗珠凤。", 
            "寻香蜂蝶迷前路，深浅春无缝。", 
            "付閒身、管领东风，锦城初拥。", 
            "幽赏待谁共。", 
            "祗花压吟巾，云随游鞚。", 
            "寂寞园林，啼鸟和清弄。", 
            "九光杯浅春酲薄，羯鼓休催送。", 
            "数年华，误了蓬山小宋。"
        ], 
        "title": "探芳信 同嘿园丈策六游李氏园。绯杏连林，春韶正丽，裴𧙪花下，倚此赏之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "几日朱楼，东风如梦，数到销魂时候。", 
            "香尘旧苑，粉本残山，谁省倚阑人瘦。", 
            "犹是春前画廊，觅遍斜阳，翠僝红僽。", 
            "问王孙归路，津亭篴罢，暮寒知否。", 
            "还念我、弹墨鸾襟，沾香鸳帕，渐渐风情非旧。", 
            "伤高有泪，怨别何心，坐数落花偏久。", 
            "听到千山杜鹃，芳梦醒初，清钟催后。", 
            "纵空帘重卷，绿阴如许，怎禁回首。"
        ], 
        "title": "惜馀春慢 饯春", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "飞红不是江南路。", 
            "又断影、莺留住。", 
            "酒泪天涯无洒处。", 
            "夜香亭馆，小筝如语。", 
            "目送春来去。", 
            "锦笺漫叠销魂句。", 
            "瘦损腰围尽怜汝。", 
            "寄与玲珑传别绪。", 
            "曲残苔榭，梦迷花墅。", 
            "镫外潇潇雨。"
        ], 
        "title": "青玉案 和颐盦闻歌", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "空帱怨结。", 
            "早绪风剪断，千点花雪。", 
            "画阁愔愔，凭问瑶云忆否，款春时节。", 
            "闲行待觅眠琴处，误旧香、晚莺犹说。", 
            "渐鬓丝、减了樊川，似向霅西伤别。", 
            "还爱堆屏碧净，小庭乍过雨，清沁苔发。", 
            "梦后风光，落尽夭红，宿凤应怜香叶。", 
            "攀枝漫怨青青子，衬细草、一般幽绝。", 
            "又夜凉、分到吟襟，罨画半帘烟月。"
        ], 
        "title": "绿意 咏绿阴", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "饮君酒，且喜尊前，此日流人在。", 
            "叹客中霜鬓，廿年忍泪，频看沧海。", 
            "恁醉吟无赖。", 
            "伤心更寄斜阳外。", 
            "听杜宇啼苦，画里残山愁改。", 
            "尽龙钟态。", 
            "待褰衣、还倚高楼，绕梦星辰，犹是上界。", 
            "苍凉语咽荒鸡，起中宵、似闻孤噫。", 
            "感蹉跎，空烛飐秋魂，箫沈夜籁。", 
            "负了湖山约，何时单舸同载。"
        ], 
        "title": "还京乐 寒碧簃社集，喜苍虬同年来自海上", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "薄酒醒初，清歌散尽。", 
            "天涯捎到伤春信。", 
            "绿窗深闭雨声中，更何人把流莺问。", 
            "簟冷香残，楼高花近。", 
            "檀心拗断难成寸。", 
            "愁随逝水有时回，梦寻飞絮无踪认。"
        ], 
        "title": "踏莎行 和立盦，次小山韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "弄水分凉，偎花恋暝。", 
            "柳棉舞罢风初定。", 
            "凤箫人去太悤悤，昼长无奈重帘静。", 
            "倦思芳茵，残妆粉镜。", 
            "寻春那似年时兴。", 
            "夜来梦到谢堂无，可怜孤燕窥人醒。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绣幕飘烟，朱阑贴水。", 
            "花阴一片愔愔地。", 
            "粉墙西角有谁来，藓香犹印鞋痕翠。", 
            "敛袖添颦，停杯如醉。", 
            "心头多少閒情事。", 
            "当时软语约春鸿，云罗误了相思字。"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "诉恨筝低，笼愁钏重。", 
            "新寒祗与酴醾共。", 
            "断无蜂蝶入帘来，珊钩却为微风动。", 
            "旧誓瞒鹦，新歌怨凤。", 
            "思量拚付春窗梦。", 
            "楼前花影散如潮，多情还借斜阳送。"
        ], 
        "title": "踏莎行 其四", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "放棹虹桥晚。", 
            "乍销凝、斜阳几缕，乱蝉吟断。", 
            "划破玻瓈双桨瘦，叶叶风香暗染。", 
            "渐闪出、凌波妆面。", 
            "摇荡烟魂扶不起，甚闲情、付与参差燕。", 
            "歌管歇，水云远。", 
            "多生负了看花眼。", 
            "恁悤悤、银塘照影，总关情怨。", 
            "无限秋心随篴去，篴外风蒲似剪。", 
            "又荡起、渔灯星点。", 
            "也儗搴芳前浦路，妒双鸳、结就烟波伴。", 
            "还小泊，绿杨岸。"
        ], 
        "title": "贺新凉 南塘泛舟观荷", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "风袂飘飘一倚栏。", 
            "笙歌声在碧霄间。", 
            "星摇远火收残雨，云展凉阴作晚山。", 
            "频问夜，乍惊寒。", 
            "思量闹处遣馀闲。", 
            "楼台便是沧桑影，独爱明河隔坐看。"
        ], 
        "title": "鹧鸪天 露台夜坐，和息厂韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "小簟分凉，渐淅沥窗蕉，幽恨初紧。", 
            "做尽凄凉，偏是漏残香烬。", 
            "帘外冷翠沈沈，早过了、隔江梅信。", 
            "料渚荷、一夜红褪，花底锦鸳愁损。", 
            "少年听惯何曾省。", 
            "忆朱楼、玉箫徐引。", 
            "销魂唱到潇潇曲，寻梦吴云近。", 
            "镫背细点旧愁悄，怨著晓钟无定。", 
            "怕镜屏秋早，偷减了、双青鬓。"
        ], 
        "title": "玲珑四犯 夏夜听雨", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "叶叶梧窗秋历乱。", 
            "叶底秋心，皱尽何曾展。", 
            "锦瑟年光愁里换。", 
            "西楼月好无来雁。", 
            "一缕檀云飘梦断。", 
            "梦向天涯，碧草和天远。", 
            "闻道洞庭波又浅。", 
            "空江谁管芙蓉怨。"
        ], 
        "title": "凤栖梧 题梧叶，寄颐盦", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "亸粉偎烟，蘦脂映日。", 
            "倦妆无力。", 
            "半解明珰，依依镜波碧。", 
            "凉丛恋晚，偏暗付、飘蓬词客。", 
            "愁寂。", 
            "清簟梦回，阅篝香千息。", 
            "金鳌旧陌。", 
            "携酒前踪，浮花浪痕藉。", 
            "凭阑万感水国。", 
            "渺天北。", 
            "几许锦鸳飞断，谁辨旧愁来历。", 
            "剩翠盘残舞，怜取昔时颜色。"
        ], 
        "title": "惜红衣 其一 用石帚韵赋瓶中残荷", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "倦眼看天，狂歌送日。", 
            "病馀心力。", 
            "坐尽斜阳，窗筠恋寒碧。", 
            "征蓬漫恨，还一笑、深杯留客。", 
            "羁寂。", 
            "鸥梦渐醒，约荒波栖息。", 
            "高楼广陌。", 
            "惆怅空归，歌茵乱愁藉。", 
            "新亭泪断去国。", 
            "任南北。", 
            "为忆故陵佳气，天外也曾攀历。", 
            "折晚香谁寄，凭问白山秋色。"
        ], 
        "title": "惜红衣 其二 颐盦复将出关，枉过话别，叠韵赋赠", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "问灵槎、者番消息，濛濛银浦云暗。", 
            "愁烟怨雨年年意，并入夕阳凄黯。", 
            "浑易感。", 
            "奈误了星期，惯把离肠赚。", 
            "蘋风梦澹。", 
            "剩万斛清愁，凉波卷去，寂寞水窗掩。", 
            "轻桡影，曾傍西亭菡萏。", 
            "诗心犹恋冰簟。", 
            "鱼天一角清如许，应是晚霜来渐。", 
            "帆叶敛。", 
            "看白鸟明边，不著闲鸦点。", 
            "湿云未减。", 
            "便盻断前汀，料无雁过，枫泪几行染。"
        ], 
        "title": "买陂塘 南塘秋泛，用樊榭韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "惊鸿一瞥。", 
            "似镜波半掩，偷眼痴绝。", 
            "肯便轻抛，微步依依，密意惯怜鹣鲽。", 
            "殷勤照向春波里，奈几许、闲情难说。", 
            "便隔花、远似天涯，小立慰人孤孑。", 
            "犹忆云屏促坐，髻翘翠凤颤，孅态都活。", 
            "洛浦神光，乍合还离，怨煞碧窗明月。", 
            "朦胧替写愁心眼，问怎写、黛眉千结。", 
            "又绣帷、一笑回镫，暗里也应伤别。"
        ], 
        "title": "疏影 咏影", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一台稳占高秋，秋情祗许词人领。", 
            "华镫尽处，碧云都敛，玉蟾孤映。", 
            "去雁关河，啼乌城阙，苍茫天迥。", 
            "睇琼楼前路，笙歌飘断，空吟遍，凉星影。", 
            "偏是孤酲易醒。", 
            "背西风、繁霜愁迸。", 
            "瑶宫此夜，霓裳残舞，为谁端整。", 
            "笑浣飞尘，危阑下瞰，琉璃千顷。", 
            "问何时快意，素鸾骑去，醉蓬莱顶。"
        ], 
        "title": "水龙吟 中秋夜同息厂登台玩月", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "荒翠无情霜渐紧。", 
            "愁数尽、雁朝蛩暝。", 
            "旧时金埒不重来，又瘦了、斜阳影。", 
            "离离千里关山迥。", 
            "偏只似、别来心径。", 
            "冷烟和梦两朦胧，要盼到、东风醒。"
        ], 
        "title": "忆王孙 咏秋草", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "青琴弹月罢，雾香漠漠，风引到银屏。", 
            "麝尘留不住，细结秋心，一半付漂苓。", 
            "妆钿剪碎，傍画栏、啼露珠轻。", 
            "刚夜凉、碧窗如水，梦共小蟾醒。", 
            "伶俜。", 
            "前身空托，上界曾攀。", 
            "讶飘云无定。", 
            "凭检点、淮南幽怨，人老岩扃。", 
            "何因重见仙旗翠，又瑶园、催换新声。", 
            "金粉影，相怜愁鬓星星。"
        ], 
        "title": "渡江云 其一 咏桂", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "红楼微雨夜，短篷乍卸，仔细话江南。", 
            "锦弦秋共瘦，冷约花前。", 
            "对酒怎成酣。", 
            "吴云梦杳，记当时、春在珠帘。", 
            "吟望频、赚人回顾，津柳渐毵毵。", 
            "愁沾。", 
            "鸳尘旧帕，蠹粉残笺。", 
            "叹狂才都减。", 
            "休更说、江花江草，恨满归帆。", 
            "荒波对席闲鸥老，剩风情、分付何戡。", 
            "沦落惯，无端也湿青衫。"
        ], 
        "title": "渡江云 其二 㣼盦归自海上，话旧酒楼，惘然有赋", 
        "type": "词", 
        "yun": null
    }, 
    {
        "author": "郭祖庚", 
        "era": "清", 
        "subtype": "七言绝句", 
        "text": [
            "故园栽得几株梅，作客天涯久未回。", 
            "遥忆江南春信早，枝头料已向窗开。"
        ], 
        "title": "画梅题句二首 其一", 
        "type": "绝句", 
        "yun": "灰"
    }, 
    {
        "author": "郭祖庚", 
        "era": "清", 
        "subtype": "七言绝句", 
        "text": [
            "疏影横斜映一林，不偕桃李觅知音。", 
            "夜来只有天边月，照彻孤山铁石心。"
        ], 
        "title": "画梅题句二首 其二", 
        "type": "绝句", 
        "yun": "侵"
    }, 
    {
        "author": "郭柏荫", 
        "era": "清", 
        "subtype": null, 
        "text": [
            "妖星紫暗亘天起，电扫荆襄数千里。", 
            "抚军仓卒去长沙，年少推官独料理。", 
            "推官虽少能爱民，裹创散饷同艰辛。", 
            "民恋推官不忍去，死守孤城撄贼怒。", 
            "孤城易破心不降，奋身骂贼贼惊仆。", 
            "贼能推刃公袒胸，捐生就义何从容。", 
            "理灵坡下一抔土，血花溅草香蒙茸。", 
            "若辈纷纷但学走，朝禄可怜养刍狗。", 
            "万事何如一死难，南八男儿真不朽。", 
            "精灵在天为尾箕，可但文章丽奎斗。", 
            "此书娓娓道家常，处分人事周且详。", 
            "篇终数语致慷慨，城存兴存亡兴亡。", 
            "想当磨墨盾鼻上，羽书旁午犹神王。", 
            "健毫著纸飞不停，天马行空龙滚浪。", 
            "沧桑二百余年多，鬼物守护神总呵。", 
            "后生得见亦眼福，文琴谢砚同摩挲。"
        ], 
        "title": "蔡江门先生墨迹", 
        "type": "古风", 
        "yun": null
    }, 
    {
        "author": "郭柏荫", 
        "era": "清", 
        "subtype": null, 
        "text": [
            "西山如故人，一别逾廿载。", 
            "昔年同对西山人，祗今寥寥几人在，惟有西山青不改。", 
            "金台小住曾几何，畅饮未尽金叵罗。", 
            "征尘又碾轮头铁，西山游屐空蹉跎。", 
            "别来回忆西山面，浓苍数点盘烟螺。", 
            "何日青鞋与布袜，重约胜侣攀藤萝。"
        ], 
        "title": "忆西山", 
        "type": "古风", 
        "yun": null
    }, 
    {
        "author": "郭柏荫", 
        "era": "清", 
        "subtype": null, 
        "text": [
            "平生论史眉飞扬，独喜汉吏称循良。", 
            "头会箕敛谁作俑，既雨犹欲烹宏羊。", 
            "尤而效之罪又甚，咄咄毋乃丧心狂。", 
            "亟思投劾遂初志，畏此谴怒中徬徨。", 
            "吁嗟乎！", 
            "疮痍未复事供亿，三郊三遂需刍粮。", 
            "暂累吾民岂得已，所惭从政非管商。", 
            "闾阎膏血长官泪，慎勿攫取充贪囊。", 
            "宽之一分亦元气，愿揭斯语悬堂皇。", 
            "碧天浩浩明月午，独对官阁焚心香。"
        ], 
        "title": "秋夜迷怀", 
        "type": "古风", 
        "yun": null
    }, 
    {
        "author": "郭柏苍", 
        "era": "清", 
        "subtype": null, 
        "text": [
            "红红绿绿九曲树，苍苍茫茫半江云。", 
            "携书来向天边读，不许人间一字闻。"
        ], 
        "title": "天柱峰", 
        "type": "古风", 
        "yun": "文"
    }, 
    {
        "author": "郭亮", 
        "era": "清", 
        "subtype": "七言律诗", 
        "text": [
            "仙家幻迹总依稀，叠嶂层峦空翠微。", 
            "松影石坪閒世局，藤花烟幔隔尘扉。", 
            "丹还九转炉何在，羽化千年鹤自飞。", 
            "欲證真诠无道骨，徘徊日夕竟忘归。"
        ], 
        "title": "主山寺", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": null, 
        "text": [
            "桃花水上新，况复满山春。", 
            "历乱闻啼鸟，清明烂醉人。", 
            "相思阻天末，相慰且比邻。", 
            "借问求桑女，如何大路遵。"
        ], 
        "title": "西江春事", 
        "type": "古风", 
        "yun": "真"
    }, 
    {
        "author": "陈子升", 
        "era": "清", 
        "subtype": null, 
        "text": [
            "轩辕二帝子，弄笛开禺阳。", 
            "江岸扁舟客，闻钟到上方。", 
            "仙灵今阒寂，云水空青苍。", 
            "欲遣愁心去，猿声岭外长。"
        ], 
        "title": "游峡山", 
        "type": "古风", 
        "yun": "阳"
    }, 
    {
        "author": "陈子升", 
        "era": "清", 
        "subtype": null, 
        "text": [
            "我有碧玉调，匣琴无处弹。", 
            "登山见流水，高调和皆难。", 
            "壁立一片雪，风含白云端。", 
            "羽人不可见，环佩日珊珊。"
        ], 
        "title": "碧玉洞作", 
        "type": "古风", 
        "yun": "寒"
    }, 
    {
        "author": "陈子升", 
        "era": "清", 
        "subtype": null, 
        "text": [
            "秋光枫叶动，星转客帆孤。", 
            "况复秋水至，安知秋夜徂。", 
            "牛渚袁宏月，鸱夷范蠡湖。", 
            "裴褢无所似，空作水中凫。"
        ], 
        "title": "秋江夜汎", 
        "type": "古风", 
        "yun": "虞"
    }, 
    {
        "author": "陈子升", 
        "era": "清", 
        "subtype": null, 
        "text": [
            "美人家何处，百尺姑苏台。", 
            "麋鹿游今日，龙威书几开。", 
            "迷离天末客，放浪湖上杯。", 
            "遥知二毛落，秋兴倍从来。"
        ], 
        "title": "寄徐子能", 
        "type": "古风", 
        "yun": "灰"
    }, 
    {
        "author": "陈子升", 
        "era": "清", 
        "subtype": null, 
        "text": [
            "万里来又去，如君忠信稀。", 
            "将离一以赠，杨柳重依依。", 
            "余欲蹈东海，西山犹采薇。", 
            "应知六月息，风力使鹏飞。"
        ], 
        "title": "口号赠故人", 
        "type": "古风", 
        "yun": "微"
    }, 
    {
        "author": "陈子升", 
        "era": "清", 
        "subtype": null, 
        "text": [
            "情人旷颜色，空此九微灯。", 
            "今夕始三五，今年思旧朋。", 
            "愁听火凤唱，梦到烛龙升。", 
            "春雪如相映，山阴棹已乘。"
        ], 
        "title": "元夕灯下怀所钦", 
        "type": "古风", 
        "yun": "蒸"
    }, 
    {
        "author": "陈子升", 
        "era": "清", 
        "subtype": null, 
        "text": [
            "中丞归老处，一片洞庭秋。", 
            "客至鄱湖上，湖光远近浮。", 
            "天风吹鹤氅，海国忆龙舟。", 
            "若有离骚作，知子赋远游。"
        ], 
        "title": "逢邓子敬讯郭天门先生家居有寄", 
        "type": "古风", 
        "yun": "尤"
    }, 
    {
        "author": "陈子升", 
        "era": "清", 
        "subtype": null, 
        "text": [
            "黄堂返初服，色尚映东篱。", 
            "相赠长生药，相辉绝妙辞。", 
            "登盆珍水土，入盏谢糟醨。", 
            "欲并幽兰采，佳人倍可思。"
        ], 
        "title": "廖昆湖太守见示胡沂庵太守邀过赏菊兼赠黄菊一盆赋谢之作有和", 
        "type": "古风", 
        "yun": "支"
    }, 
    {
        "author": "陈子升", 
        "era": "清", 
        "subtype": null, 
        "text": [
            "相期竹林下，相问竹皮冠。", 
            "况是萧萧鬓，华簪非所安。", 
            "端居崇朴素，危坐对檀栾。", 
            "唯有湘江上，三闾时一弹。"
        ], 
        "title": "箨冠", 
        "type": "古风", 
        "yun": "寒"
    }, 
    {
        "author": "陈子升", 
        "era": "清", 
        "subtype": null, 
        "text": [
            "不知将寸管，何以问重华。", 
            "江岸斑斑竹，千竿似著花。", 
            "野云笼杂树，苔石点晴沙。", 
            "读罢灵均赋，含毫日又斜。"
        ], 
        "title": "湘管", 
        "type": "古风", 
        "yun": "麻"
    }, 
    {
        "author": "陈子升", 
        "era": "清", 
        "subtype": null, 
        "text": [
            "日照凤城鸦，贱妾是倡家。", 
            "单衣八蚕茧，双带四莲花。", 
            "青楼盛垂柳，玉井蔓甘瓜。", 
            "柱雁移丝足，门兽启铜牙。", 
            "东平紫骝马，西陵油壁车。", 
            "愿君长似玉，令妾亦无瑕。"
        ], 
        "title": "倡妇思", 
        "type": "古风", 
        "yun": "麻"
    }, 
    {
        "author": "陈子升", 
        "era": "清", 
        "subtype": null, 
        "text": [
            "陈祖奋南朝，长兴此丰沛。", 
            "清溪派绵邈，圣井源汪濊。", 
            "云气铸黄屋，树阴团翠盖。", 
            "公卿汉匪惭，侧陋虞亦太。", 
            "九五既登庸，子弟阙归会。", 
            "革命行虎变，陟遐返龙蜕。", 
            "历世莽荆榛，邻寺森松桧。", 
            "徒聆故老谭，遂发王孙嘅。", 
            "微生信迍贱，远系讵茫昧。", 
            "缅从韶石至，一取椒浆酹。"
        ], 
        "title": "长兴陈高祖陵下作", 
        "type": "古风", 
        "yun": null
    }, 
    {
        "author": "陈子升", 
        "era": "清", 
        "subtype": null, 
        "text": [
            "紫燕去若飞，君今竟何之。", 
            "妾返红闺中，从今夜夜思。"
        ], 
        "title": "古别离", 
        "type": "古风", 
        "yun": "支"
    }, 
    {
        "author": "郭绍芳", 
        "era": "清", 
        "subtype": "七言律诗", 
        "text": [
            "弓冶箕裘志不纷，况于财帛等浮云。", 
            "千金弗索甘灰烬，百卷全教付火焚。", 
            "自是承先消旧恨，岂惟市义化残文。", 
            "高门自此多馀庆，世好相安尽在君。"
        ], 
        "title": "奉赠和斋悉焚父券（此诗收于陈廷瑜《选赠和斋诗集》，又载赖子清《台海诗珠》、林文龙《台湾诗录拾遗》。编者按：《台湾诗珠》题作〈赠和斋悉焚父券〉；《台湾诗录拾遗》题作〈陈绳其翁轻财重义人多借贷殁后其子和斋悉焚其券曰无致子侄辈多事〉）【陈绳其翁轻财重义人多借贷殁", 
        "type": "律诗", 
        "yun": "文"
    }, 
    {
        "author": "郭绍芳", 
        "era": "清", 
        "subtype": "七言律诗", 
        "text": [
            "苍茫烟雨认前村，罗汉秋深锁洞门。", 
            "天际塞鸿云翼迥，云中江树绿阴繁。", 
            "风凄巫峡猿啼血，雾暗潇湘客断魂。", 
            "画意诗情閒触拨，蚕丛另辟一乾坤。"
        ], 
        "title": "雁门烟雨", 
        "type": "律诗", 
        "yun": "元"
    }, 
    {
        "author": "郭明德", 
        "era": "清", 
        "subtype": null, 
        "text": [
            "我读文山正气歌，上为日星下岳河。", 
            "人生天地身许国，肯负七尺雄冠峨。", 
            "三寸毛锥博青紫，禦侮岂足当干戈。", 
            "书生知兵从古少，欲雪此耻可若何。", 
            "男儿死耳尸裹革，见义不为惭巍科。", 
            "我友理斋崇庆牧，弱冠二酉胸中罗。", 
            "平生爱吟成癖好，鸿篇字字织龙梭。", 
            "南宫射策称物望，西充作宰得人和。", 
            "叔度何暮侨谁嗣，百废俱举蠲烦苛。", 
            "岁在癸巳金川役，王师西向扫巢窠。", 
            "量沙唱筹君竭力，度支出纳无一讹。", 
            "逆酋阴连索诺木，忽掀平地生风波。", 
            "仓皇闻变各鸟散，君独正色厉声诃。", 
            "来歙书表血刺字，光弼临阵刀插靴。", 
            "且骂且斗刃数贼，恨不六臂歼幺么。", 
            "食人之禄忠人事，早办一死矢靡他。", 
            "忆我与君订交日，轩车斗酒相经过。", 
            "戟须炬目谈成败，齿根截铁无媕婀。", 
            "祖逖闻鸡各起舞，陶侃运甓箴蹉跎。", 
            "知君忠孝本至性，临时岂复肯依阿。", 
            "我闻蜀中山水秀，才人烈士古来多。", 
            "出师慷慨武侯表，北征缠绵老杜哦。", 
            "文与诗书相表里，俗笔脆薄空研摩。", 
            "君今从容能就义，文章气节两无颇。", 
            "浣溪俎豆配前哲，精成万古劫不磨。", 
            "故乡鹤梦应归去，只鸡何日登陂陀。", 
            "风尘鹿鹿行老矣，千秋怅望泪滂沱。"
        ], 
        "title": "读常理斋殉节录题后", 
        "type": "古风", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "咏怀思对尔，烟渚过秋鸿。", 
            "蔓草是今日，竹林还古风。", 
            "但令奇字满，莫恨故园空。", 
            "举酒复相勉，黄金徽爨桐。"
        ], 
        "title": "喜伟公侄过", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "汨罗沈自昔，安问后人怜。", 
            "古庙临湘水，秋兰薰楚天。", 
            "巫歌村社鼓，客至洞庭船。", 
            "惭愧生斯世，长沙泪洒然。"
        ], 
        "title": "三闾庙", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "素书传孺子，黄石是吾师。", 
            "何事谷城道，披榛寻古祠。", 
            "风生雕虎啸，日落蹇驴疲。", 
            "济北遥遥去，鸡鸣何处期。"
        ], 
        "title": "黄石公祠", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "飘零千古意，词客望秦川。", 
            "乱世何如此，登楼空复然。", 
            "浮萍逢落日，远雁下寒烟。", 
            "莫问依刘事，归欤沧海边。"
        ], 
        "title": "仲宣楼", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "千秋牛渚月，清影照袁郎。", 
            "异代还高咏，孤臣对举觞。", 
            "江心飘断梗，天末见维桑。", 
            "何处瞻鳷鹊，金波自渺茫。"
        ], 
        "title": "采石夜泊", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "此台犹可上，此意莫能酬。", 
            "骏足轻千里，当年侧席求。", 
            "朔风高雁度，燕阙暮云愁。", 
            "行子非干进，长歌别蓟丘。"
        ], 
        "title": "黄金台", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "我来钓台上，怀古复沾巾。", 
            "不有中兴主，那为高尚人。", 
            "春波翻白鸟，落日转青蘋。", 
            "漫似狂奴态，遥遥寄渭滨。"
        ], 
        "title": "严陵钓台寄关西故人", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "乍入剡中路，先令客望劳。", 
            "湖将一曲远，山有四明高。", 
            "贺监今何在，谪仙宁独豪。", 
            "荷花空满浦，惆怅发轻舠。"
        ], 
        "title": "入剡中怀贺监", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "增江仙岭下，君寄一毡寒。", 
            "欲饱青精饭，非耽苜蓿盘。", 
            "鸟吟山户晓，虫篆竹书乾。", 
            "我有怀仙操，横经试一看。"
        ], 
        "title": "寄林信卿广文", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "恍然开尺素，之子抱连城。", 
            "江海还逢掖，风尘误上卿。", 
            "豫章俄独老，桑落念同倾。", 
            "此意难持报，萧萧楚泽蘅。"
        ], 
        "title": "赵国子书至赋答", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "林香迎杖发，一路落橙花。", 
            "复被鸟声引，溪南人几家。", 
            "暄风吹日动，细水向田斜。", 
            "即事可深悔，平生白鼻騧。"
        ], 
        "title": "春溪独往率尔遣怀", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "故园吾作客，羁旅子投谁。", 
            "杯酒执无地，相逢空复辞。", 
            "月连徐孺宅，花笑陆郎骓。", 
            "云海春还暮，宾鸿方去兹。"
        ], 
        "title": "赠张昆城曾青藜", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "自徙江村遍，谁令春色深。", 
            "泊如过屡空，铿尔奏长吟。", 
            "花落穿书蠹，风惊下案禽。", 
            "袖中三岁字，空见故交心。"
        ], 
        "title": "春暮", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "中洲未归客，伫立赤花洲。", 
            "日动绿槐影，闻君骄紫骝。", 
            "绛纱傅郑子，黄石待张侯。", 
            "肯以青云器，随余汗漫游。"
        ], 
        "title": "赤花洲寄朱生", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "人惊洛川上，秋在赤城隈。", 
            "散处皆成绮，流时定作杯。", 
            "染江枫失叶，烛野烧无灰。", 
            "五云虽稍隔，终是掞天才。"
        ], 
        "title": "秋霞效骆丞", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "往岁龙山曲，寻君穿菊丛。", 
            "今朝渔浦上，忆别对江枫。", 
            "四海怀知己，千秋怯伏戎。", 
            "一从裘马敝，栖息几人同。"
        ], 
        "title": "寄林潜颖", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "秋至三城里，羁愁不可言。", 
            "香须薰宋玉，丝欲绣平原。", 
            "座逼千金寿，家悬一饭恩。", 
            "长裾经岁典，谁道曳朱门。"
        ], 
        "title": "感秋四十首 其一", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "轻风吹禦寇，举步欲泠然。", 
            "那使扶摇翼，而飞莽苍天。", 
            "平沙多雁阵，濒海绝人烟。", 
            "挥手复归去，高斋叠嶂前。"
        ], 
        "title": "感秋四十首 其二", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "素交长逝矣，心事与谁论。", 
            "望去虹蜺气，招来胡蝶魂。", 
            "浮名孤并驾，清泪切啼猿。", 
            "携手一相失，吁嗟甘闭门。"
        ], 
        "title": "感秋四十首 其三", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔别重城出，曾营三径幽。", 
            "结茅恒苦雨，种树总宜秋。", 
            "去去北山外，盈盈南渡头。", 
            "何当归此地，垂钓一销忧。"
        ], 
        "title": "感秋四十首 其四", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "世态狂澜倒，何人结古欢。", 
            "心将日皛皛，行怯露漙漙。", 
            "荆棘生毫末，干戈起舌端。", 
            "惟应万峰隐，差可一身安。"
        ], 
        "title": "感秋四十首 其五", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "失我乌衣巷，登君白玉除。", 
            "人疑趿珠履，或亦候篮舆。", 
            "桂岭秋偏蚤，松窗月正虚。", 
            "茂陵家不远，何事倦相如。"
        ], 
        "title": "感秋四十首 其六", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "平生矫俗虑，不乐闻徵输。", 
            "负郭田方弃，未能归旧庐。", 
            "中林行命酒，欹案坐观书。", 
            "仰止桐江客，垂纶不羡鱼。"
        ], 
        "title": "感秋四十首 其七", 
        "type": "律诗", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "晚世轻黄发，秋风凋白杨。", 
            "鹤归千岁老，鸡唱二更荒。", 
            "大翼风难举，方舟壑暂藏。", 
            "眷回潸出涕，贤哲几沦亡。"
        ], 
        "title": "感秋四十首 其八", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "名流今特盛，览古觉才难。", 
            "请以市琴碎，为君杯酒欢。", 
            "道存不下带，心折一相看。", 
            "百尺琅玕实，惟应彩凤餐。"
        ], 
        "title": "感秋四十首 其九", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "彩凤舞炎方，朝阳更夕阳。", 
            "苍梧不可宿，韶石但相望。", 
            "本与麟龙并，如何羽翼伤。", 
            "长歌洁心志，芝草秀斋房。"
        ], 
        "title": "感秋四十首 其十", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔我居环堵，江村远甲兵。", 
            "池风鱼沫出，林雨竹根萌。", 
            "天阔看无尽，窗虚梦不惊。", 
            "全无近市宅，唯此故园情。"
        ], 
        "title": "感秋四十首 其十一", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "未能抛故态，毋乃是狂奴。", 
            "本自襟期一，翻成今昔殊。", 
            "接舆解衰凤，伏枥想名驹。", 
            "老我湘江外，陈词问有虞。"
        ], 
        "title": "感秋四十首 其十二", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "青琐先君职，金台屹古燕。", 
            "艰难依丙舍，谏诤忆丁年。", 
            "自上玄成牍，空归范蠡船。", 
            "海天迷皂帽，何处拟辽田。"
        ], 
        "title": "感秋四十首 其十三", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "闻道凌云构，锱铢均众材。", 
            "凫飞葛令下，骓驾陆郎来。", 
            "地爱求砂近，天教使橐回。", 
            "如何过结驷，非为荜门开。"
        ], 
        "title": "感秋四十首 其十四", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "多年贫贱惯，颇觉俗尘稀。", 
            "蜾蠃入筠管，飞鹑恋葛衣。", 
            "何曾挟策出，翻欲聚粮归。", 
            "抗手谢知己，毋令心曲违。"
        ], 
        "title": "感秋四十首 其十五", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "袁宏运租去，甘与众佣群。", 
            "日为千仓积，非因五谷分。", 
            "舟中看皓月，身外比浮云。", 
            "偶尔成高咏，偏教谢尚闻。"
        ], 
        "title": "感秋四十首 其十六", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "泪以劬劳下，吟为曾闵思。", 
            "未将封树合，空诵蓼莪为。", 
            "綵舞三迁地，庭趋七诤时。", 
            "最饶纶綍贵，一倍负恩私。"
        ], 
        "title": "感秋四十首 其十七", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "一裘齐相敝，七叶汉侯传。", 
            "世有勋华盛，从来廉节全。", 
            "怀存鸣凤曲，泪展鹡鸰篇。", 
            "琐琐流离子，如何遂勉旃。"
        ], 
        "title": "感秋四十首 其十八", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "开府方夫子，当年骨鲠臣。", 
            "西人瞻节钺，南纪惜经纶。", 
            "是日敷天泪，遥摧报主身。", 
            "只今知己感，往事总伤神。"
        ], 
        "title": "感秋四十首 其十九", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "同声曾不少，今日几人存。", 
            "最想匡山衲，多时阻笑言。", 
            "交惟天下士，法是众中尊。", 
            "却谢三千客，吾归不二门。"
        ], 
        "title": "感秋四十首 其二十", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "欲采琪花去，云深不可知。", 
            "青天难矫翼，尘世总低眉。", 
            "方朔何容易，灵均有所宜。", 
            "金丹如可授，会是别渑淄。"
        ], 
        "title": "感秋四十首 其二十一", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "故人书不至，边雁度梅关。", 
            "月色江湖上，秋声枕席间。", 
            "霜清九曜石，木落二樵山。", 
            "独向南楼叫，知予鸥鹭閒。"
        ], 
        "title": "感秋四十首 其二十二", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "与子策龙媒，言登南武台。", 
            "长空一鸟疾，远水孤帆来。", 
            "自古兴怀地，应高作赋才。", 
            "北风吹且缓，目极秋云开。"
        ], 
        "title": "感秋四十首 其二十三", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔日王孙路，而今草已黄。", 
            "还家对乡里，拂面有繁霜。", 
            "磊落生高兴，萧条免慢藏。", 
            "浮家皆信美，回首暮川长。"
        ], 
        "title": "感秋四十首 其二十四", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "举世知名蚤，中年学道迟。", 
            "识途伤老马，戢翼愧长离。", 
            "与客吟风竹，寻僧供露葵。", 
            "旷怀人境内，何叹路多歧。"
        ], 
        "title": "感秋四十首 其二十五", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南城起凉月，今夜好长歌。", 
            "车马喧渐息，客心清奈何。", 
            "中天下风露，前月过星河。", 
            "有酒且沈醉，安能忧思多。"
        ], 
        "title": "感秋四十首 其二十六", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "芙蓉南浦开，开士玉关回。", 
            "万里辽城鹤，仍栖朝汉台。", 
            "久游生古貌，相对出新裁。", 
            "处处兰荃意，楚魂吟自哀。"
        ], 
        "title": "喜翁山道人归自辽阳作", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "我憩西郊外，入山殊未深。", 
            "不堪徵赋及，幸有故人寻。", 
            "金磬答双院，木瓜寒一林。", 
            "还期同静坐，乘月在长吟。"
        ], 
        "title": "郊居答梁颙若陈元孝见访之作", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "惊乌将顾兔，夜夜起西陵。", 
            "玉箸隐然堕，铜台空复登。", 
            "歌尘愁易积，舞袖倦难胜。", 
            "寒绝当年宠，漳河有断冰。"
        ], 
        "title": "铜雀妓", 
        "type": "律诗", 
        "yun": "蒸"
    }, 
    {
        "author": "郭昆焘", 
        "era": "清", 
        "subtype": null, 
        "text": [
            "空舲高出云，其中剧深黝。", 
            "兹崖稍低狭，划若神工剖。", 
            "虬松蟠岩侧，真见支离叟。", 
            "云是念庵植，绵历岁月久。", 
            "如何风雨宵，不化蛟龙走。"
        ], 
        "title": "观音岩", 
        "type": "古风", 
        "yun": "有"
    }, 
    {
        "author": "郭建本", 
        "era": "清", 
        "subtype": "五言律诗", 
        "text": [
            "仙踪传果老，豆积费推求。", 
            "一局棋谁胜，千年子未收。", 
            "蝠飞曾道破，鹤去尚来不。", 
            "洞里春常在，尘心象外游。"
        ], 
        "title": "铁棋仙迹", 
        "type": "律诗", 
        "yun": "尤"
    }, 
    {
        "author": "郭建本", 
        "era": "清", 
        "subtype": "五言律诗", 
        "text": [
            "古刹山崖上，祇园望里逢。", 
            "青围萧寺柏，晨听上方钟。", 
            "宝盖明残烬，鲸铿彻远峰。", 
            "迷途如可觉，到耳韵从容。"
        ], 
        "title": "萧寺晨钟", 
        "type": "律诗", 
        "yun": "冬"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此日佳哉，众宾乐甚，为镇西舞。", 
            "阆苑凉生，玉堂碧浸，潇洒原无暑。", 
            "词臣赐浣，郎君掇桂，幼者还如卫虎。", 
            "算从来、袁杨王谢，卿家古今谁伍。", 
            "百年才半，万般休论，暂狎沧洲鸥鹭。", 
            "荷渐成裳，篁将著粉，月又窥银浦。", 
            "楸枰茗椀，笛床书幌，棐几閒摹欧褚。", 
            "年年到、紫兰开候，满斟绿醑。"
        ], 
        "title": "永遇乐  丁巳夏日寿吴静安太史", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几载日华东畔住。", 
            "吟尽上林卢橘树。", 
            "暂因休沐卧家园，舍傍别筑莺花圃。", 
            "晓峰晴可数。", 
            "竛竮小髻添娇嫭。", 
            "羡风光，鲚鱼吹雪，紫燕画梁乳。", 
            "水榭潭香生一缕。", 
            "閒课雏童煎日铸。", 
            "定瓷翠滑最怜渠，南华且了朝来注。", 
            "扫花蓬岛侣。", 
            "群骖鸾鹤阶前舞。", 
            "愿年年，朱颜绿发，双向镜中驻。"
        ], 
        "title": "归朝欢  寿马殿闻太史五十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雁行阵阵，带夜来西风，触响帘钩。", 
            "偏值新晴，且谋小饮，霜螯最是宜秋。", 
            "晚轩更幽。", 
            "点吴羹、玉腕纤柔。", 
            "笑人间、万事鸿毛，知他何物是监州。", 
            "尔雅读来须熟，莫移封彭越，作内黄侯。", 
            "浅傅红糟，低斟白堕，春醪滟滟光浮。", 
            "菊花部头。", 
            "被弦声、郭索轻偷。", 
            "待微酣、半捲风帘，催人同倚楼。"
        ], 
        "title": "霜花腴  蟹", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闷倚牙屏，慵拈兔管，家乡琐事萦怀。", 
            "遥想霜檐，羁绪最难裁。", 
            "村村灯火收红糯，便小瓮鹅黄次第排。", 
            "糟床压，夜悄真珠碎滴，响乱萧斋。", 
            "今日懵腾早睡，料得酿王事业，不到吾侪。", 
            "梦渡溪桥，短策破苍苔。", 
            "经过药玉盈缸熟，并一路梅芬扑鼻来。", 
            "算东风将软，酒旗渐漾，映水沿街。"
        ], 
        "title": "送入我门来  酿酒", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "爆竹驱傩，缚船送鬼，饥肠鸣斗春雷。", 
            "榾柮炉红，荆布漫相偎。", 
            "一年陈事腾腾去，被玉兔金蟆晓夜催。", 
            "山城内，多少钗幡翠剪，楼幔红开。", 
            "况是六花披拂，阻隔狂朋俊侣，吟笑谁偕。", 
            "愁谱淋铃，弦促柱全摧。", 
            "情悰悽比商船妇，又略似飘零曹善才。", 
            "幸东皇解送，梅魂雪魄，入我门来。"
        ], 
        "title": "送入我门来  丙辰除夕雪用草堂原韵柬里中数子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春江上。", 
            "见鸂鶒、濛濛飞碧浪。", 
            "草间珠露犹垂，岸左红兰才长。", 
            "东风斜日，小玉门前缆乌榜。", 
            "正离人、好梦初醒，双拥红篝凝想。", 
            "因念十载漂零，长则在、水驿烟程来往。", 
            "手把金尊和泪说，枉说是、画眉张敞。", 
            "如今便、花开花谢，祇凭得、红襟梁上讲。", 
            "送朗行、独凭小楼，橹声水面摇响。"
        ], 
        "title": "尉迟杯  别况", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "飘红穗。", 
            "正夜静、蜡影昏如醉。", 
            "想曾秋院闻筝，也向春城拾翠。", 
            "如今惘惘，楼外雨、和愁小门闭。", 
            "向空王、礼净名经，忏却脂香粉腻。", 
            "闻说今夜谁家，有年少群群，舞衫花似。", 
            "咫尺银墙天样远，情绪懒、懵腾思睡。", 
            "正梦著、郁金堂后，那年夜、横波珍重意。", 
            "又风吹、隔巷娇歌，梦游惊醒难记。"
        ], 
        "title": "尉迟杯  遥和云臣秋夜观演杂剧之作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "青溪路。", 
            "记旧日、年少嬉游处。", 
            "覆舟山畔人家，麾扇渡头士女。", 
            "水花风片，有十万、珠帘夹烟浦。", 
            "泊画船、柳下楼前，衣香暗落如雨。", 
            "闻说近日台城，剩黄蝶濛濛，和梦飞舞。", 
            "绿水青山浑似画，只添了、几行秋戍。", 
            "三更后、盈盈皓月，见无数、精灵含泪语。", 
            "想胭脂、井底娇魂，至今怕说擒虎。"
        ], 
        "title": "尉迟杯  许月度新自金陵归以青溪集示我感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "羡绯罗、烛吐银墙。", 
            "灯影背、响鸣珰。", 
            "夹路如花还似雾，戟门前、步步荀香。", 
            "剧怜春夜，花融锦瑟，月亚金堂。", 
            "况画眉夫婿，清河小弟，杜曲诸郎。", 
            "纱笼徐引，绣幕斜张。", 
            "蓝桥捣就元霜。", 
            "琼岛仙花偏并蒂，珠帘畔、一朵笙囊。", 
            "朝来更喜，五铢裙细，百子钗长。", 
            "问傍人、宜称何如，生憎唤作宫妆。"
        ], 
        "title": "合欢带  为吴陵宫掌雷赋催妆词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "借月为花，将花做月，濛濛一树皴玉。", 
            "银椀筛春，琼箫暖夜，值得珍珠几斛。", 
            "冰肌睡足。", 
            "更掩映、生绡六幅。", 
            "念月姊彻夜孤寒，梅妃自小幽独。", 
            "花影风摇簌簌。", 
            "任春城夜阑，画鼓频续。", 
            "金炉烬处，珠斗斜时，月与梅花微绿。", 
            "清辉满目。", 
            "拚吹灭、枝枝银烛。", 
            "夜深沈、我醉休扶，和月和花同宿。"
        ], 
        "title": "花发沁园春  月夜布席绿萼梅花下同友人小饮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一株梅子，正累累、粉红墙后。", 
            "问叶底枝头，为谁酸楚，却又为谁消瘦。", 
            "太息春归谁来问，记不起、莺花如绣。", 
            "向杳杳帘栊，阴阴院落，伴人长昼。", 
            "纤手。", 
            "几番小摘，已醒残酒。", 
            "更撚向妆台，玉娥低说，曾见依稀如豆。", 
            "翠已漫空，黄偏做雨，又到伤心时候。", 
            "算颗颗、冷香松脆，想尔料难胜口。"
        ], 
        "title": "二郎神  咏梅子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三月吴天那肯碧。", 
            "带暝连阴做黑。", 
            "帘阁空凭，角巾长垫，心事对谁人说。", 
            "寻寻觅觅。", 
            "城南行遍还城北。", 
            "向甚处问取，酒旗歌扇旧踪迹。", 
            "算是除却社燕堂前，今朝更无一个相识。", 
            "闷无聊、豪情不禁，当街倚醉拓金戟。", 
            "一任酒狂喧巷陌。", 
            "怎奈易醒，不如归拥罗衾，恹恹睡过，一年寒食。"
        ], 
        "title": "春霁  春寒拨闷作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "步屧欹斜，向黄叶村边，閒眺晴绿。", 
            "水映渔庄，霜明菜圃，阵阵寒鸦落木。", 
            "远空乍沐。", 
            "好峰数点修螺矗。", 
            "更窅窅、极蒲淡沲，帆影织千幅。", 
            "忆昨素舸，汎汎长淮，水凉灯昏，和雁同宿。", 
            "梦家乡、西风菰米，炊烟晚斫鲈腮玉。", 
            "梦醒苇花声簌簌。", 
            "讵意此际，故园泼眼秋光，一杯雪蚁，几枝风菊。"
        ], 
        "title": "秋霁  本意", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿染熊湘，正翼轸之旁，一点星小。", 
            "鹿走晴岩，鹧啼斑竹，细雨黄陵古庙。", 
            "江山未老。", 
            "又逢仙令栽花到。", 
            "官阁外、鄂渚昭邱，弥望总残照。", 
            "去去定遇，新月巴船，夜阑橹声，触醒沙鸟。", 
            "遍江乡、白蘋红杜，客愁应并楚天杳。", 
            "此地西风知倍早。", 
            "君更为我，试问陶侃当年，空滩战舰，尚馀多少。"
        ], 
        "title": "秋霁  送江辰六之任益阳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "前村里。", 
            "落梅阵阵风起。", 
            "旧家池馆暂经过，玉栏漫倚。", 
            "粉英也为主人来，雨中和泪梳洗。", 
            "画檐损，月榭圮。", 
            "蘼芜蛱蝶盈砌。", 
            "颓垣败井剧关心，那能遣此。", 
            "赚人连夜卸烟帆，半篙埋怨春水。", 
            "一天丝雨洒不止，总难寻、旧日邻里。", 
            "祇有点波燕子。", 
            "上雕梁絮语，墨花帘底。", 
            "似话王家当年事。"
        ], 
        "title": "西河  春日偶过亳村故居", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风下。", 
            "几声冷雁如话。", 
            "凉云叠叠晕轻罗，凄清难画。", 
            "左家娇女本盈盈，红珠掌上无价。", 
            "记学母，将眉画。", 
            "金瓠兰支其亚。", 
            "簪花虿尾字偏工，黛痕潇洒。", 
            "有时莺上绿窗啼，风兰烟柳偷写。", 
            "月娥小别阆苑夜。", 
            "最难忘、冰馆琼榭。", 
            "耿耿彩鸾思跨。", 
            "趁秋宵海上，冰轮高挂。", 
            "丛桂香飘人归也。"
        ], 
        "title": "西河  中秋前二日红友有爱女之戚词以慰之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "伤心事。", 
            "碧云黄叶天气。", 
            "漫登粉堞望溪山，戍楼闷倚。", 
            "茫茫不觉百端来，暝烟暗结津市。", 
            "银涛吼，红日坠。", 
            "老枫烘得如醉。", 
            "无情肯逐水东流，只贪西逝。", 
            "临风太息语阳乌，长绳纵有难繫。", 
            "估樯竞矗野岸底。", 
            "说胭脂、落照相似。", 
            "明日大风定起。", 
            "且移船泊入、前汀芦苇。", 
            "卧看新蟾衔沙尾。"
        ], 
        "title": "西河  西氿落晖", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "槌床抵几。", 
            "看九州蕉鹿，千秋槐蚁。", 
            "总若辈、炙手熏天，叹不杀袁刘，依然寒士。", 
            "臣醒而狂，笑不值、一钱程李。", 
            "问旧年朱户，几遍重经，都剩衰垒。", 
            "何如沾沾自喜。", 
            "只竹弓射鸭，芒屦驱豕。", 
            "玉颜石髓难留，拚老去琅琊，终为情死。", 
            "拍手狂歌，正天畔、暮山秋紫。", 
            "近重阳、螯肥酿熟，醉为佳耳。"
        ], 
        "title": "解连环  感遇和云臣", 
        "type": "词", 
        "yun": "纸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "碧秋澄澈。", 
            "把江南染遍，是他黄叶。", 
            "忽一朵、半朵春红，也浅晕明妆，薄融酥颊。", 
            "簸雨笼晴，笑依旧、茜裙微摺。", 
            "只夜凉难禁，露重谁忺，蛩语凄咽。", 
            "回思好春时节。", 
            "正桃将露绶，兰渐成缬。", 
            "楼上人醉花天，有画鼓银罂，宝马翠埒。", 
            "事去慈恩，枉立尽、西风閒说。", 
            "伴空濛、驿桥一帽，苇花战雪。"
        ], 
        "title": "解连环  暮秋看窗前杏花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "滆湖栖托。", 
            "面荷塘杳霭，柳阴绵邈。", 
            "有一带、海素笼窗，恰临水倍明，比烟尤薄。", 
            "昼困心慵，便弦上、懒调郭索。", 
            "且呼朋坐稳，留客手谈，聊代行药。", 
            "花阴半庭阒若。", 
            "渐局中争劫，枰上侵角。", 
            "静觉一派蝉声，将残燠馀炎，耳畔销却。", 
            "烂了樵柯，怕又谢、蓬莱桃萼。", 
            "悄无人、万松沸处，微闻子落。"
        ], 
        "title": "解连环  弈用片玉词韵", 
        "type": "词", 
        "yun": null
    }, 
    {
        "author": "郭昆焘", 
        "era": "清", 
        "subtype": "五言律诗", 
        "text": [
            "一水抱城曲，数家垂柳深。", 
            "十年重唤渡，万感入悲吟。", 
            "世事仍无定，斯人不可寻。", 
            "秋风吹落日，江上扫层阴。"
        ], 
        "title": "重过洄溪渡有感", 
        "type": "律诗", 
        "yun": "侵"
    }, 
    {
        "author": "郭昆焘", 
        "era": "清", 
        "subtype": "七言律诗", 
        "text": [
            "磨牛陈迹几经过，瞥眼韶华叹逝波。", 
            "世路栖皇同夏热，客中情绪觉秋多。", 
            "不堪时事忧饥馑，已分浮生老薜萝。", 
            "且喜田园无恙在，筑场稍稍见登禾。"
        ], 
        "title": "重过白马市见刈稻已了偶作述怀", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "与君初一揖，未语神先跃。", 
            "磁石受金针，大小都不却。", 
            "船头一尊酒，颇尽新知乐。", 
            "秋风吹长棘，半载成乖各。", 
            "匪伊动忍谋，苍天亦云虐。", 
            "惓惓君子心，直可高云薄。", 
            "君家在何所，巴水明西郭。", 
            "才为此身累，不得耽丘壑。", 
            "游踪遍西土，美政流南国。", 
            "五马今何之，甘棠尚如昨。", 
            "无因一出送，益我怀中恶。", 
            "男儿事蓬矢，岂可辞芒屩。", 
            "同行得良友，未足为寂寞。", 
            "中州英贤地，大雅应有作。", 
            "何时遗之音，愿附罗浮鹤。"
        ], 
        "title": "送罗五湖", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "轻风驱行云，中天日雷电。", 
            "霖潦在康衢，积阴曀城县。", 
            "良朋当远适，冒雨来相见。", 
            "未言先慰藉，恐我泣如霰。", 
            "拜送圜土中，握手情恋恋。", 
            "凤鸟览德辉，高飞使人羡。", 
            "雊雉集山梁，色举何其善。", 
            "嗟哉云中鹄，今作泥巢燕。", 
            "江头路几许，不获衔杯饯。", 
            "况闻故人返，万里期言宴。", 
            "如何二纪别，良晤乖一旦。", 
            "九州不盈掌，日月双丸转。", 
            "流萍合有时，鬒发将无变。", 
            "因君谢故人，努力千秋传。"
        ], 
        "title": "狱中送郭清霞兼寄李相如", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我生长于君，为日百五十。", 
            "何期来狱门，初度亦相及。", 
            "来时秋未徂，不觉春风入。", 
            "鱼沫尚相濡，虫鸣已离蛰。", 
            "衰柳落复生，燕雏去还集。", 
            "眷言南冠士，不作岐途泣。", 
            "醉则相和歌，昏犹把书立。", 
            "吾道岂云非，高天意难执。", 
            "匪兕率柙中，皎驹孰维絷。", 
            "幸非修名累，渐尔沈忧戢。", 
            "五岳路未遥，故山芝可拾。", 
            "相期保百龄，怀哉荷蓑笠。"
        ], 
        "title": "狱中值林叔吾生日赠之", 
        "type": "古风", 
        "yun": "缉"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "去家三十年，昨夜梦归里。", 
            "不见旧家门，但见同乡子。", 
            "虽非久言笑，亦胜长羁旅。", 
            "谁云梦可续，愿奉千金市。"
        ], 
        "title": "古意", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "任君介然稀所可，客邸杜门终日坐。", 
            "三年怀剌已生毛，一旦间关劳问我。", 
            "卷中先示禽言歌，嬉笑之下痛哭多。", 
            "花下从君读终日，正名纪号皆不磨。", 
            "水走云流无定质，不尚高华务平实。", 
            "五岳真形笔底看，百家奇秘纷然失。", 
            "如君好事古有谁，九州车辙安足奇。", 
            "穆王空有八骏马，岂谓书生能得之。", 
            "三闾大夫远游者，足迹未能遍中夏。", 
            "虚无阊阖叫不开，枉用离骚继风雅。", 
            "能游能赋两足矜，半生蹑屩还担簦。", 
            "计功而食不妄取，神寒骨峻门如冰。", 
            "试与极言当世计，达变通经还审势。", 
            "如此人居草泽间，苍生岂得无凋弊。", 
            "与君交好二年来，天轰地裂奔风雷。", 
            "相逢一度一鼓掌，笑杀时无英杰才。", 
            "坐使神州沦劫灰，念之不觉心魂哀。", 
            "守持廉节止自了，天生我辈何为哉。", 
            "宁为夷吾小器匡天下，莫作西山高蹈终蒿莱。"
        ], 
        "title": "赠任五陵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "七年之间三别子，两在山中一城里。", 
            "休论心迹未能并，可惜头颅只如此。", 
            "风尘拓落何所为，东溪片月当茅茨。", 
            "老兄能歌弟能和，松花酒熟清堪携。", 
            "北方苦旱南征伐，无事区区一吴越。", 
            "高天且陨不自忧，杞国狂夫空白发。"
        ], 
        "title": "送朱子蓉归嘉兴兼柬其兄子葆", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "朝来白发梳千下，一卷道书眠亦把。", 
            "谁是人间无累人，君乃闲中最闲者。", 
            "芒鞋短袷坐新秋，不冠不袜轻王侯。", 
            "城中馆舍非不美，归心思濯淩溪流。", 
            "淩溪流水清如酒，子善为箕孙酌斗。", 
            "门前一步是风波，身后千秋我何有。"
        ], 
        "title": "赠萧壮行", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "寒来未试登山脚，积雨初消好行乐。", 
            "大士岩前一揖馀，四望风光殊不恶。", 
            "川原百里辨纤毫，渚稻皆收野岸高。", 
            "人家小梅日皦皦，疏林赤叶风飕飕。", 
            "龙江水绕山根出，诸峰秀美真无匹。", 
            "上悬峭壁下崎岩，森若文人多气骨。", 
            "何来五色罗浮禽，飞鸣下上好其音。", 
            "洞天福地不栖息，得无有意来相寻。", 
            "朱明洞口华台寺，十九年前山里事。", 
            "出山如送入山迎，三人见者今馀二。", 
            "岂有他奇副昔闻，巅毛种种日争新。", 
            "临高且共命尊酒，不使仙禽笑妄人。"
        ], 
        "title": "登大士岩纪事", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "铁桥老笔多生趣，画马解作痒磨树。", 
            "三足作力一足拳，短鬣萧萧首回顾。", 
            "兰筋不动尾丝垂，竹耳双高目光怒。", 
            "吁嗟神物宜千里，散放平皋独何故。", 
            "战士场中不一嘶，瑶池可到谁为御。", 
            "虽辞衔勒得天真，未免蹉跎损高步。", 
            "古今万物一马也，朱公索我为长句。", 
            "顿觉风生尺幅间，疏林叶脱天霜露。", 
            "海头一州大如斗，骏足骖驔岂堪驻。", 
            "何不负图自出圣人前，何不籋云直上高天路。", 
            "世间岂无伯乐与王良，为君歌此画马章。"
        ], 
        "title": "朱廉斋以张穆之画册索题为作磨痒马歌赠其象郡之行", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "西方佛有青莲眼，西番花有青莲产。", 
            "朱丝作蔓碧玉英，缭绕疏篱意何限。", 
            "世间只尚紫与黄，此花无色能久长。", 
            "百花香者争高价，此花不售自开谢。", 
            "唯有幽人最惬怀，竟日盘桓倚僧舍。"
        ], 
        "title": "集长寿禅林咏西番莲花歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "惆怅为此别，寸心安可言。", 
            "如何相见来，落落三十年。", 
            "长为贫贱不足恨，乾坤黯淡多烽烟。", 
            "君生十七去乡井，楚粤东西共萍梗。", 
            "阙下上书恒报罢，军中借箸无为省。", 
            "碧血空传先世名，热肠已化寒灰冷。", 
            "英雄失路欲谁投，不妨胡越亦同舟。", 
            "世人安识徐元直，指心不为曹公谋。", 
            "独将至性交良友，间复沉酣托杯酒。", 
            "因事长留济物恩，活人每试回天手。", 
            "岭南岭北千里中，人人皆道胡长公。", 
            "贫贱之交常满座，挥金如土囊时空。", 
            "浮生百年一倏忽，快意当前便须歇。", 
            "丈夫非爱七尺躯，无人肯买千金骨。", 
            "草堂新构西山西，东风三月花盈溪。", 
            "秫田得岁酒方熟，童孙壮子行相携。", 
            "天伦况复美群从，旧德日觉生光辉。", 
            "忠臣之后世必大，浮云于我何为哉。", 
            "薜萝带，芰荷衣。", 
            "泪滴先公坟下土，三十三年游子归。"
        ], 
        "title": "送胡韶先归南昌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "飞花欲尽羊城南，乍晴乍雨天青蓝。", 
            "青春尚馀此一日，炎风忽暑殊难堪。", 
            "偶同故人步郊郭，有客客寓城西庵。", 
            "门前对立木棉树，谁家系马骄骖驔。", 
            "高槐近窗窗纸绿，殿角风铃细相触。", 
            "枝间小鸟时一鸣，对此翻疑在空谷。", 
            "问君何来来扬州，轻帆破浪长江秋。", 
            "长星在天影落水，芒寒气黑鱼龙忧。", 
            "北风其凉日苦短，歇棹珠江应酬懒。", 
            "图书彝鼎共一床，促膝论交客常满。", 
            "从来神骏不受羁，去就之间何侃侃。", 
            "莲花幕府谢珠盘，落叶僧房对茶碗。", 
            "与君未识相知名，及乎一见心胆倾。", 
            "中怀万种安可尽，挥杯笑视双青萍。", 
            "君思买山时未可，我既无山仍轗轲。", 
            "短歌长啸各未终，欲去不去风雷过。", 
            "翻盆之雨何其大，君不见来时靸履去乘舆，丈夫未得长高卧。"
        ], 
        "title": "三月晦日同张默庵梁无闷蓝公漪过贺秋卿于西竺禅房即事各赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昔人只重端溪紫，今之水岩胜于始。", 
            "始犹所采皮肉间，山骨琢尽兹其髓。", 
            "一阳生后天益寒，牂牁江落风林乾。", 
            "崖枯峡浅洞门出，中有积水蛟龙蟠。", 
            "良工斤斧重泉下，石室无光朝亦夜。", 
            "千枝列炬照人行，万指悬壶向江泻。", 
            "金钱之费日不訾，冬春之际能几时。", 
            "瑕瑜况复不相掩，非具大力安能为。", 
            "崇祯之中熊开府，迩者名藩亦时取。", 
            "后先疏凿分东西，文采精华并千古。", 
            "往时蕉白称极佳，今人指点寻青花。", 
            "以兹相石亦未尽，必有生气如云霞。", 
            "拊不留手柔无骨，墨质愈坚磨愈发。", 
            "宋坑宣德虽尚存，粗则伤毫细则滑。", 
            "伯乐一顾冀马空，世间所患无追风。", 
            "寄公一片虽小品，由来亦自蛟龙宫。", 
            "茆斋久伴书生穷，咿唔吟啸不可终。", 
            "去兹卑陋依尊崇，使君声韵如钟镛。", 
            "挥毫落纸生蜺虹，况今持宪出乘骢。", 
            "秋霜春露一言中，非汝孰与成厥功。", 
            "呜呼，挽回造化良不易，补天亦属人能事，五色之石将无是。"
        ], 
        "title": "以端溪水岩小砚寄戴观察怡涛系之以长歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "北极盱长策，南天眷重臣。", 
            "节移闽海近，恩及岭头新。", 
            "睇望云霓久，沾濡雨露匀。", 
            "旌旗皆改色，闾井自生春。", 
            "地阔衡庐接，星分斗庙邻。", 
            "滇流东注海，横浦北封秦。", 
            "旧俗民瑶杂，遗风邹鲁醇。", 
            "威行千里肃，纲举百城振。", 
            "文武趋莲府，溪山望画轮。", 
            "诗须传乐部，德俟纪贞珉。", 
            "往日弦歌暇，清篇字句真。", 
            "飞腾珠不胫，磊落笔如神。", 
            "世诵吟灯作，官闻酌水贫。", 
            "孤标诚绝俗，高义久惊人。", 
            "法重催科考，时兼荐馑臻。", 
            "后先羁旧尹，三五及迷津。", 
            "相戒车前辙，谁从井有仁。", 
            "赖公垂恻隐，遂得免颦呻。", 
            "数万金钱负，多年簿责频。", 
            "下车皆遣去，重任畀于身。", 
            "汤网开穷鸟，庄波借涸鳞。", 
            "即云于物利，未或以财徇。", 
            "侠气过朱郭，名流仰乐歅。", 
            "各期空冀野，争得望车轮。", 
            "银烛连开宴，瑶阶九列傧。", 
            "攀留常累月，酬唱动兼旬。", 
            "阳羡多栽茗，江东自足莼。", 
            "四鳃鱼入馔，千日酒沾唇。", 
            "白雪操常凛，芳兰佩自纫。", 
            "骥才终必展，龙屈理须信。", 
            "令誉通黄叟，能声彻紫宸。", 
            "九重恩破格，万里檄征闽。", 
            "爰自神明宰，高超岳牧伦。", 
            "六条持法慎，九伐纪功纯。", 
            "堠火飞猿峻，妖氛紫帽屯。", 
            "逆萌生带砺，缓死冀宵晨。", 
            "徵士时缄剑，搜财或算缗。", 
            "莫为分玉石，终见共胥沦。", 
            "不枉闻清论，如丝拜御纶。", 
            "绣衣明獬豸，高印跃麒麟。", 
            "受节初开府，兼官属代巡。", 
            "澄清徐揽辔，光霁俨垂绅。", 
            "一鼓更弦瑟，先移曲突薪。", 
            "万民歌乐只，多士荷陶甄。", 
            "桃李三山遍，韬钤列校悛。", 
            "岛人宵自遁，荒土日加畇。", 
            "边计奇难测，雄功立不泯。", 
            "撝谦师大树，克让协同寅。", 
            "忆昨杉关出，将过粤海漘。", 
            "香花连水驿，涕泣洒山榛。", 
            "父老追邪谷，舆歌继洧溱。", 
            "尚思崇俎豆，岂惮走嶙峋。", 
            "岭峤人何幸，皇天若汝亲。", 
            "矧当凋瘵后，初过乱离辰。", 
            "乡落朝无火，郊原夜有燐。", 
            "三毛名饭毳，百结号衣鹑。", 
            "元气公能补，民心愿莫因。", 
            "经时虚远想，一旦下高旻。", 
            "疾痛难更仆，吁嗟自郁氤。", 
            "顷从藩镇始，遂使利源湮。", 
            "淩杂供求取，纤毫见怒嗔。", 
            "生民如草芥，王度渐缁磷。", 
            "丛借还无日，狐威假不驯。", 
            "骄矜行自绝，骨肉且相狺。", 
            "竟启东南衅，同归朴灭均。", 
            "馀波仍污染，囹圄日嚣龂。", 
            "孰市田文义，谁从郑侠陈。", 
            "脂膏原粤物，鞭朴亦吾民。", 
            "世幸销兵革，恩宜用抚循。", 
            "输将前不易，旸潦近加辛。", 
            "即尽敲民髓，何裨秉国钧。", 
            "富强须有术，山海况多珍。", 
            "夷舶原交市，遐方旧贡蠙。", 
            "有无通物产，声教暨弦夤。", 
            "盐铁书何密，耕屯计可抡。", 
            "兵民如复合，风俗庶能淳。", 
            "夫子今豪杰，文章古孟荀。", 
            "学能全体用，巧不事组紃。", 
            "诗礼趋庭得，风规昔驯遵。", 
            "先公开棨戟，大节挺松筠。", 
            "善述真无忝，仁声美有洵。", 
            "会吹寒谷律，终解捧心颦。", 
            "贱子何为者，其生亦已迍。", 
            "在金惭跃冶，于木更轮囷。", 
            "好著登山屐，常冠折角巾。", 
            "行藏依草野，出入远城闉。", 
            "欹案看书卧，颓颜揽镜皴。", 
            "何知年冉冉，只爱石粼粼。", 
            "东渐曾过浙，西行未到岷。", 
            "遥登太行上，亦泛五湖滨。", 
            "处处闻风烈，超超远世尘。", 
            "溯洄心未已，向往足犹踆。", 
            "行部干旌出，防边介士蹲。", 
            "飞扬明铁铠，镗鎝响金錞。", 
            "并集三江鹢，初停六辔骃。", 
            "霜应生白简，风欲起青蘋。", 
            "北斗瞻今近，南溟气自申。", 
            "扶携观教化，洗涤待咨询。", 
            "幕府多英俊，贤君爱笑嚬。", 
            "肯容狂狷士，长揖列嘉宾。"
        ], 
        "title": "献大司马制府吴公一百韵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "薄暮山归力殊惫，小童报子将于迈。", 
            "披衣急欲走送君，东西城隔愁无奈。", 
            "君来几日秋已穷，黄花开残多朔风。", 
            "摩天黄鹄却垂翅，鹰隼横厉盘高空。", 
            "我闻志士有如弓在挽，其屈愈深发弥远。", 
            "看君才气固落落，世上何人在心眼。", 
            "明朝闻道理帆樯，短歌相送不成章。", 
            "飞扬之望属吾子，仆不如人今老矣。"
        ], 
        "title": "走笔送家紫驭孝廉", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "吾家介弟饶花石，有石陂陁不盈尺。", 
            "白章黄质理灿然，仿佛中间有人迹。", 
            "身如转侧面右向，左袂蒙茸覆衣上。", 
            "四周环匝白皑皑，云是王祥卧冰状。", 
            "冰间有物不可名，是鱼非鱼如有情。", 
            "石于天地最顽钝，岂亦慕义师高行。", 
            "扁舟载石来千里，人孰无亲亲有子。", 
            "感兹雪里得嘉鳞，各向高堂备甘旨。", 
            "爱君能养赠君家，一时乡曲争相誇。", 
            "言似不似者各半，将无画足添于蛇。", 
            "吾闻李广善射虎，草间有石射饮羽。", 
            "至诚所感金石开，是虎非虎君试猜。"
        ], 
        "title": "客有自粤西来者以石遗吾家宗虞曰此某将军所宝为王祥卧冰石也同人多为诗予歌以和之", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昔年与子珠江别，太白有芒宵八月。", 
            "今来送子五羊城，土木双星守不行。", 
            "徘徊往复似有恋，毋乃类我故人情。", 
            "昔年见子须如漆，今来白发参差出。", 
            "死生万变十年中，唯有两心尚如一。", 
            "不肯低头就一时，不曾失足受磷缁。", 
            "只将热酒浇怀抱，下士闻而大笑之。", 
            "君不见天上之星密如雨，亮天之工才有五。", 
            "世间豪杰岂能多，碌碌因人自终古。"
        ], 
        "title": "赠别王础尘", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "娲皇未补星辰漏，神人驱石为云走。", 
            "赭鞭鞭断云不前，天风吹落西江口。", 
            "西江波涛千里来，雷霆霹雳蛟龙吼。", 
            "洞府沉深绝照临，奇象怪形多所有。", 
            "少阳数七老阳九，艮止为山折如斗。", 
            "一开一阖相蔽亏，天枢天轴通关纽。", 
            "质如白玉贞且坚，雨积苍皮光不垢。", 
            "绝无寸土可栽培，况有灵根作林薮。", 
            "中虚或类鼙鼓鸣，下垂乃可金钟扣。", 
            "磴道遥盘霄汉间，阴崖忽出他山后。", 
            "扶啸台东千尺𡻯，下视诸峰若培塿。", 
            "过雁声高每倒闻，行人路窄难回肘。", 
            "百曲湖光绕寺门，一片山城挂窗牖。", 
            "尚忆曾游少壮时，今来不觉成衰丑。", 
            "吴山越水多俊人，天涯此会诚非偶。", 
            "为君小试燕然手，兴酣落笔无蝌蚪。", 
            "八分瘦硬高崖陡，奋臂大书人某某，石老天荒同不朽。"
        ], 
        "title": "端州七星岩题名歌", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "衡岳东走千万峰，南支五岭为其宗。", 
            "龙川浈水在左右，中有都会为番禺。", 
            "海天清迥见万里，旷望可以开心胸。", 
            "重九已过秋爽至，大夫车骑来雍容。", 
            "高峰表里临城北，下视朝台犹咫尺。", 
            "霸业升沉已几回，文风极盛馀三百。", 
            "将军犹纪廖与朱，当日何公献版图。", 
            "楼名镇海故有以，五层特立当城隅。", 
            "自从楼废烽烟逼，人事萧条多瓦砾。", 
            "整顿欣逢子大夫，九衢三陌生颜色。", 
            "即今海宇无纤埃，乾坤元气须人培。", 
            "杖藜父老各翘首，何时重见高崔嵬。", 
            "且当酾酒临高台，松风谡谡帟幕开，甘棠勿剪桃李栽。", 
            "先公作宰趋庭地，白首乘骢使节来。", 
            "人生所贵有称述，羊公岘首今蒿莱。", 
            "令名直与天壤偕，馀子碌碌安在哉。", 
            "后来不朽应吾侪，为君满引手中杯。"
        ], 
        "title": "甲子重阳后四日蒋莘田大参招同潘亚目屈翁山登城北诸峰望全粤形胜还饮酒粤王台上时有建复镇海楼之议即事赋呈", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "扶胥之口水所归，青山浮出如无依。", 
            "长波际天不可极，白日夜半扬其晖。", 
            "东风吹上木棉树，片片尽作红霞飞。", 
            "南海之神绂冕古，琼楼玉殿开朱扉。", 
            "前驾赤虬后文螭，左驱天吴右冯夷。", 
            "虹蜺架道雨师洒，蛟龙夹毂瞻旌麾。", 
            "九重秩礼来南纪，谁持玉节渔洋子。", 
            "天上连宵动使星，世间久矣传诗史。", 
            "归舟暂泊珠江南，问奇访古多所探。", 
            "都将十载相思梦，并作江城半月谈。", 
            "唐诗三变犹堪把，明诗三变风斯下。", 
            "落落乾坤得数公，尽扫榛芜归大雅。", 
            "羡门子，竹垞生，与君意气遥相倾。", 
            "徐公渊博能下士，黄湄慷慨多秦声。", 
            "我抱区区君所察，来时更枉群公札。", 
            "山阳叔夜懒何堪，吴下阿蒙目犹刮。", 
            "送君有作兼群公，凤凰今已飞梧桐。", 
            "和鸣律吕赖公等，且放野鹤闲云中。"
        ], 
        "title": "扶胥歌送王阮亭宫詹祭告南海事竣还都兼柬徐健庵彭羡门王黄湄朱竹垞诸公", 
        "type": "古风", 
        "yun": null
    }, 
    {
        "author": "郭柏苍", 
        "era": "清", 
        "subtype": "五言律诗", 
        "text": [
            "九曲峰头路，吟魂日夜过。", 
            "死奇曾是夭，诗好不须多。", 
            "谷雨茶谁寄，名山志永讹。", 
            "年年江水满，愁绝忆岩阿。"
        ], 
        "title": "瓯宁许秀才赓皞修武夷山志坠岩死", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "烟雨江头一钓丝，扁舟行止更由谁。", 
            "渔人已入兴王梦，枫叶芦花似未知。"
        ], 
        "title": "题枫江渔父图为徐虹亭二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "燕台风月不曾孤，爱写吴山入画图。", 
            "威凤偶然来阿阁，白鸥原只恋江湖。"
        ], 
        "title": "题枫江渔父图为徐虹亭二首 其二", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "蒲团高坐此为谁，戴笠乘车各一时。", 
            "欲为天人开眼目，正须儒者旧须眉。"
        ], 
        "title": "题翁小愚大参小影二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "受命当年记饮冰，此心无染即禅灯。", 
            "紫薇分省含香署，风味居然一老僧。"
        ], 
        "title": "题翁小愚大参小影二首 其二", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "骥足方开迥绝尘，弦歌随处有阳春。", 
            "知君不愧罗浮吏，满目梅花梦里人。"
        ], 
        "title": "题惠倅俞介石行乐图时摄篆", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三城夜燕共衔杯，日出东方未拟回。", 
            "海内故人吴地遍，因君一一问年来。"
        ], 
        "title": "赠顾六纪（善丹青二首） 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "海不扬波已十春，时来西北又边尘。", 
            "凭君下笔开生面，借取淩烟阁上人。"
        ], 
        "title": "赠顾六纪（善丹青二首） 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "东归且勿叹途迷，大鸟将飞翼自低。", 
            "六月正宜鹏羽息，九天终见雁行齐。"
        ], 
        "title": "送引眉侄", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "先世诗篇刻已成，罗浮归去好躬耕。", 
            "知君幽意无终极，更向丹崖自勒铭。"
        ], 
        "title": "送黎方回归耕罗浮二首 其一", 
        "type": "绝句", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "丰啬从来理必均，况于取义与成仁。", 
            "舍生已是前人事，应将长生与后人。"
        ], 
        "title": "送黎方回归耕罗浮二首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "湿云和雨下空堂，至后阴阳亦觉长。", 
            "今日旅中寒袖手，拟从荀令乞馀香。"
        ], 
        "title": "端州雨中乏香率成二绝句柬翟五吉广文二首 其一", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "黄旗峰下千年树，石室斋头独坐人。", 
            "虽是广文毡最冷，一星遗火亦成春。"
        ], 
        "title": "端州雨中乏香率成二绝句柬翟五吉广文二首 其二", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "真中真际果谁真，一串珠随七尺身。", 
            "坐断石头庵外路，年年滑尽去来人。"
        ], 
        "title": "题真际上人坐石图", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "出山云似住山间，南北东西独往还。", 
            "十载识君曾一笑，卷中仍是旧时颜。"
        ], 
        "title": "题顾汉小影", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "腊月寒风塞峡门，山僧为我说迷津。", 
            "谁知白浪孤舟里，苦海回头尚有人。"
        ], 
        "title": "黎立臣救溺纪事二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一棹乘危岂易料，是时风雨正潇潇。", 
            "知君善庆今无限，及第当年但蚁桥。"
        ], 
        "title": "黎立臣救溺纪事二首 其二", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "本自无心止与行，出山何似在山清。", 
            "知君爱坐源头上，流彻千年是此声。"
        ], 
        "title": "题徐道冲观泉图", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "地北天南尽版图，幅员方广古来无。", 
            "太平只在修文德，枢府临边是大儒。"
        ], 
        "title": "铙歌（有序十八首） 其一", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "两戒河山未易谙，汉关秦塞剩空谈。", 
            "而今声教通穷北，天下边防却在南。"
        ], 
        "title": "铙歌（有序十八首） 其二", 
        "type": "绝句", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "西水源从六诏开，东方潮自大鹏来。", 
            "南标汉界铜为柱，北纪侯封岭是台。"
        ], 
        "title": "铙歌（有序十八首） 其三", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "沥湖南北草青青，新筑湖桥过射亭。", 
            "宝月台边弓似月，七星岩下剑如星。"
        ], 
        "title": "铙歌（有序十八首） 其四", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "中天悬月照龙旗，战士连营战马肥。", 
            "犹带征闽功伐在，南蛮谁复抗天威。"
        ], 
        "title": "铙歌（有序十八首） 其五", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "花县新开拟筑城，百峰山下久屯兵。", 
            "居人不掩柴扉卧，舟子无烦蒯剑行。"
        ], 
        "title": "铙歌（有序十八首） 其六", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "粤海关开海舶过，渔人生计只渔蓑。", 
            "从今不用愁饥馁，鱼课承恩减已多。"
        ], 
        "title": "铙歌（有序十八首） 其七", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "火种刀耕只任天，峒瑶安处堠无烟。", 
            "都人总计堆花酒，斗米年来五十钱。"
        ], 
        "title": "铙歌（有序十八首） 其八", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "海不扬波万国通，三吴闽浙各乘风。", 
            "盛时不贵珍奇物，彝舶无多到粤中。"
        ], 
        "title": "铙歌（有序十八首） 其九", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "碧眼番彝剑在襟，百年贡市海门深。", 
            "逢人不作中华拜，脱帽为恭自掩心。"
        ], 
        "title": "铙歌（有序十八首） 其十", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "铜鼓千峰击浪鸣，十帆过角九帆倾。", 
            "军中胜算饶奇道，潭滘新开近且平。"
        ], 
        "title": "铙歌（有序十八首） 其十一", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "广济桥新跨鳄溪，晴波千丈落虹蜺。", 
            "丰碑深勒蛟龙字，多少行人驻马蹄。"
        ], 
        "title": "铙歌（有序十八首） 其十二", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "汉法由来重五铢，粤南铜少未开炉。", 
            "频年鼓铸民称便，村店非钱酒不沽。"
        ], 
        "title": "铙歌（有序十八首） 其十三", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "淮海盐坚物不胜，广盐力薄却相能。", 
            "赣关近复通南引，独有湖南怨未曾。"
        ], 
        "title": "铙歌（有序十八首） 其十四", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "九真方域亦南隅，风雨虽同政化殊。", 
            "只隔分茅重岭外，连年粟米贵如珠。"
        ], 
        "title": "铙歌（有序十八首） 其十五", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "大虎门东海共天，承平不废耀戈船。", 
            "楚烽昨月传双羽，五岭南边只晏眠。"
        ], 
        "title": "铙歌（有序十八首） 其十六", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "争先人愿睹云星，好士名高彻四溟。", 
            "节钺古来称独坐，草茅今日见分庭。"
        ], 
        "title": "铙歌（有序十八首） 其十七", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "凝寒天地一阳新，几树梅花独得春。", 
            "报答升平无可祝，辕门唯有献诗人。"
        ], 
        "title": "铙歌（有序十八首） 其十八", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "象山门巷为谁开，古院荒池并是苔。", 
            "犹有老成思旧德，瓣香时入巷中来。"
        ], 
        "title": "象山书院诗和新邑诸公", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "良朋良晤不胜情，细数扁舟出峡程。", 
            "正是秋宵逢二八，月轮西没日东明。"
        ], 
        "title": "同王础兄自端州还晚成堂何孟门已先至夜坐有诗次韵二首 其一", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "点点清霜变黑头，年年髀肉笑荆州。", 
            "谁能清夜还忧世，共卧元龙百尺楼。"
        ], 
        "title": "同王础兄自端州还晚成堂何孟门已先至夜坐有诗次韵二首 其二", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "迎阳不用候葭灰，岁旦枝头柳眼开。", 
            "自是南州炎德在，春光先到越城来。"
        ], 
        "title": "越台新柳诗十首和王础尘 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "今年春色异常时，腊尽天南早见丝。", 
            "想到上林二三月，野虫书遍卧生枝。"
        ], 
        "title": "越台新柳诗十首和王础尘 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "葱葱郁郁未成阴，得雨朝来翠渐深。", 
            "凤翼龙鳞传有赋，为谁飞檄拟陈琳。"
        ], 
        "title": "越台新柳诗十首和王础尘 其三", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "折柳条长三月三，粤台正月已毵毵。", 
            "可知天上星辰位，柳宿分明列在南。"
        ], 
        "title": "越台新柳诗十首和王础尘 其四", 
        "type": "绝句", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "老夫黄屋亦称臣，火树珊瑚半入秦。", 
            "往日歌台虽已矣，舞腰犹似汉时春。"
        ], 
        "title": "越台新柳诗十首和王础尘 其五", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "嫩绿轻黄遍九圻，小亭一树更依依。", 
            "征西司马堪流涕，手种金城已十围。"
        ], 
        "title": "越台新柳诗十首和王础尘 其六", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "秋悴春荣各一时，中原花信尔先知。", 
            "羌笛休吹断肠曲，东风只恋旧时枝。"
        ], 
        "title": "越台新柳诗十首和王础尘 其七", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "物产由来百粤殊，柔条婀娜亦军需。", 
            "东南竹箭曾无价，不数当年董泽蒲。"
        ], 
        "title": "越台新柳诗十首和王础尘 其八", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "好鸟飞来韵不孤，从来寄托属吾徒。", 
            "贞操只许陶彭泽，直道无妨鲁大夫。"
        ], 
        "title": "越台新柳诗十首和王础尘 其九", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "濯濯清姿不易形，岭南霜树未凋零。", 
            "东皇行处无人见，凭仗高枝著意青。"
        ], 
        "title": "越台新柳诗十首和王础尘 其十", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "旅榇初归岭外云，十年泉下作修文。", 
            "不须更近要离冢，高士峰边好卜坟。"
        ], 
        "title": "送陈范求奉尊人季长旅榇归闽二首 其一", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "久奉晨昏遂寄居，乡园今始赋归欤。", 
            "临岐赠我难为报，一束遗编是父书。"
        ], 
        "title": "送陈范求奉尊人季长旅榇归闽二首 其二", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "肩舆辞我越王台，积雨新晴海燕来。", 
            "最是岭头春欲尽，南花成子北花开。"
        ], 
        "title": "送张安夏二首 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "新诗一任世人传，陆贾祠边好放船。", 
            "今日莫论南粤橐，箧中元有卖文钱。"
        ], 
        "title": "送张安夏二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "笔底溪山并是春，石边聊得寄闲身。", 
            "由来兰泽多芳草，欲写同心赠远人。"
        ], 
        "title": "题纫佩图为李君作（一）二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "不冠不袜意悠然，散诞丰仪似列仙。", 
            "身外不曾图一物，五千文字是家传。"
        ], 
        "title": "题纫佩图为李君作（一）二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "小金山下月中船，记共题诗二十年。", 
            "自是高僧不妨老，老夫髭发总皤然。"
        ], 
        "title": "祝小金山月涛师二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "水天一片月孤圆，散入风涛月万千。", 
            "若是一涛还一月，请师端的数流年。"
        ], 
        "title": "祝小金山月涛师二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一翁含笑八仙看，绢素云生蠹蚀残。", 
            "老笔苍凉书寿字，至今馀墨不曾乾。"
        ], 
        "title": "梁叠石以八仙寿图索题云王青萝先生所遗乃祖者也二首 其一", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "前辈吴生已杳然，唐人风格宋能传。", 
            "不知画手为何代，只在君家已百年。"
        ], 
        "title": "梁叠石以八仙寿图索题云王青萝先生所遗乃祖者也二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "诗思清如水，人闲澹似秋。", 
            "此来非有谓，何以客炎州。", 
            "旧浦香难问，今年荔不收。", 
            "闻君住河渚，归去棹扁舟。"
        ], 
        "title": "送施子寓归杭州", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "归去罗阳水，千峰是故庐。", 
            "但令耕有地，休念出无车。", 
            "浊酒三秋后，闲身百战馀。", 
            "亲前犹孺子，更读圯桥书。"
        ], 
        "title": "送蔡亦介归博罗", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "郭中犹积暑，江上已重阳。", 
            "不惜人千里，其如水一方。", 
            "篇章添采菊，消息迩维桑。", 
            "亦是淹留地，无忘寄八行。"
        ], 
        "title": "送潘涵观之潮阳二首 其一", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "三年珠海客，怀抱几曾开。", 
            "此日人将别，高天雁正来。", 
            "边风过细柳，羌笛思残梅。", 
            "帷幄堪前箸，宁唯草檄才。"
        ], 
        "title": "送潘涵观之潮阳二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "邀瀑孤亭上，安禅尚少年。", 
            "旧游成梦幻，一悟彻人天。", 
            "古貌何超绝，真机但默然。", 
            "老来诗更好，都任世间传。"
        ], 
        "title": "题四无禅师", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "五月牂牁水，今年少浊波。", 
            "堤连沙衍出，山落石痕多。", 
            "仰食资畬米，均输恃海鹾。", 
            "东陲膏雨足，西土定如何。"
        ], 
        "title": "端江五日写怀六首 其一", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "炎荒为泽国，海舶壮军威。", 
            "跋浪如山立，乘风若电飞。", 
            "雉曾重译贡，马已华阳归。", 
            "恃有长城在，南人解铁衣。"
        ], 
        "title": "端江五日写怀六首 其二", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "江阔山为岸，奔流直向东。", 
            "最愁炎暑月，多作石尤风。", 
            "不有藏舟地，徒劳拯溺功。", 
            "可能开别港，羁泊免途穷。"
        ], 
        "title": "端江五日写怀六首 其三", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "厓门三百里，洄溯未为遥。", 
            "西水秋无力，南风夜有潮。", 
            "豫防闻往哲，列戍自前朝。", 
            "海徼波涛地，毋云兵已销。"
        ], 
        "title": "端江五日写怀六首 其四", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "少日趋庭过，中年闭户居。", 
            "耻为无用学，必读有源书。", 
            "衰白心徒苦，经纶事已虚。", 
            "客途犹秉烛，终恐负居诸。"
        ], 
        "title": "端江五日写怀六首 其五", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "处处吊灵均，当年一逐臣。", 
            "迹疏犹恋国，道直不谋身。", 
            "日月悬词赋，风涛泣鬼神。", 
            "湘流殊未极，来者又何人。"
        ], 
        "title": "端江五日写怀六首 其六", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一月江城住，茅庵共菜根。", 
            "更寻名胜地，仍是给孤园。", 
            "高峡连峰影，清溪到院门。", 
            "不能同买棹，相送亦难言。"
        ], 
        "title": "端州华严庵送何孟门陶握山王紫巘游鼎湖二首 其一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "尚记登临日，春王正月中。", 
            "冰霜凝野寺，灯火彻行宫。", 
            "未续青山梦，居然白发翁。", 
            "鼎湖名尚在，惆怅泣遗弓。"
        ], 
        "title": "端州华严庵送何孟门陶握山王紫巘游鼎湖二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "举世醒皆醉，斯人迩亦遐。", 
            "五车梁惠子，七叶汉张家。", 
            "每有乘桴叹，常深彼黍嗟。", 
            "乾坤无故国，白首尚天涯。"
        ], 
        "title": "挽张桐君四首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "北海开尊久，南溟世泽深。", 
            "萍蓬无定聚，松竹本同林。", 
            "未免艰虞日，多承缱绻心。", 
            "夜台今不作，寂寞叹人琴。"
        ], 
        "title": "挽张桐君四首 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "灯下文犹草，宵中馆已捐。", 
            "有生终是化，无疾即为仙。", 
            "胤子来千里，归舟动隔年。", 
            "知君丈夫志，不死女儿边。"
        ], 
        "title": "挽张桐君四首 其三", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "交君兄与弟，并是廿年前。", 
            "五岭非深阻，双棺乃后先。", 
            "长途号白马，中夜泣啼鹃。", 
            "恸绝南州客，贫无絮酒钱。"
        ], 
        "title": "挽张桐君四首 其四", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "滇楚千峰断，当年立马看。", 
            "那堪亡国泪，还洒故人棺。", 
            "彭蠡扁舟小，淩江素旐寒。", 
            "首丘凭孺子，辛苦涉惊澜。"
        ], 
        "title": "送李孝先之蕲州扶其先大夫相如先生旅榇归粤三首 其一", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "四十年长别，三千里寄居。", 
            "生时知有子，归日已无书。", 
            "老仆寻先冢，荒畬绕旧庐。", 
            "要离虽可近，未若返于初。"
        ], 
        "title": "送李孝先之蕲州扶其先大夫相如先生旅榇归粤三首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "惜汝风尘早，艰虞及弱龄。", 
            "诵诗悲陟岵，闻礼梦趋庭。", 
            "剥极终来复，蓝深或出青。", 
            "蕲黄张楚地，早愿返松扃。"
        ], 
        "title": "送李孝先之蕲州扶其先大夫相如先生旅榇归粤三首 其三", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春半花犹未，农时雨不来。", 
            "言寻方丈约，笑为老僧开。", 
            "古井人争水，空池鹤印苔。", 
            "隐忧惭素饱，钟罢且徘徊。"
        ], 
        "title": "花朝后五日同梁药亭屈本庵吴山带李方水集石公离六堂即事书怀二首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "西畴延夕照，篱落见层层。", 
            "塔影千年寺，琴声百岁僧。", 
            "风枝翻弱絮，香蕊结垂藤。", 
            "妙法离言说，南宗此一灯。"
        ], 
        "title": "花朝后五日同梁药亭屈本庵吴山带李方水集石公离六堂即事书怀二首 其二", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "百曲西村水，三春合卺杯。", 
            "夭桃花路近，连理树门开。", 
            "择对元难偶，题诗自得媒。", 
            "尊君风义在，朋旧总能来。"
        ], 
        "title": "李孝先就婚西村即事赠诗勉之二首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "故人有才女，之子产燕京。", 
            "万里各南北，一朝为弟兄。", 
            "高门曾列戟，灵榇望归旌。", 
            "燕尔今方始，无忘楚国行。"
        ], 
        "title": "李孝先就婚西村即事赠诗勉之二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "凿池供版筑，杯水在堂坳。", 
            "有室如悬磬，为生且系匏。", 
            "近秋桐影薄，深夜药苗交。", 
            "自喜忘机久，窗前鸟亦巢。"
        ], 
        "title": "秋园十首 其一", 
        "type": "律诗", 
        "yun": "肴"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "隔城闻欸乃，舟子理帆樯。", 
            "夜气消群动，江声到小堂。", 
            "远心秋外炯，孤烛梦边长。", 
            "卧起歌残月，沧浪兴未忘。"
        ], 
        "title": "秋园十首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "屺岵瞻何及，干戈遂至今。", 
            "生无一日乐，老负百年心。", 
            "息影依林浅，寻源凿井深。", 
            "犹馀种瓜地，锄笠尚堪任。"
        ], 
        "title": "秋园十首 其三", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "万寿炎方果，朝来叶渐添。", 
            "摇风重夏扇，遮日却湘帘。", 
            "虚质抽茎直，苍皮着子黏。", 
            "书斋终藉汝，地窄不伤檐。"
        ], 
        "title": "秋园十首 其四", 
        "type": "律诗", 
        "yun": "盐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "小雨才收点，高林渐透光。", 
            "风摊书满案，水载月摇墙。", 
            "清簟凉消酒，深炉夜贮香。", 
            "贫居多所累，笔砚为人忙。"
        ], 
        "title": "秋园十首 其五", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "近郭非吾意，为园亦有初。", 
            "本无锥可立，差免穴而居。", 
            "就架扶丛菊，分泉育小鱼。", 
            "今年盐价长，不必莳瓜蔬。"
        ], 
        "title": "秋园十首 其六", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "以管窥能几，深疑甘石经。", 
            "日中开叠晕，天午见孤星。", 
            "赤地兼秦晋，流人尽梗萍。", 
            "海隅今得雨，稽首谢高冥。"
        ], 
        "title": "秋园十首 其七", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "王子罗浮去，空斋倍寂寥。", 
            "月悬高卧榻，风响饮泉瓢。", 
            "晚实林方茂，春红卉尽凋。", 
            "宵来唯独啸，鸾鹤未堪招。"
        ], 
        "title": "秋园十首 其八", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "玩世金茅子，违时独漉翁。", 
            "篇章情各惬，栖宿偶能同。", 
            "座为求书满，尊惭近市空。", 
            "时凭写生手，绘尽小园风。"
        ], 
        "title": "秋园十首 其九", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "鲍守馀双履，浮丘即旧墟。", 
            "仙人皆已矣，何者是吾庐。", 
            "果熟携孙摘，诗成命子书。", 
            "白头闲亦得，终自惜居诸。"
        ], 
        "title": "秋园十首 其十", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "嘉果防中酒，华筵列几枚。", 
            "色迎青帝近，甘自隔年回。", 
            "弱蒂因盐落，微香夺茗开。", 
            "深宵人不远，相劝尽馀杯。"
        ], 
        "title": "除夕咏橄榄同王紫诠使君梁药亭屈翁山吴山带季伟公作四首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "正有文园渴，生津尔所优。", 
            "添将牙后慧，藏作掌中钩。", 
            "苍玉春王佩，丁香汉署求。", 
            "明朝期献岁，一一记更筹。"
        ], 
        "title": "除夕咏橄榄同王紫诠使君梁药亭屈翁山吴山带季伟公作四首 其二", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "果中推异品，地远乃名夷。", 
            "岁岁无为赏，青青欲赠谁。", 
            "车箱归北客，花实又南枝。", 
            "消尽人间毒，渔翁只自知。"
        ], 
        "title": "除夕咏橄榄同王紫诠使君梁药亭屈翁山吴山带季伟公作四首 其三", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "事后思忠谠，嘉名比直臣。", 
            "病从苦口利，寒到尽头春。", 
            "作弹驱群疠，堆盘杂五辛。", 
            "谏书稀圣世，笑尔美芹人。"
        ], 
        "title": "除夕咏橄榄同王紫诠使君梁药亭屈翁山吴山带季伟公作四首 其四", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "神龙衔烛地，顾兔亦乘轮。", 
            "共此中闺照，分随出塞人。", 
            "露漙光不匝，野阔影无邻。", 
            "候满年年事，空嗟归梦频。"
        ], 
        "title": "边月", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "烟尘一以灭，高下玉为台。", 
            "牧马来无所，同云黯不开。", 
            "冻凝青海浪，路失白龙堆。", 
            "奉使丁年客，从今又几回。"
        ], 
        "title": "边雪", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "绝域谁相赏，阿那自得名。", 
            "叶间穿旧箭，原上列新营。", 
            "白日风枝折，残春雪眼明。", 
            "南朝大司马，空复涕金城。"
        ], 
        "title": "边柳", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "微风传妙曲，清切若为酬。", 
            "谁挟终南琯，来添塞北愁。", 
            "关山无尽月，天地不禁秋。", 
            "何日闻歌凯，征人下戍楼。"
        ], 
        "title": "边笛", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "塞上传烽警，将军赋出车。", 
            "千群新草外，八月上膘初。", 
            "云籋龙为友，风生虎不如。", 
            "为君威海内，安用事诗书。"
        ], 
        "title": "边马", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "南北家何在，其生无定居。", 
            "避人犹有弋，寄汉已无书。", 
            "沙碛将难久，江湖迥自如。", 
            "岁寒天路永，归翮莫徐徐。"
        ], 
        "title": "边雁", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "夕烽传顷刻，千里到云端。", 
            "气足苍山暝，光添紫塞寒。", 
            "万方专视听，一点是平安。", 
            "莫取佳人笑，诸侯怒目看。"
        ], 
        "title": "边烽", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "何心荣与悴，今古恨无穷。", 
            "雪散烧痕上，青归战血中。", 
            "天长垂大漠，地远后东风。", 
            "独有明妃冢，年年似汉宫。"
        ], 
        "title": "边草", 
        "type": "律诗", 
        "yun": "东"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "摇红画阁影依依。", 
            "残宵曾伴钗围。", 
            "靥星眉月两参差。", 
            "宿燕几曾知。", 
            "寒粟渐沈金烬暗，花还隐罗帷。", 
            "春心灰透已多时。", 
            "有泪祗偷垂。"
        ], 
        "title": "画堂春 咏烛", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "幽径沈云，危峰搁暝，寺楼知在何许。", 
            "响落空江，怕有鱼龙潜舞。", 
            "洗众籁、山月高时，警断梦、水风清处。", 
            "凝伫。", 
            "又诸天定后，一声残杵。", 
            "悟到浮生去住。", 
            "数雪北香南，几番朝暮。", 
            "唤破尘心，报与沈沈朱户。", 
            "恨无奈、匝地笙歌，愁易断、隔城笳鼓。", 
            "谁语。", 
            "问铜山消息，繁霜应阻。"
        ], 
        "title": "月华清 咏寒钟", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "郁郁苍苍，纵灰烬、犹存正色。", 
            "记一夕、风雷飞去，顿惊移国。", 
            "材大耻干梁栋用，心摧怒挟神明力。", 
            "算英灵、终古共湖山，精忠柏。", 
            "安否讯，残僧识。", 
            "生死劫，遗民泣。", 
            "恁万牛难挽，故根如石。", 
            "定有虫书成病巳，终烦羽葆扶玄德。", 
            "叹空枝、留照总凄凉，虞渊日。"
        ], 
        "title": "满江红", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "玉钗影颤酒波寒。", 
            "醉花间。", 
            "昨夜东风，不到曲阑干。", 
            "旧愁千叠山。", 
            "较量带眼隔年宽。", 
            "问云鬟。", 
            "乍近春前，春恨便相关。", 
            "日长弦索闲。"
        ], 
        "title": "鬲溪梅令", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "小楼阴。", 
            "认莓鬟数点，邀梦礼红簪。", 
            "冻孑冰鳞，光浮蜡凤，芳夜清酌沈沈。", 
            "翠尊冷、疏香乍染，又幽唱、催起宿花禽。", 
            "锦柱怜声，彩幡羞鬓，暗怯春临。", 
            "回首承华天远，问东风何世，皱损芳心。", 
            "油卜疑乖，羹香总负，残绪重费温寻。", 
            "早飞尽、梅梁旧燕，剩泥痕、还印画屏金。", 
            "漫道愁来是醉，醉浅愁深。"
        ], 
        "title": "一萼红 人日花下觞集，用石帚韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "渺蓬山路断。", 
            "南雁到、说道沧波又浅。", 
            "收镫旧庭院。", 
            "问瑶笙吹澈，春寒谁管。", 
            "芳尊几换。", 
            "剩暗尘、花外自软。", 
            "料琼仙去后，飘尽梦痕，夜夜铜辇。", 
            "莫笑雕梁意倦。", 
            "一样竛竮，尽输樯燕。", 
            "空帘怨晚。", 
            "愁蛾影，怕人见。", 
            "向高楼试望，烟芜如许，斜阳何处更恋。", 
            "纵江春好在，应是泪鹃洒遍。"
        ], 
        "title": "瑞鹤仙 得吷盦海上书，却寄", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "小幅横斜写冰姿，为想吟香人健。", 
            "湘舲梦渺，记否红闺传砚。", 
            "玉义试展。", 
            "爱金幄、碧檐相伴。", 
            "看老笔、还斗寒虬，铁石广平如见。", 
            "低徊圣湖残本，忆山租旧抵，苔枝题遍。", 
            "璚奁幻影，换了认春池馆。", 
            "微云漫许，早才尽、梦中花管。", 
            "惭闭阁、清对癯仙，自忘岁晚。"
        ], 
        "title": "一枝春", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一镜妆鬟袅。", 
            "重帘外、绀云低护清晓。", 
            "笼绡掩媚，欹钿斗舞，绛仙娇小。", 
            "楼台澹粉装成，报昨夜、东风又到。", 
            "待下阶、屧步都慵，断肠暗付啼鸟。", 
            "思量锦瑟流光，频年花底，梦共春杳。", 
            "红簪恼鬓，香巾惹泪，倚栏人老。", 
            "无言似怯漂苓，忍重理、韦郎怨调。", 
            "怕后期、更把芳尊，斜阳瘦了。"
        ], 
        "title": "宴清都 春晓窥窗，绯桃初妩，倚此写之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "故人来酹残觞，草堂犹是题诗处。", 
            "栖尘短榻，绣苔荒径，风流谁主。", 
            "冷眼论兵，狂才赌曲，廿年心素。", 
            "正江山摇落，寥空鹤下，应悽断，新亭语。", 
            "也识浮生无住。", 
            "感前踪、沧波漂羽。", 
            "夔门访杜，湘皋哀屈，伶俜词赋。", 
            "一暝攀天，千忧入地，萧然终古。", 
            "又歌残楚些，低徊笛泪，背斜阳去。"
        ], 
        "title": "水龙吟 冰丝盦感旧", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "飘蓬一往无南北，伶仃更教轻别。", 
            "迸泪毫枯，沾霜鬓短，寸寸心尘难灭。", 
            "荒波万叠。", 
            "念梦里神州，斗垂天阔。", 
            "索共书空，此怀休向海鸥说。", 
            "危枰残劫换尽，望长安何许，离黍宫阙。", 
            "乱后笙歌，愁边鼓角，偏又啼乌悽绝。", 
            "浮生懒阅。", 
            "纵愿断香留，总成灰劫。", 
            "未了芳情，渚兰空怨结。"
        ], 
        "title": "齐天乐", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "枫香飘断。", 
            "祗弹雨吴笺，铅泪犹泫。", 
            "花冷石芝崦，怕年来、雕栏又换。", 
            "浮名身后，问可抵、一生幽怨。", 
            "悽恋。", 
            "费故人、剪纸千唤。", 
            "江南俊游宛在，听新词、罗裙唱遍。", 
            "瘦碧沈吟，等是伤春心眼。", 
            "泻恨杯螺，担愁钗燕。", 
            "梦云都幻。", 
            "华表远。", 
            "翛然语鹤天半。"
        ], 
        "title": "石湖仙 题吷盦所藏大鹤山人词札", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "窥径红深，报亭翠冷。", 
            "花阴转过斜阳近。", 
            "不辞破笑为东风，祗应愁靥难端整。", 
            "敛镜羞霞，飘衣褪粉。", 
            "流莺啼罢春魂醒。", 
            "梦痕不暖旧阑干，连昌宫畔伤心影。"
        ], 
        "title": "踏莎行 诗趣亭桃花下茗坐。苍虬有词，因次其韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "贝经翻罢，檀篆薰残，山屏镇日潇潇。", 
            "散遍天花，人间犹话灵箫。", 
            "门前涨添鸳水，问新来、谁系兰桡。", 
            "瑶台畔，乍春云悄倚，写尽无聊。", 
            "还忆莲帷人病，渐佛妆慵整，闲了珠翘。", 
            "梦怯清钟，分明身似芭蕉。", 
            "相怜画窗瘦影，倩留题、衫角裙腰。", 
            "空费泪，又枫江、悽断暮潮。"
        ], 
        "title": "声声慢 题清微道人空山听雨图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "卧楼人共黄花冷，沈沈断鸿来暮。", 
            "病减秋尊，衰添晓镜，算是清愁如故。", 
            "梦迷鹭浦。", 
            "认暝色重山，乱云无数。", 
            "说到销魂，竹声刚送画帘雨。", 
            "人间同是倦客，楚兰漂恨，惯芳约难据。", 
            "散雪吟残，迷阳唱倦，颠倒春蚕千绪。", 
            "新霜更苦。", 
            "尽剪碎蔫香，玉珰慵诉。", 
            "篴外苍凉，海云孤倚处。"
        ], 
        "title": "台城路 寄怀君坦青岛。即借其登柳树太望劳山韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "雪外楼台玉几重。", 
            "六街镫火澹连空。", 
            "斜阳到海不成红。", 
            "过鸟影迷深浅雾，归帆梦引去来风。", 
            "倚栏人在镜奁中。"
        ], 
        "title": "浣溪沙 雪后登台写望", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "卧虹春冷。", 
            "宛图就、石湖词境。", 
            "乱云无定。", 
            "晚笳唤愁醒。", 
            "怨歌诉流水，料有游鳞厮听。", 
            "最怜前度雕栏，早销却、絮花影。", 
            "羁游暂领。", 
            "身世犹是汎梗。", 
            "锦笺摊暝。", 
            "认清泪铅凝。", 
            "重来鬓丝改，肯负搴兰心性。", 
            "祗恐窥槛狂莺，笑人孤凭。"
        ], 
        "title": "清波引 颐盦寄示长春西园新词，同韵抒感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "重对沧鸥，蓦回眼换却，年时春色。", 
            "幽愫曾约丝杨，依依待归客。", 
            "多少意、釭花细剪，怕吟望、照来头白。", 
            "急轸心凋，危弦泪咽，还恋今夕。", 
            "又看到、宫蜡烟残，叹春后、风光几虚掷。", 
            "料理茧蚕孤绪，付微吟呵壁。", 
            "偏梦里、清歌易散，更暮云、睇断天北。", 
            "准备离笛，千愁瘦魂禁得。"
        ], 
        "title": "琵琶仙 蝶仙簃社集，以疾未赴，感拈是解", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "碧树秋无罅。", 
            "梦到青溪，几曲蘋波亚。", 
            "珠帘漂影断，歌管地、三两野鸥飞下。", 
            "依旧六朝山，写凄怨、烟眉澹冶。", 
            "感芳游、敲篷晚雨，泪花红洒。", 
            "天末暂聚征蓬，影事坊南，忆少年裘马。", 
            "过江人渐老，瑶瑟冷、弹向青林幽夜。", 
            "何处不沧波，渺孤恨、深杯暗泻。", 
            "醉休舍。", 
            "只莫似、山公巾倒挂。"
        ], 
        "title": "龙山会 仲云汎舟秦淮，有词和梦窗韵见示，余亦继声", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "人生难得秋前雨，安排画屏今夜。", 
            "韵逗歌蝉，凉分宿燕，新曲巫弹罢。", 
            "狂枝翠亚。", 
            "渐暗水漂花，酒怀就泻。", 
            "一洗鸳尘，屧痕愁问旧亭榭。", 
            "伶俜怜取小凤，乍飘镫去晚，罗袖禁洒。", 
            "锦陌心遥，银湾路迥，多恐莲房香卸。", 
            "欢华暂舍。", 
            "剩断续千丝，楚云萦惹。", 
            "起听檐铃，冷釭红又灺。"
        ], 
        "title": "齐天乐 雨夜宴集，即事", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "佩环试与招魂，蛮靴窄袖人如玉。", 
            "昭阳日影，荆门山翠，梦悬雁足。", 
            "报取君恩，燕支一骑，降城重筑。", 
            "叹白沙青冢，春风不到，空千载，伤心曲。", 
            "重现红氍华烛。", 
            "莽关山、愁长弦促。", 
            "婵娟万里，丹青馀怨，歌云断续。", 
            "汉月心孤，胡天泪冷，秋蛾犹蹙。", 
            "更周郎侠气，当筵一顾，胜黄金赎。"
        ], 
        "title": "水龙吟 息厂观庞郎季云演明妃故事，约同赋", 
        "type": "词", 
        "yun": null
    }, 
    {
        "author": "郭柏荫", 
        "era": "清", 
        "subtype": "七言绝句", 
        "text": [
            "桥亭立马暮天昏，秋色苍茫远近村。", 
            "一抹斜阳万条柳，不因离别也销魂。"
        ], 
        "title": "灞桥", 
        "type": "绝句", 
        "yun": "元"
    }, 
    {
        "author": "郭柏荫", 
        "era": "清", 
        "subtype": "五言律诗", 
        "text": [
            "汉将屯田地，阡畦半未荒。", 
            "一关横塞徼，五部杂氐羌。", 
            "宿火熬茶酽，新泉酿酒香。", 
            "瓜沙何处是，极目眺斜阳。"
        ], 
        "title": "肃州", 
        "type": "律诗", 
        "yun": "阳"
    }, 
    {
        "author": "郭柏荫", 
        "era": "清", 
        "subtype": "五言律诗", 
        "text": [
            "河西亭障接，雄郡巩屏藩。", 
            "地扼匈奴臂，城横弱水源。", 
            "羌山寒雪积，汉垒白云屯。", 
            "春柳何萧瑟，应知近玉门。"
        ], 
        "title": "张掖", 
        "type": "律诗", 
        "yun": "元"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "蜑珠賨市溯繁华，十载沧桑事可嗟。", 
            "谁遣虚声惊草木，坐令冤气满虫沙。", 
            "戍楼枕海荒烟冷，估舶冲潮落日斜。", 
            "忘却靴刀无置处，径思赤手拔鲸牙。"
        ], 
        "title": "厦门感事", 
        "type": "律诗", 
        "yun": "麻"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "匆匆捧檄究何官，短后装成笑据鞍。", 
            "人海故交星错落，关山独夜月团栾。", 
            "枕边诗句移镫录，剑背霜花带酒弹。", 
            "地势渐南风渐北，征裘不暖不加寒。"
        ], 
        "title": "途次偶成", 
        "type": "律诗", 
        "yun": "寒"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "砥砺前修纵未能，敢虚忠告负良朋。", 
            "昆仑发水分千派，宗动窥天洞九层。", 
            "吾道酸咸当领取，世途夷险总肩承。", 
            "高歌青眼相期处，不独云梯把袂登。"
        ], 
        "title": "鉴亭话别示及门诸子 其一", 
        "type": "律诗", 
        "yun": "蒸"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "文士相轻自古然，不妨褒贬让时贤。", 
            "众流浩荡争趋海，一木槎丫独拄天。", 
            "老马就衰犹识路，野狐虽幻枉谈禅。", 
            "书生报国无奇策，回首名山讲艺年。"
        ], 
        "title": "鉴亭话别示及门诸子 其二", 
        "type": "律诗", 
        "yun": "先"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "壮不如人黯自伤，故山久卧益颓唐。", 
            "懒云暂出难为雨，短发无多况已霜。", 
            "纵有安车徵卓茂，却惭荐犊误王阳。", 
            "惟应头上青天在，每夜盟心艺瓣香。"
        ], 
        "title": "鉴亭话别示及门诸子 其三", 
        "type": "律诗", 
        "yun": "阳"
    }, 
    {
        "author": "郭柏荫", 
        "era": "清", 
        "subtype": "七言律诗", 
        "text": [
            "鉴亭杯酒此盘桓，握手临歧感百端。", 
            "情重岂专文字契，交深倍觉别离难。", 
            "坐花长忆香三日，种竹欣成玉万竿。", 
            "等是鳌山垂钓客，扶桑振策晓天宽。"
        ], 
        "title": "鉴亭话别示及门诸子 其四", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "淮阴成往迹，客子渡淮来。", 
            "旅食若为进，王孙还此哀。", 
            "春流萦落絮，古墓蘙新苔。", 
            "向晚空相见，城阴罢钓回。"
        ], 
        "title": "经漂母墓", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "寒宵共阿咸，陋巷本居南。", 
            "雨气侵残梦，鸡声发绪谈。", 
            "家风怀万石，春兴待双柑。", 
            "莫道天难问，高高是蔚蓝。"
        ], 
        "title": "伟公侄至宿", 
        "type": "律诗", 
        "yun": "覃"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "十年伤白发，万虑息金经。", 
            "春鸟鸣鱼梵，天花落草亭。", 
            "高堂嗟见背，大块实劳形。", 
            "为寄潮音去，宗风满塔铃。"
        ], 
        "title": "礼诵后作寄道侣", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "西方传佛日，东去访仙山。", 
            "五十未闻道，江湖稀闭关。", 
            "苍烟奔急翼，霁景媚衰颜。", 
            "君问逢迎意，方将乞大还。"
        ], 
        "title": "佛日东游答欧奏孚陈皖公", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "佗城游不得，孤棹上龙川。", 
            "岂挟千金橐，而冲五岭烟。", 
            "江风吹苦竹，津树咽新蝉。", 
            "又策斑骓去，无诸海国边。"
        ], 
        "title": "度龙川", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "百里仍秦县，千秋忆楚臣。", 
            "符开银艾小，粽裹绿荷新。", 
            "乡土能无恋，愁思郁未伸。", 
            "那堪观霸气，临水送归人。"
        ], 
        "title": "五日龙川舟中时文晖先归", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "祇园甘露滴，使我宿酲消。", 
            "独自留方丈，诸天不寂寥。", 
            "行踪泥芳草，吟兴写芭蕉。", 
            "已作逃禅客，无烦折简招。"
        ], 
        "title": "困酒入诃林留宿自公房", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "隔江曾自度，长约渡江人。", 
            "绝迹淹残雨，浮生阅仲春。", 
            "钟吟清水泛，门迥白鸥邻。", 
            "不到真空地，梨花月漫新。"
        ], 
        "title": "海幢寺阿字首座屡约相过未果作此简之", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "多君驻白足，结宇向丹霞。", 
            "依树珠林矗，缘藤石径斜。", 
            "閒摇下山策，方值泛源花。", 
            "可念江城客，飘零似出家。"
        ], 
        "title": "澹归大师自丹霞山至海幢寺有赠", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "携家似行脚，重卜佛山居。", 
            "避寇图中策，呼童载旧书。", 
            "春风开瓮牖，夏屋谢权舆。", 
            "莫谓皆稠杂，萧萧竹影疏。"
        ], 
        "title": "移居 其一", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "怅别仙湖里，何期住佛山。", 
            "乌衣离乱后，青琐市尘间。", 
            "花鸟欺容膝，亲朋劝破颜。", 
            "来逢脩禊日，觞咏且宜閒。"
        ], 
        "title": "移居 其二", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "后于君学道，实是愧称兄。", 
            "岩岫有同适，江湖嗟各行。", 
            "殊勋閒料易，俗事偶谈清。", 
            "何故疏踪迹，骑牛独到城。"
        ], 
        "title": "与家明敬", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "蝉鸣江稻熟，鹭食渚荷香。", 
            "送客东官去，怀人夏昼长。", 
            "高歌求伐木，不远得维桑。", 
            "门内论公道，山公是弟行。"
        ], 
        "title": "寄尹右民", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "秋宵疏柳下，群坐见双星。", 
            "独作江头月，浮来满户庭。", 
            "候虫参语默，天爵测玄冥。", 
            "莫论纷纭事，邻箫细可听。"
        ], 
        "title": "七夕过李琬若希素兄弟斋中时有谈禄命者", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "七里严陵濑，三声旧断猿。", 
            "成仁身后事，之死梦中魂。", 
            "白日空军幕，青编美相门。", 
            "南来一鸣雁，犹感鹡鸰原。"
        ], 
        "title": "桐江方君（名之涛）及妻祝氏孝节诗（其弟求诗）", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南游无赠橐，君本是南金。", 
            "自别过穷腊，相思作会吟。", 
            "吟清卧薪骨，文细浣纱心。", 
            "草屋稽山上，悬知春又深。"
        ], 
        "title": "寄谭公子", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "疏钟岩畔发，孤棹峡中行。", 
            "是岸西方到，兹辰大圣生。", 
            "望农花雨急，问禁竹房清。", 
            "旅食同僧乞，依稀舍卫城。"
        ], 
        "title": "佛日至端州", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "往往山家语，多君善住山。", 
            "券焚收责便，租散课耕閒。", 
            "入酿蒸苍耳，迎人使白鹇。", 
            "不知江水上，那遣辙鱼还。"
        ], 
        "title": "戏赠山中长者", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "维扬不久客，故里有黄山。", 
            "厌听竹西唱，欲怡松际颜。", 
            "鸾高方解啸，鹤在更知还。", 
            "望以罗浮月，寥寥天地间。"
        ], 
        "title": "遥送孙无言自扬州还黄山", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "禅房高柳色，晴雨共依依。", 
            "我到不知屡，所闻惟觉稀。", 
            "堂邀云板食，炉烘水田衣。", 
            "坐对烟郊晚，嗈嗈沙雁飞。"
        ], 
        "title": "雨中过离公房", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "山色淡无尽，片云飞向西。", 
            "身将落日上，背指秋旻低。", 
            "我独未得往，三峰空有倪。", 
            "因君寄清梦，寥绝问高栖。"
        ], 
        "title": "送人游西岳", 
        "type": "律诗", 
        "yun": "齐"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "荷香清燠。", 
            "更松风满院，檐铃戛触。", 
            "有数客、清昼围棋，俨地割袁曹，疆分楚蜀。", 
            "布算凝思，渐髹几、光连幽竹。", 
            "笑都无下意，敛子收奁，只倚空局。", 
            "须臾山飞海覆。", 
            "惹旁观争看，枰际纷逐。", 
            "料得橘叟功成，怕枕畔黄粱，定已炊熟。", 
            "何似安眠，且辍戏、閒消三伏。", 
            "任人猜、弈家劣手，阿奴碌碌。"
        ], 
        "title": "解连环  再咏弈用云臣原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "渭城朝雨。", 
            "怕声繁拍促，凄如结楚。", 
            "谁砌满、黄叶中原，恰暗捲归人，渡滹沱去。", 
            "万里槎程，曾透过、龙荒小部。", 
            "忆下句驱国，慕华楼下，醉呼鹰处。", 
            "采风一编竣否。", 
            "记斜行小字，惊鸿跳虎。", 
            "中间一幅苔笺，是贵主婷婷，摩诃避暑。", 
            "不信蛮姬，也解唱、谢庭花絮。", 
            "傥书成、釐正阙文，休删夏五。"
        ], 
        "title": "解连环", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冰轮尚缺。", 
            "已耿耿流辉，盈阶铺雪。", 
            "潭子空香，较莲子清芬，两般谁冽。", 
            "荒唐稗史话，认做是、鹊桥佳节。", 
            "惹无数、楼上穿针儿女，凭阑低说。", 
            "风前老颠欲裂。", 
            "问青海几处，玉台银阙。", 
            "明日西风，怕点上许多，无情华发。", 
            "碧箫吹来破，又跃入、龙堂变精铁。", 
            "唤他起、须伴狂奴，醉舞冷光潜掣。"
        ], 
        "title": "望明河  丁巳七夕玉峰作 明日立秋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "才讶悠飏，俄惊飘瞥，明驼皓鹤齐远。", 
            "银房压叠，琼涛浩涆，失却天半烟鬟。", 
            "玉参差成顷，都酿做、吴江暮寒。", 
            "无聊又听，谁家画角，吹入小屏山。", 
            "记得潼关前岁发，一行骑阻，万里程悭。", 
            "云霾楚栈，风饕汉垒，红毡在混茫间。", 
            "又故乡雪满，描难就、倪迂范宽。", 
            "来朝定霁，一蓑准拟江上看。"
        ], 
        "title": "飞雪满群山  本意次宋张矩韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "红板桥南，锦衣仓口，糅绵舞絮漫漫。", 
            "琼沙淅沥，吴盐飘瞥，偏将屈戍敲弹。", 
            "此中歌玉树，想千载、琼花未残。", 
            "独怜对酒，无缘蜡屐，寂寞强凭栏。", 
            "记起景阳宫旧事，玉儿缟素，憔悴辞銮。", 
            "诗颠不禁，酒狂陡发，茫茫哀乐无端。", 
            "钟陵消紫翠，捲毳幕、浑如白檀。", 
            "来朝径去，渔蓑披了江上看。"
        ], 
        "title": "飞雪满群山  白门署馆对雪", 
        "type": "词", 
        "yun": "寒"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万瓦银皴，千门粉窖，六街帘幕疏疏。", 
            "断桥红板，小帘黄布，一齐映入冰壶。", 
            "幽人无个事，閒屏当、吟轩钓车。", 
            "桓家寒具，王郎水厄，活火沸风炉。", 
            "女墙上、霞笼积素，藐姑仙子，春透肌肤。", 
            "明妆酒晕，檀腮茜捻，江天此景难图。", 
            "诗颠兼酒恼，听滴沥、邻家玉蛆。", 
            "谁堪共饮，街南且拉诸狗屠。"
        ], 
        "title": "飞雪满群山  雪霁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "彩燕粘鸡斗酒天。", 
            "轻软到钗钿。", 
            "准拟暗尘元夜，觅罗帕、月底灯前。", 
            "讶舴艋来迎何太早，绿帆拖雨，贪看水成烟。", 
            "殷勤问姑溪濑水，那似滆湖妍。", 
            "二月向龙眠。", 
            "枞阳城下，可还有、士女秋千。", 
            "西望是浔阳，琵琶亭下，见说道边愁，已入新年。", 
            "对东风，倚江楼，倘遇鲤鱼红尾，寄我碧桃笺。"
        ], 
        "title": "清江裂石  人日送大鸿由平陵宛陵之皖桐", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴娘水阁，几曲金塘，时听红鱼跳波响。", 
            "翳然花竹，日高舟尾浮菰蒋。", 
            "妆台上。", 
            "伤春天气，中酒心情，斜溜明矑还细相。", 
            "照水钗倾，投饵鬟偏，几遍惆怅。", 
            "朝霞漾。", 
            "寄到啼椷染血，带得落花铺绛。", 
            "爱尔绝代红妆，水云高旷。", 
            "浑无恙。", 
            "娇鸟笼底去来，美人影中生长。", 
            "莫管画溪笠泽，黏天风浪。"
        ], 
        "title": "泛清波摘遍  咏沼内红鱼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轩如烟艇，盎作晴湖，一朵白荷帘外举。", 
            "梳风飐水，记在普陀岩下路。", 
            "辞鹦鹉。", 
            "误落尘寰，空添枝节，受尽人间千斛暑。", 
            "翠幕低张，冰井斜凭，怜尔娇嫭。", 
            "如相诉。", 
            "坠粉曲塘有恨，回首花宫无语。", 
            "赢得素质亭亭，瘦影踽踽。", 
            "还凝伫。", 
            "柳外又仄银蟾，叶间犹跳宿雨。", 
            "应惹弄珠人到，乘夜搴取。"
        ], 
        "title": "泛清波摘遍  万大士表兄招赏白莲赋此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江妃水戏，龙女夜游，遗下鲛盘波面贮。", 
            "匀圆松软，颗颗枝头绽新雨。", 
            "谁家女。", 
            "粉裙一色，银浦三更，船溯空明烟外语。", 
            "为爱鲜妍，争向微茫，遵岸寻取。", 
            "搴宿莽。", 
            "苞作猬毛暗磔，实爱鸡头初乳。", 
            "剖罢万斛晶丸，零乱川浒。", 
            "添娇嫭。", 
            "那数云子彫菰，偏宜玉纤幽俎。", 
            "只怕如珠秋露，采时休误。"
        ], 
        "title": "泛清波摘遍  芡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "稍闻茶响，似有蝉鸣，便作冷香空翠想。", 
            "无聊无赖，渌水廊边自来往。", 
            "凭阑望。", 
            "半房莲子，几箸莼丝，谁信已将秋细酿。", 
            "怪底楼前，今夜明云，分外凄爽。", 
            "暗惆怅。", 
            "蛩语乍亲枕函，砧韵渐生门巷。", 
            "怕是愁人此时，易添羁况。", 
            "滆湖上。", 
            "差有月屿风潭，非无钓船菱榜。", 
            "何不五湖归去，傲然呼长。"
        ], 
        "title": "泛清波摘遍  立秋日憺园塔影轩作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "花窥镜盒，蔓匝靴纹，十里西风公路浦。", 
            "凭将舴艋，小织烟潭苇花舞。", 
            "低搴取。", 
            "凉欺鸭脚，嫩压鸡头，肯似碧房莲薏苦。", 
            "浅泊前汀，并买秋鲈，吹火同煮。", 
            "斜阳渡。", 
            "晚来谁迎水桥，暝色隔村人语。", 
            "讵意前游微茫，竟随客岁。", 
            "雁程去。", 
            "瑟瑟板渚轻波，濛濛篷船疏雨。", 
            "一自采菱歌断，谢娘何处。"
        ], 
        "title": "泛清波摘遍  采菱为阎（牛叟兑阁遗徽自序曰，妻种菱湖西，常携诸女扁舟采摘。当夕阳下舂，翠袖红妆，与清流碧藻相映，宛在图画。寅秋尚期践此约，而竟不逮矣）牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夹衣初飏。", 
            "渐梅须坠粉，桃腮堆绛。", 
            "鸭头波、倒浸春云，风日美、一天纸鸢都放。", 
            "队队儿童，竞喧笑、绿杨门巷。", 
            "正偷将残线，趁取新晴，恣情游赏。", 
            "将扶乍低旋漾。", 
            "把溪烟搅碎，晴空扑响。", 
            "漫掠他、青粉墙西，惹翠袂遥凭，红闺凝望。", 
            "急景难淹，又天半、夜灯初上。", 
            "见火蛾旋绕，飞下雪梨十丈。"
        ], 
        "title": "望梅  春城望纸鸢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉宝琼扉，琳宫绀宇，层崖染茜。", 
            "嵌峭壁、三生堂后，梳妆台左，李唐遗殿。", 
            "黑摧秃柏苍皮偃。", 
            "雨淋浪，藓崩剥，坏梁雷篆。", 
            "昨春野寺，记著青鞋踏遍。", 
            "陆浑火、烧残赤县。", 
            "焚玉石馀灰延鹿苑。", 
            "叹一夜、猿狖悲号，千年龙鬼糜烂。", 
            "化断井、颓垣一片。", 
            "剩落落、长松谁伴。", 
            "想月夜，古洞里、仙灵浩叹。"
        ], 
        "title": "倾杯乐  善权寺火（甲寅九月十九日事）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丝雨如酥，小窗似梦，睡猧难稳。", 
            "试灯夜、凤胫慵点，香闺潜向，姮娥预恳。", 
            "元宵可有冰轮分。", 
            "奈琼瑶，舞萦幌，拂帘逾紧。", 
            "安黄剔翠，都到眉峰砌恨。", 
            "邻院女、盈盈来问。", 
            "说青鸟广寒原有信。", 
            "要春城、一色铺银，夜市万家堆粉。", 
            "正雪后、玲珑灯映。", 
            "又陌上、软松鸳润。", 
            "当此际，才涌上、团圞玉镜。"
        ], 
        "title": "倾杯乐  正月十三夜预卜元宵月", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨后新晴，林端小阁，疏帘窣地。", 
            "正注罢、南华下卷，几般绿雪，岳僧新寄。", 
            "涧边杓取鸣泉试。", 
            "借幽廊，支瓦铫，细商茶事。", 
            "松风入听，瑟瑟珠跳雪沸。", 
            "绿鬓女、娇拖燕尾。", 
            "捧玉湿钧州磁盏翠。", 
            "羡幽韵、未泻先传，馀芬罢啜还殢。", 
            "渐證入、茗柯至理。", 
            "终不负、酪奴风致。", 
            "七椀后，玉川子、颓然竟醉。"
        ], 
        "title": "倾杯乐  品茶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "见石蹲若兽，树老于猿，谁家废圃荒馆。", 
            "改作僧寮，恰临野渡，花竹蓊然平远。", 
            "万里烟尘，经年烽火，家书常断。", 
            "正兵间、透一僧归，来作上林秋雁。", 
            "把向晴檐细展。", 
            "怪一椷侵蠹，八行缠藓。", 
            "书到汝为人，笑靥啼痕参半。", 
            "叹世上只有西风懒。", 
            "不送征人回转。", 
            "更恼是、故国茱萸，眼底仍然开满。"
        ], 
        "title": "望湘人  秋日过准提庵访石公上人时上人初自都门归携有纬云弟家讯", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "讶铜街转处，银井湾头，闻盈盈雾髻烟鬓。", 
            "又被斜风，捲来微霰，越与明妆相衬。", 
            "絮袅裙拖，雪沾妆阁。", 
            "行来将近。", 
            "想怜他、轻软纤松，故把淩波偷印。", 
            "谁念邻家楼上，有他乡狂客，阑干凭损。", 
            "枉目断瑶阶，难递飞琼音信。", 
            "料孤馆只晚寒成阵。", 
            "况是归期无准。", 
            "偏戏弄、墙外花梢，摇落一庭新粉。"
        ], 
        "title": "望湘人  寓楼微雪咏隔垣所见", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "自秋千拆了，杜宇啼残，粉笺怕写新句。", 
            "蓦遇维摩，来游罨画，姿致讶如张绪。", 
            "雨裛棕鞋，烟欹箬笠，隔花吴语。", 
            "喜韶龄、更擅才情，解唱碧云日暮。", 
            "借问师家何处。", 
            "在百花洲畔，近胥江渡。", 
            "此地我曾游，千载最消魂路。", 
            "昔日无限锦帆柔橹。", 
            "只剩绿波南浦。", 
            "想月中、趺坐香台，尚有精灵来去。"
        ], 
        "title": "望湘人  赠南水上（ 上人住吴门百花洲）人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "官桥几丝柳，绾住兰舟。", 
            "含泪暗上津楼。", 
            "枇杷门掩东风暮，曾拚睡暖鸳裯。", 
            "流莺替人传恨，向风前絮语，百种难休。", 
            "玉簪恩重，卸将来、懒节离讴。", 
            "既道有人拘管，何事到旗亭，惯惹閒愁。", 
            "记否连宵踪迹，雨天中酒，月地梳头。", 
            "落花城内，马蹄红、蹴满铜沟。", 
            "只琐窗归去，莫教轻漏，客馆风流。"
        ], 
        "title": "夜飞鹊  代妓赠别（为金沙史耳翁作）", 
        "type": "词", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "青萝山中有茅屋，土墙蛎径幽人筑。", 
            "春来屋内屋外花，客坐前山后山竹。", 
            "盎头良酝开数升，架上素书闲一束。", 
            "落落乾坤觉汝贤，箨冠萝服望如仙。", 
            "正逢渭叟投竿日，应见希夷大笑年。"
        ], 
        "title": "何克谏八十", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "汉代诸侯谁第一，仲华年少封高密。", 
            "晋家武库杜当阳，临边著述何洋洋。", 
            "将军独立千载下，颉颃二子兼其长。", 
            "两河作镇始弱冠，大江节钺临荆扬。", 
            "楚波西来不敢狂，吴人高枕忧可忘。", 
            "清歌彻夜调笙簧，雄风披拂台岭傍。", 
            "岛夷跪拜献明珰，旅獒驯象来梯航。", 
            "翠禽白雉笼千双，将军所宝唯文章。", 
            "清斋万轴函缥缃，军中多暇加丹黄。", 
            "时挥翰墨祖二王，虎龙戏跃剑弩张。", 
            "阶前爪士森两行，竦立汗下叹莫当，一画力敌千钧强。", 
            "去年忆在三江口，司马舟中联句久。", 
            "中央置研傍大斗，一人赋诗二饮酒。", 
            "飞觞授简迭奇偶，秋菊新花映窗牖。", 
            "夜阑刻烛复数首，清风白雪传林薮。", 
            "如此惊才古希有，况兼制行一无苟。", 
            "高堂色养有寿母，鸡鸣问寝垂紫绶。", 
            "雁羽参差列前后，甘棠树老兰英秀。", 
            "公家世德天所厚，立功立言同不朽，以兹三爵为公寿。"
        ], 
        "title": "寿王大将军孝扬", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "卓侯寄我一尺书，细行小字千言馀。", 
            "开缄意气溢毫楮，烟云缭绕生吾庐。", 
            "鸟翼欲搏南溟浪，剑锋直射牛斗墟。", 
            "不平之鸣有若此，何况龙光凤彩扬天衢。", 
            "伊昔休明代，朝野交驩虞。", 
            "公卿折节下韦布，草野高谈皆庙谟。", 
            "天南地北未相见，一字若得隋侯珠。", 
            "故家文献今未坠，君门累叶名通儒。", 
            "况闻忠烈有令祖，月黑归家夜骑虎。", 
            "燕山潜邸龙未飞，一流南移真逆睹。", 
            "终知神器固天授，不惜麋躯共殉主。", 
            "文皇儿戏视方黄，独谓先生言可取。", 
            "时殊世易三百年，儿孙尚守高曾矩。", 
            "堂开吴越号传经，四方投赠诗盈庭。", 
            "吾闻六经之传有明晦，时晦则晦明而明。", 
            "壁于秦火出于汉，蝌蚪尽作丝竹声，至今大义如日星。", 
            "善传善述必有以，请君为我侧耳听，请君为我侧耳听。"
        ], 
        "title": "寄赠卓火传传经堂歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "醉来不觉和衣卧，小楼未灭看书火。", 
            "梦回四壁走风涛，空床听雨三更坐。", 
            "忽忆少时吟兴狂，君与董侯同过我。", 
            "席门蓬径话终朝，宝马高车停道左。", 
            "董侯欲去君且留，予时更鼓潇湘舵。", 
            "落落风尘老渐来，萧萧白发生无那。", 
            "君才自足奋桑榆，致身不肯游青琐。", 
            "屈伸潜跃各有时，南北东西何不可。", 
            "董侯屡寄山阴书，君来日剥离支果。", 
            "从前屈指几烟云，吾辈幸存非坎坷。", 
            "君不见五羊城下阴雨中，刘苑荒芜赵台堕。"
        ], 
        "title": "夜雨有怀柬张桐君兼寄董无休", 
        "type": "古风", 
        "yun": "哿"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昌黎曾为记蓝田，君较蓝田一倍贤。", 
            "钜竹老槐俱不有，窗间松树已十年。"
        ], 
        "title": "又", 
        "type": "古风", 
        "yun": "先"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "仆仆南中路，穷游亦壮游。", 
            "义能存故友，分不见诸侯。", 
            "五岭天磨蝎，双江地咽喉。", 
            "何心成聚散，吾道正悠悠。"
        ], 
        "title": "送朱子成之赣州", 
        "type": "古风", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君爱岭南山，虽好携不得。", 
            "安得怀袖间，有此英州石。"
        ], 
        "title": "为徐序仔题画", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "杵声缓，杵声急。", 
            "不畏筑墙低，只畏囊羞涩。", 
            "墙低有土犹可锄，囊空人笑不丈夫。"
        ], 
        "title": "筑室谣和何不偕三首 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "少小师前修，安能事一室。", 
            "老为妻子累，艰难结蓬荜。", 
            "十年迁播数易居，匪自求之天我兀。", 
            "谁怜鸠拙不能巢，只闻兔狡存三窟。"
        ], 
        "title": "筑室谣和何不偕三首 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "故人自有屋，屋小人日多。", 
            "我已无家四十年，偶然卜隐来城阿。", 
            "同时各有筑室叹，杵声橐橐遥相和。", 
            "杵声缓，杵声急。", 
            "未成仰屋筹，只自面墙立。"
        ], 
        "title": "筑室谣和何不偕三首 其三", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "正月溪山馀暖气，炎方别自为天地。", 
            "乘兴拿舟入峡来，故人恰自康州至。", 
            "客中无地可为欢，高君况在郊南寺。", 
            "落落乾坤数老翁，天涯想见俱憔悴。", 
            "贤郎高燕为客开，李生后至初挥杯。", 
            "登楼旷望见原野，定山数点青崔嵬。", 
            "园桃一树红如火，折向瓶中如笑我。", 
            "东风只自恋新枝，何处林间寻硕果。", 
            "年当壮盛好努力，白发生来无一可。", 
            "且烧高烛佛灯前，狂歌纵饮开新年。", 
            "东南之美略已具，人间此会非徒然，为君白眼望青天。"
        ], 
        "title": "戊辰正月十日舟泊端州王础尘自开建适至令子紫巘招同李苍水过集高云客所寓华严精舍纵饮达夜即事成歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十月江清不成冻，寒潮入峡微风送。", 
            "峡里停舟待故人，故人书至翻言梦。", 
            "梦中授笔何老翁，峨冠广袖言雍容。", 
            "为言房隘笔毫损，宽之所以全其锋。", 
            "故人受笔欣然久，五色光芒犹在手。", 
            "既醒而寐复见之，六十衰年义何取。", 
            "我持书札三四看，为君喜气横眉端。", 
            "不闻帝命司徒契，五教之敷惟在宽。", 
            "天人至理数必五，天曰五行人五事。", 
            "包罗万有入纤毫，驱使六经为臂指。", 
            "江淹鲍照不知此，中书君老而秃矣。", 
            "为君大封管城子，夷吾器小安足齿。", 
            "研用补天五色石，书用尚方五色纸。", 
            "舂陵霸上云气多，会写龙文入青史。"
        ], 
        "title": "五色笔歌为王础兄纪梦", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "自我移居到南郭，登高三上三城北。", 
            "城隅杰阁五层开，六合分明在胸臆。", 
            "二江洋洋趋向东，五岭气与珠厓通。", 
            "青天四垂海波立，烟云变幻生长风。", 
            "故人相约酬佳节，歌舞冈前高宴列。", 
            "东西南北一萍蓬，永啸长吟各雄杰。", 
            "仙人亭馆石为台，文窗四启无纤埃。", 
            "木棉古树垂百仞，清阴覆地秋声来。", 
            "座边埤堄连天起，万垒青青皆秀峙。", 
            "龙盘虎踞势未殊，为霸为王皆有以。", 
            "昔人歌舞尚留名，今人歌舞不成声。", 
            "广武城头发浩叹，千秋阮藉称狂生。", 
            "君不见高皇用武平方国，百粤怀柔独文德。", 
            "斯楼结构自初年，其废其兴岂人力。", 
            "雕甍刻桷此重新，地转天旋多气色。", 
            "为君酾酒兴何极，半酣起舞忘头白。", 
            "倚天长剑又何人，侧身四望乾坤窄。"
        ], 
        "title": "己巳九日镇海楼作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "老莱子有五色衣，少莱子有五色笔。", 
            "衣舞班斓有尽时，笔飞青简无穷日。", 
            "每常中夜起鸡声，亦曾草檄母窥屏。", 
            "子年六十母九十，母头全白子全青。", 
            "阶前幼稚立四五，长者能文少者语。", 
            "人生快意岂在多，莫惜堆盘献鸡黍。", 
            "君不见叔皮避地河西居，王命论成还著书。", 
            "汉家纪传定义例，作者何必皆石渠。", 
            "平津六十初应诏，再至太常方见召。", 
            "奇才伟貌众所推，得君何必皆年少。", 
            "君家有书非野史，碧血荧荧光透纸。", 
            "笔端生气万古存，君与人人皆不死。", 
            "少莱子，老布衣，世上好恶多是非。", 
            "三闾之后若无子，日月谁与争光辉。", 
            "请簪此笔立殿陛，可以上报三春晖。"
        ], 
        "title": "续王础尘少莱子歌为屈翁山寿", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "前年九日登高回，月入南斗光徘徊。", 
            "今年九日西风急，昨夜斗中月仍入。", 
            "上天垂象每若斯，安用樽前百忧集。", 
            "斗杓如柄挹银河，酌河为酒未言多。", 
            "今年九日且已过，明年九日当如何，请酌大斗还高歌。"
        ], 
        "title": "庚午九日歌和础兄", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "二十始相识，西樵七十峰。", 
            "峰峰挟春酒，坐听山门钟。", 
            "海日竟不上，白头还几逢。", 
            "相看两不变，心与双芙蓉。"
        ], 
        "title": "寿岑金纪", 
        "type": "古风", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "未别不忍言，将别常蹙蹙。", 
            "旌旗在前路，不获展心曲。", 
            "维时月在午，雨潦犹未足。", 
            "高原土尚坼，平野苗稀绿。", 
            "处处桔槔声，未敌炎蒸酷。", 
            "斗米逾百钱，农夫遂枵腹。", 
            "忆公下车始，颇亦忧饘粥。", 
            "旧染污未除，遐陬莽犹伏。", 
            "冥心运元化，大力旋坤轴。", 
            "三江匝五岭，九载皆秋熟。", 
            "西开官田戍，东建花城筑。", 
            "海滨弛苛禁，万艘衔舻舳。", 
            "贵贱通有无，梯航极倭竺。", 
            "珍奇溢都市，技巧眩心目。", 
            "南溟潮汐地，岛屿浮如鹜。", 
            "潮生尽淹浸，及退仍为陆。", 
            "船行洲渚下，支络相洄澓。", 
            "奸徒棹𩾒䑠，捷径飞驰逐。", 
            "意外一疏防，坦途闻叫哭。", 
            "自公严汛守，尺守皆有属。", 
            "摇飏芦苇外，雕戈间红纛。", 
            "徒旅晓夕行，孤客投灯宿。", 
            "相谓百年来，太平此时独。", 
            "海关新榷税，使者忧盈缩。", 
            "算课及渔舟，弃舟乃无屋。", 
            "妻儿爨野岸，寝处巢林木。", 
            "减米获生全，赖公为补牍。", 
            "牂牁数千里，发源自滇筑。", 
            "攒峰割云日，铦利侔刀镞。", 
            "盘据百粤西，大半苗蛮族。", 
            "君长世相承，中华频改卜。", 
            "其人殊倔强，其性同麋鹿。", 
            "得失几微间，赴死如蛾烛。", 
            "有明中叶后，每每用杀戳。", 
            "泰山压群卵，安有不摧覆。", 
            "于德乖好生，于武为已黩。", 
            "内地况骚然，所得焉足赎。", 
            "岂闻抵恶鸟，辄以荆山玉。", 
            "公威久已著，更用恩为育。", 
            "召其黠桀者，赐坐与酒肉。", 
            "貂裘及锦带，照曜归穷谷。", 
            "传谕与而曹，邻好宜修睦。", 
            "毋自启衅端，祸及诸伯叔。", 
            "君长咸感怀，稽首望辇毂。", 
            "边烽绝无警，一路蒙公福。", 
            "粤于丙丁际，后乱而先复。", 
            "五营与有劳，恃功颇难畜。", 
            "前人务优容，军政渐不肃。", 
            "及公明号令，童牛初就牿。", 
            "戢其骄悍气，帖耳事轮辐。", 
            "亲随多骁健，功在征闽录。", 
            "夹持类蓬麻，臂指从所欲。", 
            "乃知养士效，远虑素所蓄。", 
            "从来成功人，土视金与粟。", 
            "恩赏既以行，有罚敢不服。", 
            "公令重如山，其照明如旭。", 
            "东西山海隅，萑苻罔遗毒。", 
            "朝发夕已擒，群奸畏神速。", 
            "大象本无形，政理难更仆。", 
            "睹此一方民，安和异曩夙。", 
            "足知良工苦，非取悦时俗。", 
            "往者破厦门，举世共瞻瞩。", 
            "谋断本独行，功成让先告。", 
            "是知大臣心，舍己期相勖。", 
            "世人见浅近，事事求表暴。", 
            "安识国手棋，下着关全局。", 
            "粤疆乱甫定，培养宜先笃。", 
            "休息以无为，治世之蔘茯。", 
            "去其害马者，所以称良牧。", 
            "老眼阅古今，或颇辨麦菽。", 
            "识时在俊杰，屈指不五六。", 
            "怀刺每生毛，素耻事干渎。", 
            "长揖入军门，荷公不见督。", 
            "疏狂谬宾礼，啸咏无拘束。", 
            "尚记数年前，维舟值秋菊。", 
            "在坐王将军，酒阑命笺幅。", 
            "中间置几砚，杯斝罗四角。", 
            "联诗公首唱，以次相赓续。", 
            "一人操笔吟，二客飞觞促。", 
            "雕盘减玉馔，小品珍蔬蔌。", 
            "华灯继落晷，夜月生江澳。", 
            "公才敏且健，珠玑泻千斛。", 
            "不离古典型，别出新机轴。", 
            "于时有公会，百政方蔟蔟。", 
            "偶此一日闲，雅事洵难复。", 
            "平沙列大幕，万马鸣山麓。", 
            "扁舟此追送，仿佛犹前躅。", 
            "南北一分途，飞潜隔寒燠。", 
            "老态傍青门，生事依黄犊。", 
            "目极车骑行，心为苍生祝。", 
            "朝端望风采，功伐存山竹。", 
            "九重思鼓鼙，天厩归骅騄。", 
            "及此涉川时，扬帆发南隩。", 
            "湘漓水清漪，洞庭秋沕穆。", 
            "想到黄金台，寒风已谡谡。", 
            "童叟咽江湄，挥涕成霢霂。", 
            "何时天上霖，重作南人谷。", 
            "伸章欲抒写，瞀乱笔先秃。", 
            "以质不以文，将为后世读。", 
            "拜别还空山，云中望鸿鹄。"
        ], 
        "title": "送吴制军至三水因纪昔游作百韵赠别", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君家寓园西，最好此老树。", 
            "无风亦飕飗，有壁劳遮护。", 
            "况当赫曦时，密荫登楼路。", 
            "往者得屡过，凭栏必回顾。", 
            "大叶类桑麻，古干如雕塑。", 
            "刺之出白乳，胶漆同黏固。", 
            "楚人谓乳㪍，名实本相符。", 
            "山木且自伐，矧兹城与圃。", 
            "遍体刀斧瘢，中空复来蠹。", 
            "莫识始植年，主人更已屡。", 
            "稽之抱朴子，赤实颜能驻。", 
            "视夜见鬼神，轻身追马步。", 
            "每欲托园丁，升斗为收聚。", 
            "昨夜时雨过，新诗枉毫素。", 
            "伤树有名篇，清阴绝良晤。", 
            "天地乃不仁，风伯何相妒。", 
            "岂有精魅凭，致干阴阳怒。", 
            "倾压及邻家，砍斫烦童孺。", 
            "充君厨下薪，琴材亦难具。", 
            "草木虽无灵，修短固其数。", 
            "昔闻伊陟相，其君帝太戊。", 
            "有谷一夕拱，修政知所惧。", 
            "曰妖不胜德，终尔枯且锢。", 
            "殷道以复兴，汤孙世延祚。", 
            "家国匪异观，灾祥或同度。", 
            "慰君用自广，伸纸为赓赋。"
        ], 
        "title": "屈翁山寓楼老谷树为大风所摧诗以伤之索予同赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "淅淅天上风，吹我白日没。", 
            "飞瀑渐无声，寒溪遂生骨。", 
            "仰视老人峰，云中玉为笏。", 
            "嵚崎积已平，飘洒殊未歇。", 
            "回旋若翔舞，廉纤乱毫发。", 
            "客子宿茅茨，居然见冲突。", 
            "重檐及户牖，堆压不可掘。", 
            "南州炎德在，况此仙灵窟。", 
            "丹火伏不兴，初阳动犹蹶。", 
            "判此始衰年，拥衾坐明发。", 
            "赖逢酒力良，未使吟声竭。", 
            "夜久迥闻钟，山晓不待月。", 
            "始知蓬岛来，往事非荒忽。", 
            "请看朱明天，化作金银阙。"
        ], 
        "title": "罗浮黄龙洞对雪", 
        "type": "古风", 
        "yun": "月"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "积水淼四溟，坤维有时绝。", 
            "珠厓隔华风，灵气久不泄。", 
            "悠悠秦汉来，青史独旷缺。", 
            "一旦逢休明，千秋两人杰。", 
            "丘相博古今，海公树风节。", 
            "独立三百年，后先罕其列。", 
            "作史正世纲，严统示予夺。", 
            "创论每惊人，深思竟难越。", 
            "衍义续成书，文章乃馀屑。", 
            "用未究当时，功实裨前哲。", 
            "世庙圣之威，金丹晚旒缀。", 
            "直言天下事，闻者皆吐舌。", 
            "拚死批逆鳞，岂惟槛可折。", 
            "沈薶犴狴底，忠爱日胶结。", 
            "方饮闻宾天，一恸数斗血。", 
            "刚方古有人，至诚孰能埒。", 
            "仰止匪自今，瓣香独遥爇。", 
            "君行渡琼海，跋浪如丘垤。", 
            "二公所钓游，野老犹能说。", 
            "经过祠庙下，为我停车辙。"
        ], 
        "title": "客有之琼州者属其访丘文庄海忠介二公祠宇", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我昔深春上衡岳，千峰万峰如玉琢。", 
            "雪压松篁尽倒垂，杖头一拨飞冰雹。", 
            "祝融古殿在中峰，皎若琼瑶生四角。", 
            "石墙铁瓦大如席，巨木为椽全不桷。", 
            "侧听唯有风怒号，仰视分明天一握。", 
            "南归与客入罗浮，腊尽绵衣寒未觉。", 
            "三更观日坐飞云，露宿终宵殊龊龊。", 
            "福地那能久寂寥，使君五马来河朔。", 
            "山灵留意俟奇人，大雪飞空洒行幄。", 
            "诸溪生骨不成流，有酒如渑亦须涸。", 
            "同行宾客多英贤，儒衣僧衲皆沾渥。", 
            "豪吟总作金石声，瑶池直奏钧天乐。", 
            "纪游示我诗一卷，更道新亭命工斫。", 
            "亭成榜以子日名，盛事千秋良不数。", 
            "蓬瀛来此几星霜，绝顶谁为问硗埆。", 
            "童儿垒石作浮图，樵斧无时加击㧻。", 
            "一朝杰构得未曾，四百名峰增卓荦。", 
            "元阳之生正在子，天心来复还先剥。", 
            "日月精华吸最初，神仙老易非殊学。", 
            "重檐深覆欲经久，土墄因仍制宜朴。", 
            "石楼大小互相望，上界仙坛为犄角。", 
            "雨馀飞瀑响渐多，暖后黄精亦堪斸。", 
            "为公拟续春深游，亭中卧待天鸡喔。"
        ], 
        "title": "闻王惠州紫诠筑子日亭于罗浮绝顶歌以寄之", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "祝君昔何所，计月百六十。", 
            "不谓生初年，循环亦俱及。", 
            "春从笑语深，霜自须眉入。", 
            "天地已惊雷，龙蛇未离蛰。", 
            "寄此一篇诗，茫然百忧集。", 
            "想见举案间，当欢或成泣。", 
            "有兄共白头，有子幸能立。", 
            "此外复何求，一觞聊自执。", 
            "溟鲲易变化，隙驷难维絷。", 
            "蟠溪有钓叟，老见干戈戢。", 
            "君家有林类，百龄歌且拾。", 
            "穷通理若何，仰视天如笠。"
        ], 
        "title": "林叔吾六十次己未韵寿之", 
        "type": "古风", 
        "yun": "缉"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "诗篇闲澹是传家，久客南中兴复嘉。", 
            "双眼未堪留俗物，一杯惟有对篱花。"
        ], 
        "title": "题家生洲行乐图", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "嵩台雪里会同人，诗句唯君最绝尘。", 
            "屈指十年如昨日，世间容易得千春。"
        ], 
        "title": "祝计献臣二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "湟溪山水号多奇，逸兴高吟益可知。", 
            "远道寄言多不达，祝君唯有数行诗。"
        ], 
        "title": "祝计献臣二首 其二", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百种名花五色开，主人仍为具深杯。", 
            "去年酒伴皆星散，只有陶潜独自来。"
        ], 
        "title": "萧建侯邀赏菊因忆去年同游成二绝句 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "八阵图开在浅沙，将军闲卧兴无涯。", 
            "知从枥下思千里，故向林中布五花。"
        ], 
        "title": "萧建侯邀赏菊因忆去年同游成二绝句 其二", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "几回客舍共衔卮，便是天涯作别时。", 
            "明月渐生沧海上，西风何处寄相思。"
        ], 
        "title": "口占送高孔霖二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三十年前走乱军，中都城下望龙文。", 
            "如何尺土兴王地，今日肝肠独见君。"
        ], 
        "title": "口占送高孔霖二首 其二", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "墨光摇漾笔如飞，一幅分明露化机。", 
            "犹记花时二三月，小舟曾系钓鱼矶。"
        ], 
        "title": "题山带海棠石壁图", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "传经何处不登坛，三绝残编老尚看。", 
            "画里须眉犹若此，莫将生事付严滩。"
        ], 
        "title": "题严九皋行乐图三首 其一", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "总角相亲四十秋，仙湖穗石记前游。", 
            "当时宾主俱青史，吾辈如何不白头。"
        ], 
        "title": "题严九皋行乐图三首 其二", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "天空不碍九皋鸣，风递庭阴子和声。", 
            "千六百年形始定，祝君遐寿应嘉名。"
        ], 
        "title": "题严九皋行乐图三首 其三", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "草木文章日以滋，奇香美色尽于诗。", 
            "使君搜句穷天壤，异物嵇含尚未知。"
        ], 
        "title": "柬于连平南溟索香海棠花二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "萤火如拳一树光，百花流出酿泉香。", 
            "山城路远难身到，为索秋风寄海棠。"
        ], 
        "title": "柬于连平南溟索香海棠花二首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "比肩千里未云赊，野寺扁舟送落霞。", 
            "无计留君归亦得，天南谁是鲁朱家。"
        ], 
        "title": "次韵送陆蓬叟", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "目难自见古空言，画里丰神子自传。", 
            "画若比人人更寿，人虽百岁画千年。"
        ], 
        "title": "题官文佐自画小影二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "嘉果闽乡与粤乡，满盘堆出荔枝香。", 
            "年来阙下频颁赐，未必山人独自尝。"
        ], 
        "title": "题官文佐自画小影二首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "玉雪肌肤不着泥，濯缨何处是清溪。", 
            "齐州九点非吾土，遮莫桃源在楚西。"
        ], 
        "title": "题钱鉴涛濯足图", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "玉门关外草萧萧，万里凉州路未遥。", 
            "莫道书生无燕颔，边人今识汉班超。"
        ], 
        "title": "送陈嵩山观察之任凉庄四首 其一", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "曾于桑梓立奇功，一策全教寇技穷。", 
            "此去更搜囊底智，希文兵甲在胸中。"
        ], 
        "title": "送陈嵩山观察之任凉庄四首 其二", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "海不扬波蜃气平，十年南徼赖澄清。", 
            "九重拊髀方西顾，未遣荆州髀肉生。"
        ], 
        "title": "送陈嵩山观察之任凉庄四首 其三", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "丝丝春雨越王台，别思如云黯不开。", 
            "白首尚堪扶杖在，路傍重待节旄来。"
        ], 
        "title": "送陈嵩山观察之任凉庄四首 其四", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三峡山中有断猿，声声凄绝本何言。", 
            "从来至性无文字，一任人间自忖论。"
        ], 
        "title": "题子登感怀示弟诗后并为其尊人澹隐隐君寿二首 其一", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "连珠五曜映高旻，偕隐谁人得似君。", 
            "乌反旧巢元足养，凤翔千仞更能文。"
        ], 
        "title": "题子登感怀示弟诗后并为其尊人澹隐隐君寿二首 其二", 
        "type": "绝句", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "不得留公更几年，丝纶前日下中天。", 
            "诚知王命行难俟，欲写丰功世共传。"
        ], 
        "title": "凤山骊歌十章送徐侯戢斋赴召入都 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "双塔中间画阁开，一时桃李并新栽。", 
            "虽云大邑无多暇，胜日频能命驾来。"
        ], 
        "title": "凤山骊歌十章送徐侯戢斋赴召入都 其二", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "谷风和暖好扶犁，春后新苗绿总齐。", 
            "万树夹途留雨气，八桥临水落虹蜺。"
        ], 
        "title": "凤山骊歌十章送徐侯戢斋赴召入都 其三", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "郭外樵渔接水村，比年疏浚尽公恩。", 
            "家家有月归来夜，小艇乘潮直到门。"
        ], 
        "title": "凤山骊歌十章送徐侯戢斋赴召入都 其四", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "贵贱咸归土一丘，泽流枯骨赖贤侯。", 
            "刘伶醉后皆荷锸，庄叟无从问髑髅。"
        ], 
        "title": "凤山骊歌十章送徐侯戢斋赴召入都 其五", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "度海空传汉伏波，高桥重架石巍峨。", 
            "从前作者皆豪俊，事业曾吴孰较多。"
        ], 
        "title": "凤山骊歌十章送徐侯戢斋赴召入都 其六", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "心如明镜挂当空，广汉何劳设缿筒。", 
            "百里生灵几百万，妍媸一一在胸中。"
        ], 
        "title": "凤山骊歌十章送徐侯戢斋赴召入都 其七", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "吏才况是出巍科，五十年来未见多。", 
            "赤子岂知蒙帝力，白头一老尚能歌。"
        ], 
        "title": "凤山骊歌十章送徐侯戢斋赴召入都 其八", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "功在将来未易名，九重今已彻贤声。", 
            "龙蛇劣笔何堪似，碑字因君满帝城。"
        ], 
        "title": "凤山骊歌十章送徐侯戢斋赴召入都 其九", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "百尺飞楼四面风，新钟遥出凤城东。", 
            "县人此后思何极，晓夕闻声便忆公。"
        ], 
        "title": "凤山骊歌十章送徐侯戢斋赴召入都 其十", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一树苍松偃盖深，高崖飞瀑落千寻。", 
            "使君雅操清如水，不用临流更洗心。"
        ], 
        "title": "题王惠州紫诠使君观瀑图三首 其一", 
        "type": "绝句", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "不将笔墨对林峦，燕坐超然静五官。", 
            "老易本来无二道，河图天一是金丹。"
        ], 
        "title": "题王惠州紫诠使君观瀑图三首 其二", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "曾宿田盘最上方，一麾频岁驻罗阳。", 
            "知君滋味尝都遍，南北山泉孰较长。"
        ], 
        "title": "题王惠州紫诠使君观瀑图三首 其三", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "寸草心孤日又春，天涯何处不思亲。", 
            "白云北望三千里，犹忆西湖醉酒人。"
        ], 
        "title": "题朱开黄望云图二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "家住维扬廿四桥，幅巾萝带好逍遥。", 
            "怪君诗思清无比，鹤骨棱棱在九霄。"
        ], 
        "title": "题朱开黄望云图二首 其二", 
        "type": "绝句", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "碍日吟风万竹青，有人高坐共谈经。", 
            "知君雅志思淇澳，箴警犹勤卫武龄。"
        ], 
        "title": "题家相如小影二首 其一", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "庭下闻诗共稚年，白头频见变沧田。", 
            "浴沂春服依然在，不为方袍学说禅。"
        ], 
        "title": "题家相如小影二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "三江灯火夜无眠，舟楫分行向晓天。", 
            "独挂东风更西去，川南燕北思绵绵。"
        ], 
        "title": "三水别立安后同王使君入羚羊峡四首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "春阴连日雨重重，不记舟行远近踪。", 
            "酒后卷帘风刮面，白云堆里认诸峰。"
        ], 
        "title": "三水别立安后同王使君入羚羊峡四首 其二", 
        "type": "绝句", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "峡山高峭月微明，十里如墙夹岸行。", 
            "谁向中流喧爆竹，东西崖谷走雷声。"
        ], 
        "title": "三水别立安后同王使君入羚羊峡四首 其三", 
        "type": "绝句", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "归途不怯打头风，缓棹乘流兴未穷。", 
            "一片晴峰疏树外，木绵新点两三红。"
        ], 
        "title": "三水别立安后同王使君入羚羊峡四首 其四", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "狂澜得到槛边无，尽日清风满舳舻。", 
            "顺逆去留都莫计，人间波浪过江湖。"
        ], 
        "title": "题王也痴虚舟三首 其一", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "虚能游世事如何，齐物庄生古未多。", 
            "绝似君心全不系，两旁休为种藤萝。"
        ], 
        "title": "题王也痴虚舟三首 其二", 
        "type": "绝句", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "舟居非水古谁同，曲折疏篱一径通。", 
            "不乏倪迂高士笔，连人都入画图中。"
        ], 
        "title": "题王也痴虚舟三首 其三", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "丘中堪坐且徘徊，芳岁如花正艳开。", 
            "师事赤松他日事，一编知自圯桥来。"
        ], 
        "title": "题胡起岩行乐", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "昔年曾上敬亭山，白岳分明咫尺间。", 
            "今日见君谈胜迹，白头犹拟共跻攀。"
        ], 
        "title": "赠汪黼扆二首 其一", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "伊人洄溯咏蒹葭，小谢诗篇世所誇。", 
            "知子往来非别事，罗浮勾漏足丹砂。"
        ], 
        "title": "赠汪黼扆二首 其二", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "人间何处免，北塞独先飞。", 
            "似得风云气，全欺日月晖。", 
            "曳柴传战法，望锐亦兵机。", 
            "差胜京华客，终年化素衣。"
        ], 
        "title": "边尘", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白头良已矣，子职竟茫然。", 
            "负此一抔土，于今四十年。", 
            "恤忠馀往典，纪事有新编。", 
            "寂寞松楸下，丰碑谁为镌。"
        ], 
        "title": "修先墓作六首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "文渊犹藁葬，正则且沈身。", 
            "古者无修墓，非言患难人。", 
            "报唯存此日，举必念千春。", 
            "黾勉从微力，伤哉由也贫。"
        ], 
        "title": "修先墓作六首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "不辰吾最甚，十二丧慈闱。", 
            "对食啼葱叶，当秋泣线衣。", 
            "国忧才隔岁，泉路幸先归。", 
            "赐葬仍同穴，丝纶灼有辉。"
        ], 
        "title": "修先墓作六首 其三", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "峰西频倚杖，一上一徘徊。", 
            "筋力今如此，馀生能几来。", 
            "彼苍诚有感，积雨喜全开。", 
            "十日松间坐，涛声总是哀。"
        ], 
        "title": "修先墓作六首 其四", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "固安唯至愿，尺寸自经营。", 
            "墓是无穷事，人兼不朽名。", 
            "发祥如有本，凭吊所从生。", 
            "虽乏青囊术，滕公自得城。"
        ], 
        "title": "修先墓作六首 其五", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "万山青不极，旷绝此登临。", 
            "大化自通塞，吾人为古今。", 
            "风摇千亩绿，云散一溪阴。", 
            "转盼皆陈迹，弥伤志士心。"
        ], 
        "title": "修先墓作六首 其六", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "瓠落馀生在，嘤鸣旧好存。", 
            "夫君怀远别，昨日枉高轩。", 
            "小驿梅迎客，寒溪草闭门。", 
            "无能具鸡黍，相送亦何言。"
        ], 
        "title": "送方葆宇", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "沙际添新涨，桥边响细风。", 
            "同人来雨后，尺鲤出湖中。", 
            "竹筏渔家屋，藤蓑鹤发翁。", 
            "献鲜知有客，贾勇更张罿。"
        ], 
        "title": "西湖观打鱼同王紫巘若云立安朱开黄作四首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "拨棹争先后，平湖望渺然。", 
            "安知人在水，只似马行天。", 
            "叶泛舟形小，云飞网势圆。", 
            "得鱼邀上赏，公子不论钱。"
        ], 
        "title": "西湖观打鱼同王紫巘若云立安朱开黄作四首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "峰转仍波浪，源通忽石林。", 
            "直拚三日棹，方尽两湖深。", 
            "朴俗无台榭，贫家有织纴。", 
            "村村悬敝笱，知不患年侵。"
        ], 
        "title": "西湖观打鱼同王紫巘若云立安朱开黄作四首 其三", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "系舸黄塘外，亭边水一篙。", 
            "昔时僧院闭，前月浪痕高。", 
            "短笛调新曲，行厨进浊醪。", 
            "未堪穷胜事，饥溺愧吾曹。"
        ], 
        "title": "西湖观打鱼同王紫巘若云立安朱开黄作四首 其四", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "摇飏孤舫夕，欸乃片帆兴。", 
            "野烧难分月，江星不碍灯。", 
            "添衣听戍鼓，把酒念良朋。", 
            "自判中流袂，吟诗久未能。"
        ], 
        "title": "药亭入峡有月亲高峡烧星夹远江灯之句索予同赋别后出峡目睹其妙因为继作", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "水晶为镜好，寄我重兼金。", 
            "得此虚明质，如传妙密心。", 
            "纤毫无隐尔，少壮忽于今。", 
            "万卷荒疏久，从兹更一寻。"
        ], 
        "title": "彭艾庵寄水晶眼镜率笔赋谢", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一揖青郊外，从兹隔九原。", 
            "及于棺下送，犹胜梦中言。", 
            "避地频同旅，移家近对门。", 
            "平生期许意，今日更何存。"
        ], 
        "title": "李广文方水葬于东郊哭之以诗二首 其一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "直谅今谁及，经纶世未知。", 
            "禄微为养日，官小作人师。", 
            "琼海麻衣返，庐溪素旐驰。", 
            "六年长别泪，滴入数行诗。"
        ], 
        "title": "李广文方水葬于东郊哭之以诗二首 其二", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岳势雄诸郡，奇踪閟二樵。", 
            "瀑从天属地，潭跨石为桥。", 
            "俗朴无今古，厓高失暮朝。", 
            "拟同吾子去，深处托鹪鹩。"
        ], 
        "title": "送林桐叔归石岳", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "袅袅西风里，萧萧倦客途。", 
            "香传金凿落，人在酒家胡。", 
            "秫亩年方熟，旗星夜未孤。", 
            "不知佣作内，还有长卿无。"
        ], 
        "title": "秋帘", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "野日黄方落，溪云白尚飞。", 
            "世情何处冷，秋色在禅扉。", 
            "钟罢闻蝉语，林疏见鹤归。", 
            "老僧三五辈，闲坐补山衣。"
        ], 
        "title": "秋寺", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "朔风犹未入，暑月已全过。", 
            "不有青灯对，其如良夜何。", 
            "听鸡时独舞，偶影或成歌。", 
            "知我应唯尔，人间岂易多。"
        ], 
        "title": "秋灯", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "茫茫衰草色，极望与云平。", 
            "三壤今犹赋，高原人未耕。", 
            "风蓬如轴转，夜烧似龙行。", 
            "且喜东南豁，无山月易生。"
        ], 
        "title": "秋原", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "农祥传月令，赛社及秋徂。", 
            "树下趋童稚，坛中杂史巫。", 
            "雁来排碧落，燕去掠平芜。", 
            "宰肉陈孺子，而今作老夫。"
        ], 
        "title": "秋社", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "骚人摇落意，今古得无同。", 
            "未减三时月，唯多四壁风。", 
            "砌虫吟蟋蟀，阶叶走梧桐。", 
            "天宇何寥廓，谁堪老此中。"
        ], 
        "title": "秋屋", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "乘潮秋渚上，月下一竿横。", 
            "自有天堪问，何妨水至清。", 
            "龙螭西伯猎，醒醉楚臣行。", 
            "亦各为千载，长歌怀濯缨。"
        ], 
        "title": "秋渔", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "空林何浩浩，石壁有悬泉。", 
            "直泻黄姑渚，横飞白帝天。", 
            "声从千仞落，风散万珠圆。", 
            "莫惜离山浊，西成待满田。"
        ], 
        "title": "秋瀑", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "桃笙吴赋重，冰字碧纹连。", 
            "静拭丹帷内，凉生玉枕前。", 
            "梦魂曾共适，芗泽尚依然。", 
            "未可同纨扇，西风一弃捐。"
        ], 
        "title": "秋簟", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "行吟池上影，来去日纷纷。", 
            "风岸堆残叶，晴波度片云。", 
            "雁行闲可数，鱼跃静偏闻。", 
            "春草他时梦，园林秋又分。"
        ], 
        "title": "秋塘", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "汉皇犹自将，率土敢言劳。", 
            "共命唯良马，馀生托宝刀。", 
            "寝霜秋柝冷，占气夜天高。", 
            "未见功成日，还家已二毛。"
        ], 
        "title": "秋戍", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "无事空腾饱，秋田且合围。", 
            "鹰盘霜野击，马逆朔风飞。", 
            "甲帐毛为雨，归人血点衣。", 
            "好凭诛异类，原兽已知威。"
        ], 
        "title": "秋猎", 
        "type": "律诗", 
        "yun": "微"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "低鬟愁压双金雀。啼珠琐碎红冰薄。", 
            "花影转残更。参差梦后情。", 
            "悲欢瞒镜影。除是筝奴省。", 
            "停柱惹相思。天寒来雁迟。"
        ], 
        "title": "菩萨蛮 和兰石词韵 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "珠帘十里尘如海。寻春旧径青芜改。", 
            "衰柳故垂垂。愁牵未尽丝。", 
            "空尊禁汎泪。细记尊前事。", 
            "处处是斜阳。楼高教断肠。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "柳外楼台小苑幽。", 
            "惊鸿影断记前游。", 
            "苔綦绿掩吟春榭，菱唱凉生汎月舟。", 
            "新梦觉，旧香留。", 
            "三生风絮管离愁。", 
            "瑶池酒罢清歌歇，青鸟飞回也白头。"
        ], 
        "title": "鹧鸪天 和立盦", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "香㬉金篝，影回罗扇。", 
            "蘼芜绿遍闲庭院。", 
            "高楼昨夜自东风，梨花雪尽何人管。", 
            "小梦难圆，浓香易断。", 
            "新来祗觉当杯懒。", 
            "卷帘无奈是斜阳，画梁误了归来燕。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "宫扇开时，讶锦窠云髻，新降仙姝。", 
            "含情暗欹粉靥，浓梦刚苏。", 
            "雕阑旧倚，傍瑶天、风露都殊。", 
            "春似怯、霞帷半卷，绿衣低捧琼盂。", 
            "洛浦频年怨别，恰归骢暂驻，教伴清娱。", 
            "殷勤坠香漫扫，歌席凭铺。", 
            "金裙舞罢，又幽禽、催唤提壶。", 
            "还仔细、罗屏雨重，玉妃酒困谁扶。"
        ], 
        "title": "汉宫春 蛰园牡丹盛开，浩态酣春，秾香薰昼，命觞留赏，如在石家锦障中也。用梦窗韵写之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "蕉声疏未断，暗釭簸梦，倦枕十年心。", 
            "卷帘秋冉冉，迸泪衰荷，恨染越罗深。", 
            "嘶骢路渺，剩领取、风叶清吟。", 
            "凝望频、隔江烟水，一雁动寥音。", 
            "追寻。", 
            "欹巾残话，剪烛闲悰。", 
            "奈云萍无准。", 
            "枉几度、蝉停歌轸，燕蘸啼襟。", 
            "纵教洗尽星河影，说凄凉、还怨辰参。", 
            "孤思永，篝香小阁愔愔。"
        ], 
        "title": "渡江云 雨夜有怀，和苍虬韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "款帘风絮乱。", 
            "问归鸿消息，隔江春远。", 
            "狂花绕吴苑。", 
            "又湔裙新禊，杯香箫㬉。", 
            "青山笑盼。", 
            "倩邀笛、兰成宅畔。", 
            "羡游蓬、重梦东华，密炬暗红初剪。", 
            "肠断。", 
            "当筵悽语，扫尽巢痕，客愁如燕。", 
            "裴𧙪舞扇。", 
            "忍抛却、旧钗钿。", 
            "指朱楼高处，风光空在，总付烟霏雾卷。", 
            "纵石肠、的似吴儿，海桑怕见。"
        ], 
        "title": "瑞鹤仙 其一 仲云寄示佣庐春集词，索和", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "盥芸香耐晚。", 
            "记人海冥冥，翠波三浅。", 
            "春痕梦中换。", 
            "枉兰台紬史，槐街行卷。", 
            "丹铅老伴。", 
            "笑缫残、愁丝似茧。", 
            "乞馀年、细检秦灰，犹是补天心眼。", 
            "休管。", 
            "栖仙蟫瘦，橐梦萤枯，有涯俱幻。", 
            "藜光自暖。", 
            "算营就、太平馆。", 
            "尽千金残帚，寒窗消受，扫叶朝来又满。", 
            "莫披图、忆到江南，数峰澹远。"
        ], 
        "title": "瑞鹤仙 其二 为霜根同年题四当轩勘书图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "笳鼓重关，乱云极望愁无计。", 
            "龙沙飞鞚廿年踪，天远禁回睇。", 
            "多事孤吟费泪。", 
            "倩边鸿、丁宁怨意。", 
            "楚兰歧路，是处残山，菟裘何计。", 
            "憔悴怜侬，共支病枕西风里。", 
            "挂弨虚壁掩朱尘，垂老空奇气。", 
            "安得欢觞破例。", 
            "话沧波、镫床更倚。", 
            "夜来残月，撩梦荒江，暗枫迢递。"
        ], 
        "title": "烛影摇红 寄怀颐盦滨江，即和其中秋书感韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦入瑶天片月凉。", 
            "菱波并影舞霓裳。", 
            "双成家在水云乡。", 
            "微步依依怜素袜，同心的的系明珰。", 
            "鸳鸯飞过也思量。"
        ], 
        "title": "浣溪沙 其一 为人题并蒂白莲画册", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "系马青门认故枝。", 
            "雪香吹尽燕归迟。", 
            "年年客里负芳期。", 
            "镜语难凭情似幻，琴心欲托意还痴。", 
            "春回可有梦回时。"
        ], 
        "title": "浣溪沙 其二 和释堪感事，即效其体", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "背枕钗虫冷。", 
            "画屏断梦啼难醒。", 
            "洒遍银荷回眼处，怨东风无定。", 
            "醉舞夜殷勤，记与笼纱靓。", 
            "寻坠欢、可奈千愁迸。", 
            "又汉宫传罢，遥想仙盘孤映。", 
            "滴尽鼍更永。", 
            "绣茵轻涴何人省。", 
            "网户沈沈堆恨在，怕沾来萧鬓。", 
            "尽惜别芳心，怎便成灰肯。", 
            "怜暗红、结就相思影。", 
            "问几时双照，认取靥星春凝。"
        ], 
        "title": "安公子 赋烛泪", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "诗愁搁住画楼阴，商略雨昏烟晓。", 
            "暗惜孤根旧春少。", 
            "瑶云欲坠，青鸾罢舞，冷梦蘧蘧觉。", 
            "欹髹几，检琅签，翠帘重写西风照。", 
            "惆怅问华林，多恐空阶翳荒草。", 
            "幽窗恋影，悄熨蟫香，地迥尘难到。", 
            "待安排、凤轸谱清商，又销减、腰围为秋恼。", 
            "抚雪鬓，好约桐君闲处老。"
        ], 
        "title": "被花恼 题铁夫同年桐阴勘书图，用紫霞翁韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "莺帘呼梦起。", 
            "桃鬟泫妆泪。", 
            "一杴新火闲窗底。", 
            "愁来除是醉。", 
            "愁来除是醉。", 
            "空尊忍覆，危弦懒理。", 
            "渐换了、中年意。", 
            "飞红犹向东风地。", 
            "酒醒春去未。", 
            "酒醒春去未。"
        ], 
        "title": "东坡引", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦隔莺花更几重。", 
            "艳阳催展旧珍丛。", 
            "半垂紫雪和烟润，千结琼香胜酒浓。", 
            "愁黯黯，信悤悤。", 
            "折枝方便托边鸿。", 
            "断肠人比春前瘦，何况高楼雨又风。"
        ], 
        "title": "鹧鸪天 折栩楼紫丁香一枝，寄颐盦塞上", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "吴春醒倦眼。", 
            "记轻桡来时，柳丝初剪。", 
            "十二楼空，黯旧愁说与，谢堂残燕。", 
            "暗碧无情，偏占断、风亭烟苑。", 
            "一样阑干，怯倚斜阳，背花人远。", 
            "何事香尘轻散。", 
            "更片片残山，泪鹃啼晚。", 
            "瘦损酴醾，对冷吟潘鬓，也羞妆面。", 
            "绮梦无痕，空剜藓、前题寻遍。", 
            "祗恐天涯醒后，东风又倦。"
        ], 
        "title": "三姝媚 次和兰史留园感旧", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "西亭曾是莺花路。绿遍销魂树。", 
            "飘镫小阁雨声寒。不道有人闲倚画阑干。", 
            "酒边谙尽愁滋味。醒眼难成醉。", 
            "残莺啼作断肠声。我已自怜无计怎怜卿。"
        ], 
        "title": "虞美人", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "乱红无著。", 
            "正凭栏万感，饯春池阁。", 
            "甚断梦、还驻仙云，认偎镜轻鸾，泪妆低掠。", 
            "强醉酥香，奈酒后。", 
            "宵寒偏觉。", 
            "又疏窗报曙，搅起离肠，一片凄角。", 
            "芳心几番评泊。", 
            "忆钿花飐影，年时罗幕。", 
            "枉费尽、绿赋红吟，待重检愁痕，暗尘飘却。", 
            "涴雨柔枝，料不负、东风铃索。", 
            "恁流莺、背人寄语，怨春忒薄。"
        ], 
        "title": "解连环", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "爱闲何事罢清尊。", 
            "花落未开门。", 
            "朦胧心眼回帆后，检春衫、半是愁痕。", 
            "旧渚梦寻芳草，丛台目断孤云。", 
            "伶俜楼燕语黄昏。", 
            "啼笑何曾分。", 
            "几重罗幕馀寒殢，问东风、怎与温存。", 
            "莫怨危阑烟柳，人间处处销魂。"
        ], 
        "title": "其一 风入松", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "空帘花影转金波。", 
            "深坐夜如何。", 
            "裴𧙪团扇浑无赖，尽闲情、卷付风荷。", 
            "绕梦旧时星斗，撩人底处笙歌。", 
            "支床心事病维摩。", 
            "凉袂染秋多。", 
            "飘零莫问今何夕，任西风、替扫烟萝。", 
            "画取一痕清浅，沈吟却为斜河。"
        ], 
        "title": "风入松 其二 暑夜", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "黯疏林远岫，乱烟外，掩孤颦。", 
            "记萧寺寻题，苔寒减发，松老添鳞。", 
            "轻箯几穿翠径，惹禅香、愁检雨花痕。", 
            "收拾龙城倦梦，一钟清出岩云。", 
            "生绡还驻诗魂。", 
            "征雁影，等闲分。", 
            "叹干霄剑气，销沈短夜，暗付残樽。", 
            "欢游总伤过客，剩青山、终古对斜曛。", 
            "凭问栖崖怨鹤，天风细语应闻。"
        ], 
        "title": "木兰花慢 为克斋题山游图卷", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "认明漪夹镜，密翠通帷，中卧修虹。", 
            "竹外朱楼近，早歌残世换，镫月悤悤。", 
            "错教白头词侣，来蹑水云踪。", 
            "算隐几摊经，钩帘赌曲，犹是家风。", 
            "低徊旧游处，又酒舫花沈，屧径苔封。", 
            "一例风流歇，更茆堂迟就，输与卢鸿。", 
            "梦边故湾何许，春泪野棠红。", 
            "待招鹤归时，蓬山路隔应万重。"
        ], 
        "title": "忆旧游 过水西庄遗迹，追怀查湾", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "垂虹犹是。", 
            "好招手词仙，吟向烟水。", 
            "豪宕结羊裙，尽缠绵、吴丝怨泪。", 
            "江春留眼，蓦忆到、雪天环佩。", 
            "拚醉。", 
            "问小蛾、此恨知未。", 
            "鸱夷漫怀旧隐，感漂蓬、江郎老矣。", 
            "卷里啼鹃，诉与同时青兕。", 
            "候馆秋芜，戍楼寒吹。", 
            "梦醒何世。", 
            "花共悴。", 
            "多生枉负英气。"
        ], 
        "title": "石湖仙 题石帚集", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "羃翠阴阴池馆静，帘波不散兰薰。", 
            "藕飔微动报黄昏。", 
            "窥奁眉月瘦，回枕脸霞温。", 
            "叠鼓催归归也懒，春心中酒微醺。", 
            "参差花影印罗裙。", 
            "画屏双倚处，皱遍楚山云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "郭尚先", 
        "era": "清", 
        "subtype": "七言律诗", 
        "text": [
            "骆丞词笔未登科，长爪通眉憔悴多。", 
            "《锦瑟》春心迷断梦，铜笳霁吹入悲歌。", 
            "才难为用应缘傲，诗到能穷始不磨。", 
            "几许宰言图作佛，圆成竟让病维摩。"
        ], 
        "title": "题黄仲则集即效其礼", 
        "type": "律诗", 
        "yun": "歌"
    }, 
    {
        "author": "郭尚先", 
        "era": "清", 
        "subtype": "七言律诗", 
        "text": [
            "降表修成看陆沈，仍希姓字附东林。", 
            "名山怅望《中州集》，歧路徘徊上堵吟。", 
            "天火不容留宛委，佛镫可许忏威音。", 
            "青青转羡章台柳，擘石研丹见素心。"
        ], 
        "title": "拂水山庄", 
        "type": "律诗", 
        "yun": "侵"
    }, 
    {
        "author": "郭尚先", 
        "era": "清", 
        "subtype": "七言律诗", 
        "text": [
            "容易愁人唱恼公，况兼红酒谢荷筒。", 
            "连旬称病辞今雨，得句无题托古风。", 
            "归燕依人如话别，宾鸿学汝共书空。", 
            "平生最喜谈秋兴，领略年时已不同。"
        ], 
        "title": "容易", 
        "type": "律诗", 
        "yun": "东"
    }, 
    {
        "author": "郭远", 
        "era": "清", 
        "subtype": "七言律诗", 
        "text": [
            "孤舟明月转相亲，瘦影欺风强自珍。", 
            "自古悲秋惟作客，况今年少不如人。", 
            "飞鸿肃肃身将隐，落叶萧萧夜向晨。", 
            "几度渔歌连晓角，不堪旅思欲沾巾。"
        ], 
        "title": "孤舟", 
        "type": "律诗", 
        "yun": "真"
    }, 
    {
        "author": "郭远", 
        "era": "清", 
        "subtype": "七言律诗", 
        "text": [
            "步屟花间未欲眠，草堂月上正新妍。", 
            "十分幽寂难为夜，一味孤清自在圆。", 
            "入幕风微香冉冉，筛林光透影翩翩。", 
            "直须斗酒酬今夕，莫问貂裘值几钱。"
        ], 
        "title": "月夜", 
        "type": "律诗", 
        "yun": "先"
    }, 
    {
        "author": "郭沈昶", 
        "era": "清", 
        "subtype": "五言律诗", 
        "text": [
            "万感入吴吟，萧条昼易阴。", 
            "暮云江树远，秋草驿亭深。", 
            "天末数行雁，愁边千里心。", 
            "那堪楼上笛，犹作别离音。"
        ], 
        "title": "秋夜怀友人", 
        "type": "律诗", 
        "yun": "侵"
    }, 
    {
        "author": "郭沈昶", 
        "era": "清", 
        "subtype": "七言律诗", 
        "text": [
            "天为看山特放晴，筇枝入手万缘轻。", 
            "频招野鹿为俦侣，只许闲云管送迎。", 
            "一坞夕阳开暝色，四山落叶聚秋声。", 
            "疏钟几杵催归急，月自东峰缺处生。"
        ], 
        "title": "晚登薇山", 
        "type": "律诗", 
        "yun": "庚"
    }, 
    {
        "author": "郭步韫", 
        "era": "清", 
        "subtype": "五言绝句", 
        "text": [
            "寒冰虽皎洁，那及人心血。", 
            "春风有解时，寸心终不裂。"
        ], 
        "title": "冰", 
        "type": "绝句", 
        "yun": "屑"
    }, 
    {
        "author": "郭步韫", 
        "era": "清", 
        "subtype": "五言绝句", 
        "text": [
            "漫道秋风好，秋风易白头。", 
            "空庭黄叶落，叶叶是离愁。"
        ], 
        "title": "秋风", 
        "type": "绝句", 
        "yun": "尤"
    }, 
    {
        "author": "郭步韫", 
        "era": "清", 
        "subtype": "七言绝句", 
        "text": [
            "得气孤生碧涧外，耸枝欲入层云端。", 
            "贞心不识风霜厉，一任朝朝是岁寒。"
        ], 
        "title": "老松", 
        "type": "绝句", 
        "yun": "寒"
    }, 
    {
        "author": "郭步韫", 
        "era": "清", 
        "subtype": "七言绝句", 
        "text": [
            "思儿频倚小楼西，极目云山一望迷。", 
            "记得去年离别处，满天风雨暮猿啼。"
        ], 
        "title": "忆莲儿", 
        "type": "绝句", 
        "yun": "齐"
    }, 
    {
        "author": "郭步韫", 
        "era": "清", 
        "subtype": "七言绝句", 
        "text": [
            "老来倍觉别离难，瘦骨龙钟血泪乾。", 
            "今夜洞庭霜月下，扁舟回首白云寒。"
        ], 
        "title": "送莲儿往岳 其一", 
        "type": "绝句", 
        "yun": "寒"
    }, 
    {
        "author": "郭步韫", 
        "era": "清", 
        "subtype": "七言绝句", 
        "text": [
            "疏林几点乳鸦还，帆影飞飞夕照间。", 
            "湖上云峰一十二，不知何处是君山。"
        ], 
        "title": "送莲儿往岳 其二", 
        "type": "绝句", 
        "yun": "删"
    }, 
    {
        "author": "郭宏岐", 
        "era": "清", 
        "subtype": "七言律诗", 
        "text": [
            "崚嶒高阁倚天边，授简阎公愧少年。", 
            "一片江声流槛外，万峰云影到窗前。", 
            "消除白昼还凭酒，检点青山不用钱。", 
            "北望长安思旧侣，月明回雁数行连。"
        ], 
        "title": "见岳楼", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "江南芳草气，蒸作岭南云。", 
            "更客江南久，相逢对夕曛。", 
            "北风随落雁，西第忆将军。", 
            "我亦东林去，山钟使尔闻。"
        ], 
        "title": "送吴熙申之潮州兼讯故将军吴葛如家予时有豫章之行", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "童年随历宦，胜地祇谙名。", 
            "记得山川遍，重为老大行。", 
            "垂杨萦越岸，娇鸟入吴声。", 
            "谁谓家乡远，逢人识父兄。"
        ], 
        "title": "将之吴越留别亲友 其一", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "赭颜当别酒，不饮且先陈。", 
            "衣食堪生我，妻孥暂托人。", 
            "回肠千水曲，迎面众山新。", 
            "肯厌一茅屋，端居养性真。"
        ], 
        "title": "将之吴越留别亲友 其二", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "丛花三月重，百戏一村喧。", 
            "静者那同俗，兹焉遂出门。", 
            "路纡思逐鸟，吟断待呼猿。", 
            "已得无穷意，当为别后言。"
        ], 
        "title": "发舟言怀 其一", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "独自装瓢笠，还谁宠远行。", 
            "人人嬉上巳，物物得由庚。", 
            "话就官亭短，诗将客货轻。", 
            "江风与山瀑，初作枕间声。"
        ], 
        "title": "发舟言怀 其二", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "忽见飞来寺，去心还欲飞。", 
            "前山青不已，孤鸟白初微。", 
            "樯杪杂千树，帆阴封半扉。", 
            "泠然于此过，风笛在渔矶。"
        ], 
        "title": "过飞来寺", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "儒业痛非时，沙门早愿归。", 
            "为君持一杖，犹未著三衣。", 
            "船卧宵中密，斋炊午后稀。", 
            "远峰灵鹫色，只待兴如飞。"
        ], 
        "title": "舟中示从侄孙寂珠上人", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "岸上话将续，橹声难久停。", 
            "欲攀彭泽柳，一系楚江萍。", 
            "灶隐朱砂暗，门开樟叶青。", 
            "不嫌霜鬓老，秋晚许重经。"
        ], 
        "title": "泊樟树访屠梦破", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "听得万松声，如传五老迎。", 
            "到门云旧识，释子晚经行。", 
            "怪石云衣覆，虚寮夜瀑明。", 
            "终期此禅寂，安用昔贤名。"
        ], 
        "title": "宿栖贤寺", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "拄著茶枝杖，龙钟入万杉。", 
            "石欹泉自咽，山午日教衔。", 
            "竹箸挑中饭，棕鞋下半岩。", 
            "老师浑坦率，眼见葛藤芟。"
        ], 
        "title": "游万杉寺", 
        "type": "律诗", 
        "yun": "咸"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "东观同为客，南阳老鍊师。", 
            "玉京遗草莽，庐岳借茅茨。", 
            "泣鬼多将字，饶人半在棋。", 
            "连朝沥酒出，鹤发仅如丝。"
        ], 
        "title": "寓南康东观赠章松樵道人", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "旅夜众嚣息，与君谈便长。", 
            "看诗双眼大，阅世二毛苍。", 
            "帘洞垂深影，炉峰袅静香。", 
            "我行思隐遁，休取贱名扬。"
        ], 
        "title": "与彭海翼夜话", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "禹迹停终古，湖光荡至今。", 
            "涵云四天影，注瀑一山心。", 
            "垂白浮孤棹，飞乌背远林。", 
            "所思犹未见，渔唱夕烟深。"
        ], 
        "title": "过彭蠡湖", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "江南莲乍动，帆背二孤开。", 
            "水气偏浮上，山光忽照来。", 
            "地增人峭绝，云合路纡回。", 
            "明到池阳郡，思君且上台。"
        ], 
        "title": "望九华", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "白笴陂前路，长吟问玉人。", 
            "琴堂时一望，雨霁九峰新。", 
            "野寺弛官禁，江楼纳客身。", 
            "还凭仙舄力，能使入山频。"
        ], 
        "title": "石埭访姚六康明府", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "城喧时得避，松为响飕飕。", 
            "复与行吟接，因令旅思留。", 
            "维新香火故，结夏石堂秋。", 
            "看展华严礼，殊无一字酬。"
        ], 
        "title": "同毕牧生萧湘隐游万松庵", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "忆打渔阳鼓，风流自皖江。", 
            "忽然清梦断，消息宝钟撞。", 
            "夫子复解此，难将宿习降。", 
            "相期鸾啸处，江阁对虚窗。"
        ], 
        "title": "逢沈从弱", 
        "type": "律诗", 
        "yun": "江"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "只在删诗后，斯文入选初。", 
            "能收百家作，非但一朝书。", 
            "山出菁华外，江流绮靡馀。", 
            "何期向萧寺，野服拜仙储。"
        ], 
        "title": "石埭昭明太子庙", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "江南山县里，不省是江南。", 
            "野鸟啄亭木，狞龙胶石潭。", 
            "照鱼松火猛，驱魃纸旗惭。", 
            "今作投湾沚，心惟江月涵。"
        ], 
        "title": "湾沚 其一", 
        "type": "律诗", 
        "yun": "覃"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "湾沚宣州地，水乡连众山。", 
            "蝉嘶溪木上，虹饮岳湖间。", 
            "带梦依垂钓，囊诗应榷关。", 
            "偏宜远游兴，浩荡大江还。"
        ], 
        "title": "湾沚 其二", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "微凉初贴地，稍稍上行踪。", 
            "远树漏人语，斜阳明句容。", 
            "排门询葛令，宿店倚茅峰。", 
            "明又催僮起，马头闻曙钟。"
        ], 
        "title": "过句容作", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "兰陵荀祭酒，绛帐马扶风。", 
            "岂敢一日长，惟应千里同。", 
            "吞沙龙嘴现，射日凤毛红。", 
            "不忘行吟叟，弦歌或向东。"
        ], 
        "title": "兰陵赠庄书采进士", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "巴江隐隐流，岂是浙江秋。", 
            "君住湖山曲，峨嵋天际头。", 
            "云松巢独鹤，沙屿过群鸥。", 
            "千里论胶漆，真堪此处投。"
        ], 
        "title": "赠吕半隐常博", 
        "type": "律诗", 
        "yun": "尤"
    }, 
    {
        "author": "郭式昌", 
        "era": "清", 
        "subtype": null, 
        "text": [
            "阵云阴阴作愁绝，东溪一夜溪流赤。", 
            "滩头石碎挂死人，死人多于滩头石。", 
            "我来维舟延福门，路旁纷纷走避贼。", 
            "中有一老哭且行，鲜血新疮在右额。", 
            "自言家近幔亭峰，庐井年年习兵革。", 
            "红巾三度入闽关，九曲溪山遍荆棘。", 
            "今年无贼有戍兵，妻子流亡归暂息。", 
            "谁知将军率虎狼，葛伯先夺耕夫食。", 
            "乱军纵火焚山庄，牛羊鸡犬皆烹磔。", 
            "君看溪边流死人，尽死官军非死贼。"
        ], 
        "title": "延平军营书所见", 
        "type": "古风", 
        "yun": null
    }, 
    {
        "author": "郭庆藩", 
        "era": "清", 
        "subtype": "七言绝句", 
        "text": [
            "纤云四卷碧天遥，雾散江清冻未消。", 
            "万树梅花香似海，因风吹送过溪桥。"
        ], 
        "title": "新霁", 
        "type": "绝句", 
        "yun": "萧"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "极北龙归，江东马渡，君臣建业偏安。", 
            "天上无愁，宫中有庆，声声玉树金莲。", 
            "点缀太平年。", 
            "更尚书艳曲，丞相蛮笺。", 
            "月夕花朝，那知王浚下楼船。", 
            "华清月照阑干。", 
            "怅多时粉本，流落人间。", 
            "可惜当初，丹青妙手，如何不画淩烟。", 
            "风景极凄然。", 
            "写一行衰柳，几处哀蝉。", 
            "展卷沈吟，昏鸦蔓草故宫前。"
        ], 
        "title": "望海潮  题马贵阳画册", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鼍呿鲸吼，龙腾犀踏，胥江万叠惊涛。", 
            "沿水败墙，临风坏驿，千秋尚祀人豪。", 
            "英爽未全凋。", 
            "正绿昏画幔，红黦霞旓。", 
            "太息承尘，我来还为拂蟏蛸。", 
            "城楼径矗层霄。", 
            "怅苏台碧藓，相望岧峣。", 
            "西子笑时，包胥哭后，霸吴入郢徒劳。", 
            "飒沓响弓刀。", 
            "算稽山越榭，今也蓬蒿。", 
            "社鼓神弦，依稀疑和市中箫。"
        ], 
        "title": "望海潮  胥门城楼即伍相国祠春日同云臣展谒有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "被酒阳狂，当歌慨慷，几遍雄心肮脏。", 
            "芦中人，灶下养。", 
            "市南屠狗，城东卖酱。", 
            "更邀昔日知交，白掷剧饮，掀髯抵掌。", 
            "击碎唾壶，拍碎胡琴，旧事流波一往。", 
            "想像衣香，沈吟手粉，十载后堂情状。", 
            "灯灺后，梦回时，曾否玉人无恙。", 
            "醉后猛然思省，人生何必定多情，且潦倒、短衣射虎，学蓝田李广。"
        ], 
        "title": "击梧桐  酒阑感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "毒热镕金，火云焦釜，喘月吴牛无那。", 
            "剥啄声，谁拉我。", 
            "过君高馆，科头而卧。", 
            "只愁避暑何方，除是剪却，乱峰千朵。", 
            "更上危楼，快劈么弦，弹得冰天都破。", 
            "小饮深谈，耳酣气热，不顾旁人而唾。", 
            "算今古，几贤愚，讵有斯人长饿。", 
            "归去先生烂醉，任他拍手群儿骂，且踏著、一街新月，把小词閒做。"
        ], 
        "title": "击梧桐  夏日同友人过竹逸斋头小饮赋此纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉津园，记个侬门巷，渌水漾罘罳。", 
            "社燕低飞，饧箫轻弄，东风隋柳如丝。", 
            "正客里、禁烟天气，趁流莺、啼处立多时。", 
            "蒜押双摇，药栏九转，瞥见师师。", 
            "十五破瓜年纪，恰梳头才了，縆额偏迟。", 
            "红玉勾人，碧虚留客，篆烟半袅金猊。", 
            "魂断是、琼闺有缝，迸他修竹两三枝。", 
            "料尔一春寒侧，长倚腰肢。"
        ], 
        "title": "一萼红  寒食纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "响铜签，许多年旧事，和恨压眉尖。", 
            "记得当初，后堂弟妹，团圞围定红帘。", 
            "饮尽了、屠苏千盏，挝画鼓、憨笑赌黄柑。", 
            "十里春城，金蛾暗扑，火凤交衔。", 
            "自后也逢除夕，叹此身长是，弟北兄南。", 
            "第宅俱非，颠毛都换，每因令节生嫌。", 
            "只万点、官桥夜火，风吹零乱映疏檐。", 
            "羡煞邻家岁酒，隔巷春衫。"
        ], 
        "title": "一萼红  癸丑除夕", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屐初停，见乱杉深巷，门境已空幽。", 
            "一派风廊，几层钓槛，微茫人在沧洲。", 
            "轩子外、苍皮怒裂，更红鱼、碧鸭漾铜沟。", 
            "屋小如㡓，斋虚似舫，万籁飕飗。", 
            "到便捶琴啜茗，向水边企脚，林下科头。", 
            "卿论殊佳，吾衰已甚，世间一笑浮沤。", 
            "且尽日、谈空说鬼，豆花棚上月如钩。", 
            "再喷数声风笛，吹动新秋。"
        ], 
        "title": "一萼红  纳凉（梅庐南耕斋名）梅庐", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "戟门春暖。", 
            "红日漾、圆冰清浅。", 
            "算一带、茱萸窗网，便是个侬妆院。", 
            "素领巾、半幅烟绡，行来刚被微风捲。", 
            "更点点斜红，溶溶泓黛，娇面欲匀还懒。", 
            "恰十载、伤心事，忆钗响、衣光何限。", 
            "只玉纤撩鬓，春葱縆额，一番回想肠应断。", 
            "风流放涎。", 
            "记千金艳质，妆成爱映春流看。", 
            "别来香阁，峭冷尖寒应满。"
        ], 
        "title": "薄倖  赋得水晶帘下看梳头", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春波甸线。", 
            "把船槛、和愁倚遍。", 
            "记旧日、胆娘门巷，只在画桥南转。", 
            "靠他家、一树枇杷，流莺日日啼歌扇。", 
            "向燕子楼边，鹅儿酒内，生受花怜柳眷。", 
            "到今日、思量处，空爇尽、沈香火慢。", 
            "被东风几阵，晴丝一夜，吹将往事连天远。", 
            "鲛珠休溅。", 
            "便玉京仙圃，也应风景年年换。", 
            "閒愁莫惹，城下红桃正绽。"
        ], 
        "title": "薄倖  过阊门感怀用湘瑟词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绿杨金线。", 
            "记此地、经过百遍。", 
            "曾蓦遇、水仙祠后，月里游船初转。", 
            "凭几楞、腻粉阑干，水晶帘子桃花扇。", 
            "正一色衫红，两行蛾绿，何处莺俦蝶眷。", 
            "听檀板、孜孜拍，似唱到、小秦王慢。", 
            "恰水烟一派，冲开笑语，鼓儿挝了人儿远。", 
            "年光涛溅。", 
            "也思量再觏，重来无奈心情换。", 
            "寻春须早，莫待百花齐绽。"
        ], 
        "title": "薄倖  舟次惠山再叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风筝脱线。", 
            "向水驿、山程绕遍。", 
            "笑十载、求仙任侠，只有金丹难转。", 
            "又那知、旧侣重逢，凄凉似阅秋风扇。", 
            "论红绢前情，青衫少日，曾订厚盟深眷。", 
            "且与作、开元话，声渐紧、四条弦慢。", 
            "算年来尔我，行藏略似，交情直比春山远。", 
            "酒槽珠溅。", 
            "向当垆小语，香醪可许新词换。", 
            "惹他一笑，榴齿临风微绽。"
        ], 
        "title": "薄倖  山下与顾景行话旧三叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "郭外烟林。", 
            "趁板桥夹浦，迤逦秋寻。", 
            "溪翁陇口，半畦嫩蕊，园丁屋角，数亩浓阴。", 
            "离披开坼铺如锦，纵藻耀、偏觉萧森。", 
            "选野岑。", 
            "倚风藉草，隔涧捶琴。", 
            "浊醪无伴孤斟。", 
            "渐林霏小结，岩翠将沈。", 
            "家居罨画，厨方脍玉，人怀彭泽，篱恰摇金。", 
            "西风何事频吹帽，便短发、菊也须簪。", 
            "搅客心。", 
            "前村碎杵零砧。"
        ], 
        "title": "惜黄花慢  晴郊访菊", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "樱笋江乡，小艇濛濛枕烟郭。", 
            "正楝花风紧，远村寂寂，桃花浪决，斜塘漠漠。", 
            "客睡何曾著。", 
            "橹声歇、閒愁顿作。", 
            "空潭上、水笛风灯，添取城头戍楼角。", 
            "暗省当年，溪南诗老，曾经对床酌。", 
            "更㡓斋一夕，红亭弦管，梵川十里，绿杨池阁。", 
            "风景何尝换，叹满目、酒垆非昨。", 
            "如今只、雨打船窗，彻夜长索索。"
        ], 
        "title": "一寸金  夜泊金沙城外有怀潘子南村兼示于吉人虞我武潘子逖诸子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古寺高丘，雨溜松毛土花涩。", 
            "有破空石甗，呀然如窦，悬崖铁繘，窈然而黑。", 
            "坏栈盘云仄。", 
            "鸟窥处、龙湫深极。", 
            "谁人作、校尉摸金，千载画衣化烟色。", 
            "隐隐便房，迢迢夜壑，风吼鱼灯逼。", 
            "问珠襦玉匣，几年耕破，金钗银椀，谁人拾得。", 
            "牧子频吹笛，惹汉武、秦皇沾臆。", 
            "唉多时、栾大城荒，徐福归何日。"
        ], 
        "title": "一寸金  距亳村不数里有古刹曰敬先庵，庵侧有一高邱，或穴其下乃得古冢，隧涧幽凉，明器怪诡，似是古侯王墓。词以纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "长城西去，峣关一望，万古消魂地。", 
            "怅汉苑秦宫，陇树洮云，栈连梁益，阁通燕魏。", 
            "绣岭浑河，灞陵红树，鸟鼠山如髻。", 
            "有六郡良家，四姓小侯，尽隶都尉。", 
            "金鸿嘹唳。", 
            "萧闺忽忆寒衣事。", 
            "刀尺拟裁量，怕带围难记。", 
            "砧响秋宵逾霁。", 
            "捣瘦银蟾，敲残木叶，叠在红箱里。", 
            "倘寄到军前，验取嬴楼，翠销封泪。"
        ], 
        "title": "慢卷紬  赋得秦女卷衣", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "欲绽红衣，将擎翠盖，先放钱钱叶大。", 
            "已自成盘休诉窄，百琲还能盛裹。", 
            "水边楼上谁家，娇困懵腾，五铢閒向栏干簸。", 
            "不料幽潭深处，偶然轻堕。", 
            "幸值缓步江妃，将绡揽取，青蚨犹未曾破。", 
            "又怕被、土花偷涴，傍绿水、铺来停妥。", 
            "笑荚样、苔般谁做。", 
            "祇如鹅眼些儿个。", 
            "只未解遮藏，彩鸳莫便一双卧。"
        ], 
        "title": "八宝妆  咏荷钱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "佳人空谷。", 
            "有铜坑千树，潇湘一幅。", 
            "暗记当年，才过收灯，有人约探林屋。", 
            "参差帽影鞭丝里，饾饤得、许多浓绿。", 
            "便归来、携取冰魂，并入小窗横竹。", 
            "讵料今年病里，东君又过去，九分之六。", 
            "冷落看花，情性懵腾，且把道书閒读。", 
            "不缘修道缘伊冷，恐孤负、楼东瘦玉。", 
            "忍馀寒、梦到深山，细问一春幽独。"
        ], 
        "title": "疏影  忆邓尉梅花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帘红瓷翠。", 
            "衬蜜犀花朵，色凝髹几。", 
            "入道梅妃，新换黄絁，赛他林下风致。", 
            "分得寿阳妆额上，渐啄破、小鹅儿嘴。", 
            "爱生成、金屋故园，长忆飘零娣姒。", 
            "侧正端相都好，尽经营位置，费尽纤指。", 
            "生怕冷香易泻，侍儿频汲，铜沟清泚。", 
            "十分春意三分漏，猜不出、蜡丸中字。", 
            "嘱檀奴、守口如瓶，莫把鸾缄漫启。"
        ], 
        "title": "疏影  咏瓶中蜡梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绛云烬后。", 
            "有隐湖小阁，突兀晴昼。", 
            "锦褙团窠，笺剔泥金，珊瑚石尉休斗。", 
            "墨花蚀处香偏冽，论官焙、何须豆蔻。", 
            "记开雕、北宋南唐，汉碣秦碑同寿。", 
            "寒具慎教轻触，牙签除付与，荑玉纤手。", 
            "滟滟油窗，的的春檠，静对瓶花句读。", 
            "缥囊便是刘伶锸，纵万户、千钟何有。", 
            "任誇他、帝子临春，此阁更饶妍秀。"
        ], 
        "title": "疏影  咏虞山毛氏汲古阁兼赠斧季", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轩如画舸。", 
            "载笛床茗椀，终朝閒卧。", 
            "斗酒生涯，挑笋年光，恰值浓春刚过。", 
            "菖蒲笺好慵吟写，说不尽、心情难妥。", 
            "似绿窗、一种娇态，懒对盘龙梳裹。", 
            "闻说浙中老辈，丁仪共曹植，也客江左。", 
            "小瓮鹅黄，小袖云蓝，笑口思量同破。", 
            "空园寂寂谁传信，且闷倚、赤阑桥坐。", 
            "正水边、飏起微风，满院绣毬花堕。"
        ], 
        "title": "疏影  独坐祖园闻顾庵药园亦在吴门未及一晤词以寄怀", 
        "type": "词", 
        "yun": null
    }, 
    {
        "author": "郭年长", 
        "era": "清", 
        "subtype": null, 
        "text": [
            "独立意何如，爱煞秋光好。", 
            "新霜催黄叶，斜月衔山小。"
        ], 
        "title": "题画", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "朔日二日天尚晴，江上寥寥金鼓声。", 
            "五日六日雨正急，官点龙船如点兵。", 
            "金声号呶鼓声怒，百里刻期齐竞渡。", 
            "家家合米作行粮，里正科钱犒中路。", 
            "海珠寺边古树牢，官船系缆风颾颾。", 
            "江中金锁连舶艚，氍毹铺出歌台高。", 
            "上头列坐獬豸袍，横江开宴停旌旄。", 
            "太平乐事非为扰，最是小民难户晓。", 
            "往年官禁船尚多，今日官催船却少。", 
            "上官出赏树锦标，银牌如纸悬红绡。", 
            "有司供鸭日三百，龙船角逐声喧嚣。", 
            "锦标夺归插里社，纵有能名无得者。", 
            "虽云夺鸭不足誇，明日卖钱还借家。"
        ], 
        "title": "龙船行", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十月黄花犹在径，拥褐徐行黄没胫。", 
            "清晨有客叩我门，童子贪眠呼不应。", 
            "病身出揖小亭西，袖有新篇为我赠。", 
            "临风玉树既皎如，满把骊珠光照乘。", 
            "闻君家住西子湖，浩然动我曾游兴。", 
            "山色周遭郭外青，波光一片衣间凝。", 
            "春烟秋月几衔杯，故国旧家同堕甑。", 
            "羡君生长久承平，往事何堪入聪听。", 
            "南来诗卷气有馀，展读终朝语清醒。", 
            "不嫌老马问修途，自愧霜蹄早蹭蹬。", 
            "季生闻说寓兰溪，母老儿娇室悬磬。", 
            "君年方壮渠尚强，好上湖船共深订。"
        ], 
        "title": "答袁二玉即送之归馀杭兼柬季伟公", 
        "type": "古风", 
        "yun": "径"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大壑有藏舟，兹帆负而走。", 
            "不觉动波涛，但见移星宿。", 
            "寄谢济川人，清风在岩岫。"
        ], 
        "title": "寄题王阮亭西城别墅十三咏 其一 石帆亭", 
        "type": "古风", 
        "yun": "宥"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "日落山更空，孤亭惬幽赏。", 
            "一声何处歌，松风递馀响。", 
            "不必问其辞，悠然绝心想。"
        ], 
        "title": "寄题王阮亭西城别墅十三咏 其二 樵唱轩", 
        "type": "古风", 
        "yun": "养"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "妙法非有无，一偈何可说。", 
            "小阁坐默然，花光满林樾。", 
            "目送海岱云，西飞过吴越。"
        ], 
        "title": "寄题王阮亭西城别墅十三咏 其三 半偈阁", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "世无千载人，大椿寿谁算。", 
            "黄帝甲子来，才及春之半。", 
            "独有观棋人，还家柯已烂。"
        ], 
        "title": "寄题王阮亭西城别墅十三咏 其四 大椿轩", 
        "type": "古风", 
        "yun": "翰"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "双龙何夭峤，屹立竦毛发。", 
            "兴至一摊书，爱此松下月。", 
            "有时清梦中，风涛坐超忽。"
        ], 
        "title": "寄题王阮亭西城别墅十三咏 其五 双松书坞", 
        "type": "古风", 
        "yun": "月"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "溪山不自名，胜地因人有。", 
            "不知今古人，梦寐相反否。", 
            "丸丸华子冈，小大俱不朽。"
        ], 
        "title": "寄题王阮亭西城别墅十三咏 其六 小华子冈", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "舜以天下让，善卷固弗取。", 
            "茅茨与土阶，何用分出处。", 
            "想见洞中人，高风迈巢许。"
        ], 
        "title": "寄题王阮亭西城别墅十三咏 其七 小善卷洞", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "年年春草芳，绿遍陇与亩。", 
            "一入池塘梦，遂为谢家有。", 
            "不惜绿更黄，但惜离居久。"
        ], 
        "title": "寄题王阮亭西城别墅十三咏 其八 春草池", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "三山不可即，林中恍如对。", 
            "世无痴神仙，要当属吾辈。", 
            "羡门与子乔，安知不在内。"
        ], 
        "title": "寄题王阮亭西城别墅十三咏 其九 三峰", 
        "type": "古风", 
        "yun": "队"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天地本一气，至音唯可通。", 
            "金石与笙箫，喤喤徒乱聪。", 
            "为君一登啸，玄鹤来高空。"
        ], 
        "title": "寄题王阮亭西城别墅十三咏 其十 啸台", 
        "type": "古风", 
        "yun": "东"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "晋国昔能言，泰山曾自立。", 
            "神异即不无，幽奇讵能及。", 
            "拔起若兴云，濛濛翠犹湿。"
        ], 
        "title": "寄题王阮亭西城别墅十三咏 其十一 石丈", 
        "type": "古风", 
        "yun": "缉"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "结根幸在兹，绿筠长可保。", 
            "涌翠为波涛，秋声满晴昊。", 
            "三径净无尘，风影自能扫。"
        ], 
        "title": "寄题王阮亭西城别墅十三咏 其十二 竹径", 
        "type": "古风", 
        "yun": "皓"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "雨霁闻鸟声，春阴覆林莽。", 
            "碧藓印阶明，绿萝缘壁上。", 
            "中有读书人，千秋遂孤往。"
        ], 
        "title": "寄题王阮亭西城别墅十三咏 其十三 绿萝书屋", 
        "type": "古风", 
        "yun": "养"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "献岁酬酢劳，郊坰未曾出。", 
            "今与良朋偕，方知值人日。", 
            "东风动高怀，幽事期禅室。", 
            "欢然集童冠，不暇计六七。", 
            "长文抱着车，荀彧幼在膝。", 
            "入林钟乍鸣，清梵磬未毕。", 
            "隔篱辨主宾，近牖闻琴瑟。", 
            "石径绝纤埃，板桥度残蔤。", 
            "登楼一舒眺，日月飞何疾。", 
            "万古浩茫茫，天步无停跸。", 
            "石门犹汉垒，香浦非前率。", 
            "陇亩半青黄，沧波一洄潏。", 
            "寒花采玉兰，圃树攀霜橘。", 
            "老大习酸辛，稚子甘崖蜜。", 
            "聊为虎溪笑，且试玄卿笔。", 
            "即事非古今，至道忘儒佛。", 
            "询知吏为隐，亦有民名逸。", 
            "冀留金石篇，来者为可述。"
        ], 
        "title": "癸酉人日偕王础尘王新侯王立安过石公精舍惠州王使君紫诠挈其诸孙已先在同登怀古楼即事作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "二月八日天晴晻，故人特地停舟舰。", 
            "相约菩提树下行，吁嗟霜雪枝条斩。", 
            "千秋古迹罕复存，石幢宝历犹唐錾。", 
            "南公为我开一轴，先朝赐物珍如琰。", 
            "对之不觉形神敛，胡僧端坐当轩槛。", 
            "低首写经不见颔，目睛注视光犹焰。", 
            "鼻尖下垂唇欲掩，大笔如椽指端揽。", 
            "贝叶行间才数点，砚旁堆叶散不捡。", 
            "童子侍侧出半脸，倚柱静观如未厌。", 
            "老猿休心寂百感，阶前假寐坐不敢。", 
            "拥彗而立毛髧髧，长衣被体色黤黯。", 
            "足爪着地纤如剡，绢素云生朝惨澹。", 
            "款识年深失姓名，葆藏幸且无尘玷。", 
            "图形正面古所难，况兼蹙缩加饶减。", 
            "相传画手是贯休，不是高流无此胆。", 
            "君不见羲皇一画直至今，文章日日趋奇险。"
        ], 
        "title": "同朱竹垞梁药亭屈翁山过诃林南公房观唐僧贯休画罗汉歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君就木，妾坠楼，此心一日为千秋。", 
            "死同穴，谷异室，此心十年如一日。", 
            "严滩新冢高崔嵬，一棺两圹同时开。", 
            "祝宗祈死亦太拙，粒米不入生何来。", 
            "经旬礼佛饥无怠，正气在中能不馁。", 
            "重泉一笑好相迎，易箦之言今尚在。", 
            "吾翁吾父幸勿悲，舍生取义当如斯。", 
            "承祧有子墓有碑，一死较胜坠楼时。"
        ], 
        "title": "方毛氏节烈歌（毛司李会侯之女）", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "与君父子交，骨肉兼朋友。", 
            "于君出处间，踌躇亦已久。", 
            "富贵非所欣，长贫难独守。", 
            "昂昂七尺躯，砚耕日糊口。", 
            "甘旨安所供，庭闱俱白首。", 
            "应举为文章，如狂逐日走。", 
            "空役一生心，岂足传身后。", 
            "既作献玉人，莫若求先剖。", 
            "庶几少息肩，馀力堪攻取。", 
            "君禀绝异姿，立行尤不苟。", 
            "在器为干将，在星为枢斗。", 
            "应机立能断，遇物操其纽。", 
            "以此驭世纷，艰钜复何有。", 
            "帝京英贤会，九垓共奔走。", 
            "方骋千里蹄，直抉开天手。", 
            "勉矣树令名，三立期不朽。"
        ], 
        "title": "送林赤见北上", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君家职方吾老友，其人爱士不离口。", 
            "往时寄我都下书，君名每见新篇后。", 
            "十四年来宿草生，而君为客五羊城。", 
            "三四过我始一值，长身赤面神尤清。", 
            "卞和几刖连城璧，杜甫方为老宾客。", 
            "日观东寻泰岳碑，天津西笑长安酒。", 
            "徘徊岭外再经秋，车马因人遍十州。", 
            "海天万里豁心眼，珊瑚火齐资冥搜。", 
            "新诗示我殊开爽，往帙虽多今更长。", 
            "只将妙笔写高深，不与时流为俯仰。", 
            "平生意气已心倾，况是山阳晚笛声。", 
            "如何咫尺仍千里，不及东风共听莺。"
        ], 
        "title": "赠程立方国学", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "箕尾出东隅，牛斗在其侧。", 
            "如何分野内，燕越殊南北。", 
            "与君隔万里，衰晚始相识。", 
            "鸿飞与虬潜，事异中心得。", 
            "君才具匡济，少小富学殖。", 
            "方壮已为郎，纂修曾借职。", 
            "雍容著作场，出入东西掖。", 
            "禄养逮高年，公馀事登陟。", 
            "家近盘山阳，子春有遗洫。", 
            "青鞋结两耳，健足生八翼。", 
            "一线天门开，三潭龙雾黑。", 
            "长啸踏烟萝，高吟呵鬼蜮。", 
            "虎穴亦偶眠，僧厨频寄食。", 
            "越险倍骁腾，耽奇忘偪仄。", 
            "细写北岳真，传之子卿墨。", 
            "九重有眷命，五马来南国。", 
            "始至合江楼，溪山似能忆。", 
            "丰鳄涤胸怀，罗浮在封域。", 
            "时当废弛后，万绪纷如织。", 
            "公事有期程，案牍常充塞。", 
            "然膏继落晷，伏枕思嘉则。", 
            "频年滋汗漫，一旦皆修饰。", 
            "驱车四百峰，聊以适吾适。", 
            "维时建子月，落木飞淅沥。", 
            "野烧断复明，溪声浅犹激。", 
            "南中冬向暖，雪下俄盈尺。", 
            "煮茗斫层冰，题诗坐孤石。", 
            "韵窄语有神，杯寒酒无力。", 
            "夜宿就禅衣，朝行共山屐。", 
            "兹山信奇秘，抱朴初来宅。", 
            "近揖鲍使君，远招浮丘伯。", 
            "三十二代仙，并注长生籍。", 
            "家老野人黄，孙子真人白。", 
            "相示有新铭，至理符玄易。", 
            "遂造飞云巅，夜半光赫赫。", 
            "初日上空濛，重昏顿昭晰。", 
            "建亭名子日，用示丹砂的。", 
            "至后一阳生，夜气中宵觌。", 
            "大道本目前，世人自沉溺。", 
            "真机一似握，百感无不寂。", 
            "坦步任穷通，直心以行德。", 
            "见义勇于为，与民共休息。", 
            "宏才旋气化，远略销奸慝。", 
            "干旌孑四郊，羔裘丝五緎。", 
            "湖桥时命舫，郡阁频留客。", 
            "风流古有人，文采今谁敌。", 
            "席门寄穷巷，往往劳熊轼。", 
            "唱和靡不同，篇章渐盈百。", 
            "吾生丘壑志，赖以遣晨夕。", 
            "内顾何所长，诸郎谬求益。", 
            "去岁雨为灾，及秋更其剧。", 
            "野吏古亭西，书斋寸苔积。", 
            "一跌出不虞，右股几成躄。", 
            "师资谅非据，造物来深责。", 
            "卧疾十馀旬，至今犹怵惕。", 
            "送君川之南，远想萦肝膈。", 
            "洞庭四际天，巫峡双悬壁。", 
            "扁舟溯浩渺，百丈行荆棘。", 
            "白帝古高城，竹王旧疆域。", 
            "仍当度泸水，葛相曾于役。", 
            "使节此经临，所向皆名迹。", 
            "边陲况少事，行迈多馀隙。", 
            "妙笔发幽妍，闲心恣摹画。", 
            "文章自千古，物色增高格。", 
            "西蜀宦游人，杜陆为巨擘。", 
            "花溪与剑南，鼎足看今昔。", 
            "弱冠事远游，中岁聊停策。", 
            "河汉一沿洄，衡庐常艺植。", 
            "裹足太行西，北睇徒踧踖。", 
            "峨嵋心所往，拟得同探索。", 
            "药石更精奇，仙灵留采摘。", 
            "兔丝下有苓，乌头小为荝。", 
            "绝壑长空青，方流饶水碧。", 
            "老态未龙钟，馀生况鸡肋。", 
            "去志乃勃然，儿曹阻行色。", 
            "今晨届弧矢，几日移旌戟。", 
            "四座称万年，下民歌九罭。", 
            "语别在须臾，重期莫能测。", 
            "各为南北人，复作东西隔。", 
            "人生感知己，握手殊悯默。", 
            "何以赠仁言，高明尚柔克。"
        ], 
        "title": "送王紫诠使君观察川南兼以为寿", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "长林欲静风不息，谁家母子俱头白。", 
            "闻君奉母海外还，使我悠然生喜色。", 
            "君家有母世所无，生年二十鸾镜孤。", 
            "呱呱黄口始匍匐，高堂尚有翁与姑。", 
            "况经丧乱兼寇贼，绸缪牖户多艰虞。", 
            "孝养能成义能教，俾君卓立恢弘图。", 
            "海潮之东朱厓北，虎皮高坐为师儒。", 
            "板舆迎母就官舍，薄禄聊作反哺乌。", 
            "母为喜慰开一笑，苍天不负吾区区。", 
            "解簪脱珥置学产，琼人勒石婺山隅。", 
            "春秋献祝皆俎豆，自兹庙食终不渝。", 
            "五十年来冰雪操，三千里外舟车途。", 
            "鲸波鹏浪往复返，鬼神呵护良非诬。", 
            "瑶池青鸟会献果，丹山小凤还将雏。", 
            "有司褒异表节行，闾里传述为楷模。", 
            "呜呼，君家有母世所无，人间宁得此丈夫。"
        ], 
        "title": "梁叠石广文奉节母冯夫人还自琼南喜作", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "儿虽在，夫受累，此身不惜为夫代。", 
            "夫既离，儿有依，此身不死将奚归。", 
            "璜溪一曲清无滓，白日在天身在水。", 
            "浩然正气面如生，怀二之人心尽死。", 
            "噫吁嘻，地坼天崩此一时，世间曾得几须眉。"
        ], 
        "title": "家山农母杨孺人贞烈纪事", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昔余寓西樵，兹泉最心赏。", 
            "及乎匡庐游，三叠差争长。", 
            "各在岭一隅，无由较修广。", 
            "夜来歇孤棹，不寐心养养。", 
            "肩舆历翠微，旧路多榛莽。", 
            "谷深无耕樵，厓欹隔轮鞅。", 
            "偪侧不可立，况乃通来往。", 
            "旁睨已战兢，下视殊惚恍。", 
            "未见瀑布飞，先闻风雨响。", 
            "安得趫捷躯，猿猱同下上。", 
            "从行数童子，体轻时用罔。", 
            "奋身独先下，绝叫咸鼓掌。", 
            "使君益兴发，手卓青藤杖。", 
            "挟扶有力士，羽翼兼兵仗。", 
            "驾肩或并腾，驻足不容两。", 
            "更番叠送迎，老脚亦能强。", 
            "遂造磐石颠，列坐首皆仰。", 
            "白练明高空，银河垂晃朗。", 
            "峭壁立如墉，激流更奔放。", 
            "横敷半百尺，直下七十丈。", 
            "轻风吹馀沫，散作仙翎氅。", 
            "云轻玉龙池，珠泻天人帑。", 
            "耳目为一新，神形顿萧爽。", 
            "维时初冬候，雨潦收田瀼。", 
            "壮观虽未殊，浩涆仍非曩。", 
            "威凤见一毛，或可得其仿。", 
            "慨此万古流，不息同天壤。", 
            "谁能探其源，悠然发遐想。"
        ], 
        "title": "寻碧玉洞瀑布同王川南作", 
        "type": "古风", 
        "yun": "养"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "半月五羊城，紫梅开尚浅。", 
            "何以乐新知，青尊共游衍。", 
            "良俦唯二三，美酝无沈湎。", 
            "时寻广莫野，或命岢峨艑。", 
            "古寺搜碑遗，清溪候潮转。", 
            "悠然发长啸，倏尔飞雄辩。", 
            "归来读君诗，烛下终长卷。", 
            "如有神物凭，顿使心目展。", 
            "东海与泰山，真形入裁剪。", 
            "人言之子傲，我独钦其善。", 
            "群惊叶县龙，信有蜀州犬。", 
            "性情虽各适，去取良无舛。", 
            "倘君非不狂，即我狂难免。", 
            "寒冬为此别，宿约诚须践。", 
            "昌黎驱鳄地，风教今重阐。", 
            "首路指龙川，君家旧疆畎。", 
            "怀古一沈吟，新篇会非鲜。", 
            "引领望归艎，芳郊及春饯。"
        ], 
        "title": "送赵秋谷之潮州", 
        "type": "古风", 
        "yun": "铣"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "日月本同升，东西异圆缺。", 
            "此心有同然，岂必岐秦越。", 
            "之子赤帝胄，盛年列簪笏。", 
            "驷马来天南，声华振穷发。", 
            "使节暇有馀，仙舟停未发。", 
            "访我步蓬蒿，招游望溟渤。", 
            "寒梅香始飞，野寺钟初歇。", 
            "挥觞互献酬，利涉忘津筏。", 
            "自惭朽钝姿，所有空皮骨。", 
            "壮也不如人，老矣行多蹶。", 
            "何以副深期，欲赋情先竭。", 
            "煌煌金石篇，风雅相扬淈。", 
            "八水得清深，三峰同屹崒。", 
            "仍飞白兔毫，出自蛟龙窟。", 
            "贻我比琼瑶，光辉到薇蕨。", 
            "前旌已戒道，列宿还归阙。", 
            "都人咏絷驹，祖席思投辖。", 
            "宁知倦客心，一日如三月。", 
            "申章报未成，及渴泉方掘。", 
            "诚非和氏珍，敢避荆人刖。"
        ], 
        "title": "答刘考功省庵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "董狐之后无良史，千古是非成彼此。", 
            "诸葛曾蒙入寇名，涑水犹然况馀子。", 
            "缅忆当年天柱折，龙蛇起陆坤维裂。", 
            "一二孤臣川岭间，泣尽穹苍还继血。", 
            "只期不负方寸心，宁知姓氏千秋列。", 
            "与君先世有同符，异地殊功元一辙。", 
            "淩烟旧画已荒芜，返日雕戈更谁说。", 
            "君持史笔入兰台，自有鸿文纪前哲。", 
            "所嗟江左及闽滇，十六年中统三绝。", 
            "身膏草野几何人，毅魄贞魂总英杰。", 
            "非无蹈海葬波涛，亦有高栖守岩穴。", 
            "稗官野乘世有之，益部黔南事多缺。", 
            "呜呼，天地之立维三纲，斯人之死而不亡。", 
            "表往所以劝方将，大书特书吾所望，其副寄我山中藏。"
        ], 
        "title": "赠樊昆来太史", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "大地一楸枰，日月黑白子。", 
            "借问看奕人，置身局表里。"
        ], 
        "title": "题徐虹亭看奕图", 
        "type": "古风", 
        "yun": "纸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "周武九十三，诸子皆象勺。", 
            "尚父八十馀，有女登椒阁。", 
            "家国属当兴，瑞气因回薄。", 
            "老蚌毓明珠，枯丛秀花萼。", 
            "君德厚且长，琴书久无托。", 
            "同人咸注望，熊梦果不错。", 
            "于兹近八旬，得震才一索。", 
            "揆之昔圣贤，兴符自今作。", 
            "足为寿考徵，岂独生儿乐。", 
            "不见群飞雏，出自千年鹤。"
        ], 
        "title": "吴又札七十七举子诗以贺之", 
        "type": "古风", 
        "yun": "药"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "此山甘曳涂中尾，百年抛掷空山里。", 
            "知交海内几人存，书札懒来无一纸。", 
            "羡君肯作罗浮游，天南重见生狂喜。", 
            "青鞋直入四百峰，竹杖身登七十里。", 
            "我衰不复能相从，客诵新篇日盈耳。", 
            "如何去我将有行，梅花岭上花方始。", 
            "君住松陵水一湾，澉浦鸳湖咫尺间。", 
            "言归将作白头社，尊酒扁舟时往还。", 
            "论交却得朱公叔，作赋安仁鬓仍绿。", 
            "垂竿严濑复有人，好古彭■老弥笃。", 
            "一回聚首一声诗，洛社香山事可追。", 
            "惜无鸿雁双飞翼，浩荡江湖同所之。"
        ], 
        "title": "送徐虹亭归吴江因柬严藕渔朱竹垞彭羡门潘稼堂", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不见双流江汉岷山来，潇湘九面衡岳开。", 
            "大别山前神禹凿，长江东走如轰雷。", 
            "荆梁万派此奔汇，溯流千里其艰哉。", 
            "君持旌节川南路，一年理棹今方赴。", 
            "涉尽人间翻覆澜，瞿塘滟滪宁堪顾。", 
            "吴生放笔为此图，神光离合超有无。", 
            "气吞云梦者八九，笔挟造化为前驱。", 
            "数峰便具万仞势，片帆直指蚕丛都。", 
            "巴东三峡定远近，耳边似听猿猱呼。", 
            "鱼腹八阵日在眼，峨眉古雪明高衢。", 
            "锦水文章多哲匠，司马杨王最其上。", 
            "千篇更有浣花翁，两表犹传卧龙相。", 
            "羡君此去得其源，继美千秋岂多让。", 
            "即今吴生已入燕，送行反在君行先。", 
            "君行向西伊向北，我独南滞朱明天。", 
            "人生聚散寻常事，所惜诗篇远难致。", 
            "作歌送君并索吴，新图分寄西南隅。"
        ], 
        "title": "题吴山带潇湘三峡图送王紫诠使君之川南", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "东坡手书默化堂，不知堂后山泽藏。", 
            "使君冷眼忽觑得，架楼收尽天苍苍。", 
            "楼基正与城头敌，窗外远见风帆扬。", 
            "我来舣舟此城下，楼花飞落船头香。", 
            "宾朋共识庾亮兴，小民窃比燕公棠。", 
            "前轩后户卷帘幕，良宵胜日传杯觞。", 
            "云峰四起若邻并，蒸炎三伏来清凉。", 
            "北窗企脚望不极，千叠万叠皆山光。", 
            "象头白水古佛迹，朱明七洞仙人乡。", 
            "虹蜺隐见占雨至，烟岚出入因风狂。", 
            "聚如稠人互窥瞷，纷如舞袖相低卬。", 
            "天池鹏翼击巨浪，斗间剑气明干将。", 
            "云阴穿漏或显晦，松声断续流清商。", 
            "不知汉晋是何代，陶铸尧舜其秕糠。", 
            "常拟腰镰刈葵藿，每思寄梦炊黄粱。", 
            "登临万象极富有，忘却四壁和雕墙。", 
            "使君家在燕冀北，思亲恋阙皆同方。", 
            "霞生想像斑斓彩，屏列如对黼扆张。", 
            "归心欲蹑双飞燕，省稼时乘五色羊。", 
            "擢巡西蜀忽留滞，万事险阻皆经尝。", 
            "回思楼上昔坐啸，明月直入无猜防。", 
            "欲舂灵药问顾兔，拟摘桂蕊呼吴刚。", 
            "安知俗态工贝锦，遂使仕路成羊肠。", 
            "赖君雅志在吟咏，南中久驻无嗟伤。", 
            "溪山四远皆游陟，图书万轴增丹黄。", 
            "集名忆雪三百首，隋珠卞玉森成行。", 
            "气齐五岳争耸峭，才如海若奔汪洋。", 
            "或于谐谑寓规讽，时同星日舒光铓。", 
            "浣花老洁可企及，剑南平易应来降。", 
            "此行所遇多古意，笔仗况复俱精良。", 
            "图形尽归大禹鼎，切玉不啻昆吾钢。", 
            "孤舟三峡上百丈，七年大郡宜轻装。", 
            "西听猿啼易寂寞，北念鹤发增徊徨。", 
            "连天别绪语不尽，数日解缆仍嫌忙。", 
            "膝前侍列子若弟，特达不异圭与璋。"
        ], 
        "title": "题忆雪楼江山无尽图送紫诠王使君之官川南次留别原韵 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "移家暂寓虎踞石，门巷复见乌衣王。", 
            "雏凤长鸣协钟吕，宏音亮节皆琅琅。", 
            "东西各驾青雀舫，山水收以古锦囊。", 
            "巫山之高不可极，长江之水难为量。", 
            "悬帆今月已春暮，计程到日应秋阳。", 
            "送君不妨屡水宿，几人同卧舟中床。", 
            "问年我已逾耳顺，将髭君亦添新霜。", 
            "九州宇宙本窄狭，后期未可云渺茫。", 
            "将寻幽约指吴越，更揽宿莽过沅湘。", 
            "待君旌节自蜀出，玺书惠下云天长。", 
            "新篇不厌读数回，老脚尚可同趋跄。", 
            "且题此卷作后验，恍如身复当楼窗。", 
            "迷濛远近翠欲滴，不辨扬越并燕梁。", 
            "高歌激昂以赠我，平生意兴因飞翔。", 
            "安得如鸟有羽翼，从君唱和逾三泷。"
        ], 
        "title": "题忆雪楼江山无尽图送紫诠王使君之官川南次留别原韵 其二", 
        "type": "古风", 
        "yun": null
    }, 
    {
        "author": "郭同芳", 
        "era": "清", 
        "subtype": "七言律诗", 
        "text": [
            "纵不思家也惘然，难禁萧索九秋天。", 
            "花如故国黄无恙，发比来时白可怜。", 
            "人得清閒宜命酒，官当寂寞似参禅。", 
            "新诗题向开元寺，谁觅纱笼待客还。"
        ], 
        "title": "秋日杂咏", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "五峰登眺二年同，送尔东归又北风。", 
            "莫讶临岐无一语，此心皆在已言中。"
        ], 
        "title": "走笔送潘子登", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一肱伸缩总吾身，偶枕闲斋梦亦真。", 
            "世上浮云皆外物，个中谁是独醒人。"
        ], 
        "title": "曲肱处自得居为王云庵赋", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "身心顷刻不相离，未得为谁得是谁。", 
            "饮水入喉分冷暖，从来只有自家知。"
        ], 
        "title": "自得居", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "柳丝风里木兰船，梦想东湖已隔年。", 
            "湖北湖南多月色，南湖沽酒北湖眠。"
        ], 
        "title": "东湖曲十首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "向晓扁舟自解携，风吹东去更还西。", 
            "荔子直从窗口落，荷花恰与舵楼齐。"
        ], 
        "title": "东湖曲十首 其二", 
        "type": "绝句", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "湖西堰口接通川，画舫争潮入占前。", 
            "金环玉腕亲持桨，锦袖红靴自打牵。"
        ], 
        "title": "东湖曲十首 其三", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "僧寺红亭映水涯，袈裟来去各乘槎。", 
            "午食不离荷叶饭，夜灯长结素馨花。"
        ], 
        "title": "东湖曲十首 其四", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "大石楼连小石楼，上楼遥见珊瑚洲。", 
            "洲边花艳谁家女，笑掷红菱打白鸥。"
        ], 
        "title": "东湖曲十首 其五", 
        "type": "绝句", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "金作飞龙照水寒，千人齐唱万人欢。", 
            "朝来试切银丝脍，怪道池鱼胆尽乾。"
        ], 
        "title": "东湖曲十首 其六", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "云敛空江月满汀，方舟行处众声停。", 
            "新歌一曲清无敌，小妓生来十五龄。"
        ], 
        "title": "东湖曲十首 其七", 
        "type": "绝句", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "潮生云起两相催，只尺江山雨不开。", 
            "云自罗浮峰顶出，潮从大小虎头来。"
        ], 
        "title": "东湖曲十首 其八", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一簇笙歌隔渚繁，彩云飞尽日黄昏。", 
            "欲知游女低徊地，朝踏苍苔见履痕。"
        ], 
        "title": "东湖曲十首 其九", 
        "type": "绝句", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "垂杨桥晚归人少，近水亭高远岫孤。", 
            "正是郭西难画处，淡烟疏树似倪迂。"
        ], 
        "title": "东湖曲十首 其十", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "东风恰与岁朝回，彻夜江城爆竹催。", 
            "莫笑当歌却归去，青春非为老人来。"
        ], 
        "title": "乙亥除夕同袁密山史蕉隐蓝公漪集王紫诠使君寓斋次东坡元旦立春韵三首时余以夜禁先归 其一", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "东西南北偶然同，细酌春醪报岁功。", 
            "乡梦自分千里外，客心先醉一杯中。"
        ], 
        "title": "乙亥除夕同袁密山史蕉隐蓝公漪集王紫诠使君寓斋次东坡元旦立春韵三首时余以夜禁先归 其二", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "烛残绮席未知寒，夜禁严城苦不宽。", 
            "只隔禺山盈尺地，自邀春色向南端。"
        ], 
        "title": "乙亥除夕同袁密山史蕉隐蓝公漪集王紫诠使君寓斋次东坡元旦立春韵三首时余以夜禁先归 其三", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "大才何处不闲身，百里新花况值春。", 
            "五斗已馀供鹤米，一官仍作著书人。"
        ], 
        "title": "题王茂名令诒南行图", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "万缕笼烟讶许同，一竿摇漾泖桥风。", 
            "王郎濯濯如春月，更在龙鳞凤翼中。"
        ], 
        "title": "又柳矶图", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "禄虽升斗尚为儒，吏隐今时只此途。", 
            "送子更添无限兴，佳辰频得到西湖。"
        ], 
        "title": "送李尚卿司谕长宁", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "黄花新后紫梅新，送子扁舟正小春。", 
            "三万六千过已半，东西南北倦游人。"
        ], 
        "title": "送潘涵观之高凉二首 其一", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "君家曾入列仙书，心影无偏古所誉。", 
            "好到潘山奕棋处，乾坤一局问何如。"
        ], 
        "title": "送潘涵观之高凉二首 其二", 
        "type": "绝句", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "昨来倚杖立秋风，白发丹颜一老翁。", 
            "今日送君难复绘，衰颜新减几分红。"
        ], 
        "title": "送钟横塘", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "只尺濂溪有旧祠，石存九曜已无池。", 
            "光风霁月今犹昔，辜负前贤石上诗。"
        ], 
        "title": "月夜紫诠使君寓斋同蓝公漪朱甸安吴山带叠韵三首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "月午应门未上关，尘机暂息似空山。", 
            "澄清天宇谁能滓，多谢微云点缀斑。"
        ], 
        "title": "月夜紫诠使君寓斋同蓝公漪朱甸安吴山带叠韵三首 其二", 
        "type": "绝句", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "漏水迢迢转玉龙，金壶银箭未从容。", 
            "眼前共坐人千里，良夜他时何处逢。"
        ], 
        "title": "月夜紫诠使君寓斋同蓝公漪朱甸安吴山带叠韵三首 其三", 
        "type": "绝句", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "二年留滞思三峡，七载清吟守一麾。", 
            "瓜果东南尝已遍，无人轻快似消梨。"
        ], 
        "title": "有进川南使君新荔枝者是日初尝苦瓜使君纪之以诗与吴山带和之次吴韵二首 其一", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "疥皮青紫各为篮，君自能餐我亦堪。", 
            "只是平生酸不得，越人尝胆旧来谙。"
        ], 
        "title": "有进川南使君新荔枝者是日初尝苦瓜使君纪之以诗与吴山带和之次吴韵二首 其二", 
        "type": "绝句", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "累累双冢倚山隅，薤露风前尚缀珠。", 
            "不有诗人能作诔，彭殇千载亦何殊。"
        ], 
        "title": "佟声远索题连珠冢二首 其一", 
        "type": "绝句", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "一丘埋玉未须哀，明月偏宜老蚌胎。", 
            "滴泪暂归泉客去，报恩还入掌中来。"
        ], 
        "title": "佟声远索题连珠冢二首 其二", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "曾邮萍果自京畿，布裹绵装马上飞。", 
            "今日相逢无一似，暗香馀韵尚依希。"
        ], 
        "title": "风乾萍果惠州王子千使君席上作二首 其一", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "细切风乾远寄将，缄封闻说自高堂。", 
            "使君正醉罗浮酒，不免樽前忆故乡。"
        ], 
        "title": "风乾萍果惠州王子千使君席上作二首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "万蕊犹含雨露功，叶边微带拒霜红。", 
            "柴桑去后无知己，零落寒枝傲雪风。"
        ], 
        "title": "题画菊", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "长髯如戟酒颜红，脱却麻鞋好御风。", 
            "曾记鹤楼碑上见，箫声多在洞庭中。"
        ], 
        "title": "题吕仙像", 
        "type": "绝句", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "谁写芙蓉望俨然，清香虽未态殊妍。", 
            "真花开落才三日，一纸长存定百年。"
        ], 
        "title": "题画莲花二首 其一", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "几叶深浓带浅黄，一枝高揭露珠房。", 
            "生从极乐莲池上，开向华山玉井傍。"
        ], 
        "title": "题画莲花二首 其二", 
        "type": "绝句", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "南华曾作梦中人，又向罗浮现化身。", 
            "七洞仙花时满地，何心更忆杏园春。"
        ], 
        "title": "题蝴蝶图", 
        "type": "绝句", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "澹墨图来似有声，绿天萧寂气如冰。", 
            "仙人绰约居姑射，吸露餐风本自能。"
        ], 
        "title": "题画二首 其一", 
        "type": "绝句", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "两树苍松插碧天，一间亭子瀑流边。", 
            "携琴策杖将何去，行到山亭是几年。"
        ], 
        "title": "题画二首 其二", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "清风千载又谁加，古庙荒坛落槿花。", 
            "欲荐春薇无处采，西山元已属周家。"
        ], 
        "title": "夷齐庙", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "荒畦犹有菜，弱架已除瓜。", 
            "不少去来蝶，还寻黄白花。", 
            "雨馀收落子，霜下卷新芽。", 
            "抱瓮劳劳者，于陵是一家。"
        ], 
        "title": "秋菜", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "对镜意茫茫，为躯七尺强。", 
            "如何千载下，空让昔人长。", 
            "面目吾犹尔，妍媸汝不藏。", 
            "因之还自见，敢恨有秋霜。"
        ], 
        "title": "秋镜", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "巍楼雄郭外，虚牖敞云中。", 
            "静纳银蟾影，寒生玉马风。", 
            "地高秋最早，天迥望何穷。", 
            "未得惊人语，终朝忆谢公。"
        ], 
        "title": "秋楼", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "萧萧霜露色，木叶下江皋。", 
            "越葛辞团扇，齐纨落剪刀。", 
            "晓寻西寺约，老怯北风高。", 
            "坐泛黄花酒，还添大布袍。"
        ], 
        "title": "秋衫", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "凤子文为羽，仙人锦作衿。", 
            "有生同物化，而汝独秋深。", 
            "不及芳菲日，弥伤迟暮心。", 
            "因知漆园叟，所感亦犹今。"
        ], 
        "title": "秋蝶", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "秋空不可极，极望转生烟。", 
            "日抱游尘外，晴曛晓露前。", 
            "微微依静渚，漠漠映遥天。", 
            "何处功臣阁，临风一惘然。"
        ], 
        "title": "秋烟", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "金行天地肃，视听此为真。", 
            "一对高山奏，如逢太古人。", 
            "宣情通万类，解愠及吾民。", 
            "杳矣谁知者，冰弦空复陈。"
        ], 
        "title": "秋琴", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "触石看初上，囊盛偶共归。", 
            "不堪贻好友，只自掩柴扉。", 
            "岁旱人同望，龙灵尔所依。", 
            "开轩纷五色，应近日边飞。"
        ], 
        "title": "放云", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "青脊𩦺驴子，平生能苦辛。", 
            "疾行虽后马，远到亦如人。", 
            "刍秣岂云薄，衰迟宁久驯。", 
            "从今卧春草，饮龁是天真。"
        ], 
        "title": "放驴", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "放尔为骐骥，仙人与御风。", 
            "翮盘三岛外，声落九天中。", 
            "远影凝云白，还丹入顶红。", 
            "苏耽遗井在，不必语辽东。"
        ], 
        "title": "放鹤", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "北斗摇光散，西风健翮高。", 
            "顺天行搏击，报德用贪饕。", 
            "世每求虞网，吾惟解臂绦。", 
            "桐柯方待凤，无处立而曹。"
        ], 
        "title": "放鹰", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "幸免为牺用，未将文绣加。", 
            "青留函谷树，白转法王车。", 
            "长角终何取，花蹄不足誇。", 
            "小童吹短笛，归老老农家。"
        ], 
        "title": "放牛", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岂忍相羁久，哀吟损性灵。", 
            "自然千载物，生有老人形。", 
            "引臂山泉白，攀藤月峡青。", 
            "何年成剑术，毛发已星星。"
        ], 
        "title": "放猿", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "数点来中夜，低飞近客床。", 
            "灯疏无复焰，星乱不成行。", 
            "岂以干霄气，而依腐草光。", 
            "林根须早去，屋上有新霜。"
        ], 
        "title": "放萤", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "抱茧初观化，笼纱为尔开。", 
            "好寻花底去，或许梦中来。", 
            "五彩难为画，双飞不用媒。", 
            "罗浮原有洞，葛鲍御风回。"
        ], 
        "title": "放蝶", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "畜此非吾意，浮沈看尔曹。", 
            "赋形虚羽翼，天性善波涛。", 
            "江色辽阳绿，军声雪夜高。", 
            "因人书史册，未必在奇毛。"
        ], 
        "title": "放鸭", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "升斗皆能活，人间迩杀机。", 
            "急流窥进退，浊水羡甘肥。", 
            "尔向江湖去，谁施网罟威。", 
            "神鳞多变化，岂必尽成飞。"
        ], 
        "title": "放鱼", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "差胜梁鸿庑，鹪鹩有此枝。", 
            "花唯栽一树，井日汲三时。", 
            "起舞鸡飞桀，行吟户碍眉。", 
            "暇中常教子，墙外亦闻诗。"
        ], 
        "title": "题梁枳山笏斋", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "汗青犹可俟，荏苒夕阳西。", 
            "高节含新箨，清风满旧溪。", 
            "扫阶林影薄，拂水翠云低。", 
            "会入伶人采，凭添乐府题。"
        ], 
        "title": "小禺三集新篁次吴大司马", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "芳郊行竟日，莺语不曾无。", 
            "物色春将老，离声鸟亦殊。", 
            "绪风吹近远，交影入烟芜。", 
            "未免萦怀抱，衰颜赖酒扶。"
        ], 
        "title": "听莺次吴大司马", 
        "type": "律诗", 
        "yun": "虞"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "钿丛细染绮罗香。", 
            "新样点蜂黄。", 
            "怜取玉葱凉。", 
            "莫暗怨、琼台早霜。", 
            "貘屏曲罢，金蕤汎泪，幽影耐思量。", 
            "帘卷易斜阳。", 
            "怕更惹、秋人断肠。"
        ], 
        "title": "太常引 题咏霓女史画菊", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "镫唇飐雨秋魂醒。画窗瘦了婵娟影。", 
            "将泪寄清湘。盈盈罢佛妆。", 
            "绸缪红押尾。莫误青溪字。", 
            "一叶一花扶。瑶田蝶到无。"
        ], 
        "title": "菩萨蛮 其一 题清微道人仿马湘兰画兰卷子", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "霜心敲碎栖檐铁。高楼月坠啼乌咽。", 
            "秋枕懒于云。闲苔绿到门。", 
            "吴兰慵寄问。欢尽都成恨。", 
            "碎竹响空栏。天风梦佩环。"
        ], 
        "title": "菩萨蛮 其二 和颐盦秋怀", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "眼中烟柳斜阳，断肠又送词人去。", 
            "承明先辈，风华绝代，飘零如许。", 
            "故国兵前，浮名梦后，料无回顾。", 
            "更衰兰惨涕，迷离恩怨，空留恨，牛衣语。", 
            "海内清才有数。", 
            "叹沧波、沤盟谁主。", 
            "抽簪纵早，挥戈终负，虞渊沈暮。", 
            "寄讯仙山，凌云一笑，悲欢何据。", 
            "祗风流顿尽，人间费泪，写江南赋。"
        ], 
        "title": "水龙吟 挽彊村词丈", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "早商山梦断，认鸾影，是耶非。", 
            "倩粉镜传愁，黄絁忏恨，换却宫衣。", 
            "凄迷。", 
            "翠芜旧苑，问山名、鹦鹉几人知。", 
            "画里云鬟罢整，乍疑蜡炬迎归。", 
            "仙扉。", 
            "燕老又花飞。", 
            "深坐泪双垂。", 
            "纵繁华阅尽，沧桑家国，总怨蛾眉。", 
            "芳期。", 
            "暗怜逝水，甚香莲、还弄并头枝。", 
            "料得归魂夜半，横塘烟月依依。"
        ], 
        "title": "木兰花慢 题陈圆圆道妆小像", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "负却鸳湖棹，愁唱冷陌黄骢。", 
            "渺往事，水云空。", 
            "梦落桂香中。", 
            "青山有约留庵住，人海几负秋风。", 
            "理倦绪，弄吟筒。", 
            "待传与吴鸿。", 
            "飘蓬。", 
            "身垂老、雕栏换尽，惆怅问、花前旧踪。", 
            "梦华影、荒波易洗，枉凝盼、北渚仙旗，怨结兰丛。", 
            "斜阳未晚，照到霜林，还胜春浓。"
        ], 
        "title": "塞翁吟 赠云薖", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "飘麝帘慵卷。", 
            "好春那更到，新寒庭院。", 
            "正香尘似海，绮愁无岸。", 
            "悤悤翠羽啼烟断。", 
            "剩几树、斜阳闲处恋。", 
            "虬签转。", 
            "早唤起芳心，镫影窥罗幔。", 
            "易变。", 
            "浮觞影事，按笛年光，冷梦醒初，寄语阆苑。", 
            "恨危栏孤倚遍。", 
            "情更远。", 
            "渺乡山、一片飞红意千万。", 
            "乍泪泫。", 
            "蓦酒醒，惊霜琯。", 
            "又题琼人去，暗烟遮尽高楼晚。"
        ], 
        "title": "洞仙歌 忆梅，和铁夫韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "斗蛾戏罢，眠鹤醒初，人在琼馆。", 
            "晃梦东风，偏又絮痕吹断。", 
            "舞袖来迟临笛怨。", 
            "吟栏偎久呼杯懒。", 
            "引遥情，怕银铺碾碎，画轮催转。", 
            "甚弹指、飞鸿轻散。", 
            "林表量寒，愁共深浅。", 
            "缟袂归时，何处梦云堪恋。", 
            "逝水销沈呵壁泪，空花颠倒登楼眼。", 
            "检梅尘，枉低徊、谢娘庭院。"
        ], 
        "title": "倦寻芳 雪残写感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "倚楼怨别，甚送暝关河，去鸿都杳。", 
            "暮寒更峭。", 
            "怕吴霜短鬓，冷笳催老。", 
            "闷掩空尊，岁事镫前换了。", 
            "乱云绕。", 
            "便重折瘦梅，还为春恼。", 
            "幽径浑懒扫。", 
            "记旧盏花阴，暗迷啼鸟。", 
            "魫窗怨晓。", 
            "算孀娥解意，旅愁分照。", 
            "泪入冰天，涴却秋蛇冻草。", 
            "梦醒早渺。", 
            "蓬山甚时重到。"
        ], 
        "title": "扫花游 久不得颐盦书，岁暮寄怀", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "石气迎凉，叶声送晚，寻诗孤倚巑岏。", 
            "指苍苔一径，秋到柴关。", 
            "含毫换了烟江稿，费闲情、商略梅鬟。", 
            "千金见享，仇池纵换，肯饷诗仙。", 
            "太息宝绘堂空，又绍兴御赏，禁籞松间。", 
            "怕丹青染泪，来雁声寒。", 
            "风流合付词人手，认小枫红似当年。", 
            "拓义清昼。", 
            "古愁唤起，一片残山。"
        ], 
        "title": "金菊对芙蓉 题霜根所藏王晋卿山水轴", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "迢递云阴拥海楼。", 
            "连村箫鼓乱羁愁。", 
            "栖栖绝塞随阳雁，渺渺神山落漈舟。", 
            "双阙梦，五湖游。", 
            "春心剩有泪相酬。", 
            "千红错嫁东风去，冷约梅花共净修。"
        ], 
        "title": "鹧鸪天 和苍虬旅感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "散尽长筵珠翠，年时春梦凄迷。", 
            "朦胧深坐听荒鸡。", 
            "筝心偎泪暗，镜背引愁低。", 
            "金烬悄怜残萼，殷勤教展山眉。", 
            "夜香微熨思依依。", 
            "绿窗风不到，多谢镇犀帷。"
        ], 
        "title": "临江仙 灯影，和内", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "帆远沈烟，笳凉递暝，残阳犹恋孤馆。", 
            "炙砚逡巡，呼杯恅愺，心绪漏签俱转。", 
            "年涯过羽，蓦引恨、邻箫低飐。", 
            "迢递关云塞月，拚飞自怜南雁。", 
            "遥夜梦依棕殿。", 
            "尽温燖、宫盘芳餪。", 
            "几辈暗惊丰采，坐中裴监，阅尽兰衰蕙变。", 
            "更寄泪、荒波楚乡远。", 
            "问讯寒鹃，春心定倦。"
        ], 
        "title": "天香 和苍虬连邸岁除书感", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "篴韵清初，杯香散后，山屏孤凭。", 
            "歌心金缕，几负燕朝莺暝。", 
            "荡馀情、兰薰未消，夜吟长伴湘魂醒。", 
            "早仙韶换谱，银红尘掩，断肠谁省。", 
            "故苑芳菲尽。", 
            "算记梦金台，泪痕留剩。", 
            "欢丛回顾，等是镜中春影。", 
            "纵新声、分付李谟，宫墙路阻愁更听。", 
            "判伶俜、离佩相怜，嫩约檀槽稳。"
        ], 
        "title": "琐窗寒 为散释题握兰簃裁曲图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "野亭阴。", 
            "认藏花径𥥆，锦石映斜簪。", 
            "鸥汊通潮，虹桥夹树，烟外荒翠疑沈。", 
            "画桡去、清歌未歇，又暮霭、催起剪波禽。", 
            "拓地林塘，上梁台榭，孤感凭临。", 
            "燕赵客游偏惯，镇风沙满眼，皱损诗心。", 
            "龙汉身更鸱夷约，误欢绪、飘雨难寻。", 
            "且消领、菰芦晚兴，赚渔蓑、新句抵千金。", 
            "恼煞斜阳，断红还印愁深。"
        ], 
        "title": "一萼红 宁园纪游，用石帚韵", 
        "type": "词", 
        "yun": "侵"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "紫骝踏碎玲珑雪。霜街夜色明于月。", 
            "深巷度琵琶。镫红凤女家。", 
            "相看元似客。啼笑空前迹。", 
            "镜阁梦重来。秋寒生绿苔。"
        ], 
        "title": "菩萨蛮 重过聆秋阁", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "水香摇浦溆。", 
            "记柳外停车，山衣飘雨。", 
            "归云袅残缕。", 
            "睇烟郊晴色，一台高据。", 
            "林泉付与。", 
            "尽蹉跎、酒怀琴绪。", 
            "傍苔墙、愁篴拈来，怕有冷鸥偷觑。", 
            "凝伫。", 
            "吟亭红老，别岫青孤，旧悰何许。", 
            "多情巾屦。", 
            "偏捎到、感秋语。", 
            "料行歌侧帽，霜林巡遍，也似征鸿待侣。", 
            "赚宵来、客枕凄迷，梦边塔宇。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一梦明湖，供与瘿瓢，清伴霜夕。", 
            "调笙小阁愔愔，韵入松风漂撇。", 
            "冰瓯留赏，祗痕渴吻天涯，闲吟长负西泠雪。", 
            "商略荐金英，爱巾瓶馀冽。", 
            "凭说。", 
            "听猿永夜，浴雁阑秋，旧情悽绝。", 
            "赐茗重温，泪断剪灯时节。", 
            "虞泉凝睇，便儗唤起潭龙，荒波休信春心歇。", 
            "破睡更沈吟，照山眉双结。"
        ], 
        "title": "石州慢 其一 苍虬阁试趵突泉，和病树", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一枕新霜，啼过夜乌，相伴垂白。", 
            "江南怨煞兰成，断送旧春谁惜。", 
            "行吟倦矣，况是酒醒天涯，重帘销尽莺花迹。", 
            "迸泪染吴绡，祗鲛珠空织。", 
            "孤寂。", 
            "藜床恋晚，蕙帐惊寒，梦边龙石。", 
            "画取风情，珍重残山留碧。", 
            "鸾肠易损，更费几许清愁，伤秋分付闲筝笛。", 
            "影事黯镫前，尽番番追忆。"
        ], 
        "title": "石州慢 其二 题吷盦填词图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "鹆眼含波，鸳心分泪，一片春魂镌就。", 
            "寒偎瘦篴，梦搁清歌，惆怅峭帆归后。", 
            "闲了花前锦杯，老去诗愁，墨华沾透。", 
            "问珠帘何许，伤离滋味，淬妃知否。", 
            "休更说、射策明光，年时涂抹，绝世蛾眉终负。", 
            "还珠恩重，抱石身孤，万感断钟残漏。", 
            "难补人间恨天，拚与痴顽，白头相守。", 
            "算风情无恙，酥痕曾染，草枝掺手。"
        ], 
        "title": "惜馀春慢 病树贻铁崖嬉春研拓本，属题", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "画楼依旧锁秋阴。", 
            "香断曲栏深。", 
            "寒重晶帘犹卷，梦回金钿难寻。", 
            "冰泉几举相怜，旧色风雨曾禁。", 
            "多事额黄偷整，半妆描尽伤心。"
        ], 
        "title": "朝中措 重过宁园，残菊离披，犹存旧蕾。感填是解", 
        "type": "词", 
        "yun": "侵"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "珠林借羽。", 
            "早缑馆梦阑，荒菭妨步。", 
            "似警翠眉，啼掩云罗谁愁侣。", 
            "分明紫盖三清路。", 
            "剩辽海、斜阳教驻。", 
            "负霜珍重，参差唤起，缟仙残舞。", 
            "凝伫。", 
            "蓬台又远，乱芜外、懒数燕昏鹃暮。", 
            "迸恨故雌，一别兰岑婵娟误。", 
            "新寒漫索金衣语。", 
            "尽惆怅、雕栏前度。", 
            "明朝说共东坡，怨孤玉宇。"
        ], 
        "title": "绛都春", 
        "type": "词", 
        "yun": null
    }, 
    {
        "author": "郭传昌", 
        "era": "清", 
        "subtype": null, 
        "text": [
            "上不见到惠州，下不见到广州。", 
            "彼何山哉罗与浮。", 
            "吾闻罗浮之山，古称第七洞天三十一福地，葛洪于此神仙求。", 
            "神仙羽化衣亦化，洞中胡蝶盈千头。", 
            "又闻赵师雄，天寒日暮山中留。", 
            "淡装素服见彼美化身，果是梅精不二山合离风雨会，四百馀峰奇景难具搜。", 
            "通人畸士绝罕至，大苏以外空千秋。", 
            "吾今忝为罗浮长，此福谅自前生修。", 
            "不然浮沈宦海岁十稔，敢望名山境内为诸侯。", 
            "山中梅花正透发，可惜匆匆未暇开心眸。", 
            "忽如山灵招手语，今者不乐逝者休。", 
            "簿书兀兀事鞅掌，物外那得閒身抽。", 
            "吾狂掉头固弗信，一官未必如累囚。", 
            "平生足迹半天下，岂其兹山咫尺悭敖游。", 
            "但蕲从公黾勉政多暇，四方无事民无偷。", 
            "就难竟著谢公屐，亦宜轻舁占城兜。", 
            "摩崖大书勒文字，往来毋作名山羞。"
        ], 
        "title": "舟中望罗浮", 
        "type": "古风", 
        "yun": "尤"
    }, 
    {
        "author": "郭传昌", 
        "era": "清", 
        "subtype": null, 
        "text": [
            "日色不下地，山光一棱云。", 
            "濛濛松顶雾，摵摵蔗田风。", 
            "客路黄尘里，人家绿树中。", 
            "村民如见诧，行李几倥匆。"
        ], 
        "title": "发石坝往派尾", 
        "type": "古风", 
        "yun": null
    }, 
    {
        "author": "郭传昌", 
        "era": "清", 
        "subtype": null, 
        "text": [
            "山不能摩九天，水不能没九渊。", 
            "山高水深不见尔，但见浮空波浪随云烟。", 
            "人生又在云烟波浪里，天地置此胡为焉。", 
            "我思天地亦游戏，点缀光景耽新鲜。", 
            "不然黄土抟人可长在，何用劳生息死时推迁。", 
            "旁人听者谓我颠，子不知我安知颠。", 
            "安知天地有时尽，安知十有二万年。", 
            "安知今日是何日，我且颠颠放倒眠。"
        ], 
        "title": "放言", 
        "type": "古风", 
        "yun": "先"
    }, 
    {
        "author": "郭玉珩", 
        "era": "清", 
        "subtype": "七言绝句", 
        "text": [
            "凄风苦月透刀瘢，万里长征竟未还。", 
            "但使淩烟名不朽，忠魂到处是家山。"
        ], 
        "title": "恭挽皇清授赠中宪大夫常理斋老先生二首 其二", 
        "type": "绝句", 
        "yun": "删"
    }, 
    {
        "author": "郭玉珩", 
        "era": "清", 
        "subtype": "七言律诗", 
        "text": [
            "轻裘缓带一儒生，万里从戎事远征。", 
            "岂是豺狼能肆恶，祇因星斗暂回明。", 
            "血袍搦战乾坤赤，甲马含悲草木平。", 
            "凛凛英魂何处所，一轮皓月照天清。"
        ], 
        "title": "恭挽皇清授赠中宪大夫常理斋老先生二首 其一", 
        "type": "律诗", 
        "yun": "庚"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "卅里趱程兼，晨征为避炎。", 
            "草花明锦绣，竹露洒帷幨。", 
            "渡水行沙觜，穿山见塔尖。", 
            "人家城阙外，日影乍平檐。"
        ], 
        "title": "晨往惠州", 
        "type": "律诗", 
        "yun": "盐"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "似为林坰好，天教莫使还。", 
            "风狂能撼树，云走欲移山。", 
            "茶话人三两，茅茨屋一间。", 
            "村翁吾羡汝，看雨得真閒。"
        ], 
        "title": "归涂雨甚憩茅亭", 
        "type": "律诗", 
        "yun": "删"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "林表大旗悬，飘飘拂远天。", 
            "人家全绕市，官渡各停船。", 
            "江水依山折，沙堤抱岸圆。", 
            "罗阳城近见，直下路如弦。"
        ], 
        "title": "白沙", 
        "type": "律诗", 
        "yun": "先"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "随喜到祇林，何年始布金。", 
            "西来初地占，东去大江深。", 
            "山静宜禅悦，云慈见佛心。", 
            "游人浑不解，合掌拜观音。"
        ], 
        "title": "小南海", 
        "type": "律诗", 
        "yun": "侵"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "天气阴晴变，秋生冷暖间。", 
            "疏星穿竹见，急雨上墙斑。", 
            "报赛人初散，催租吏未还。", 
            "小门叉手立，簿领暂宽閒。"
        ], 
        "title": "龙华道院题壁", 
        "type": "律诗", 
        "yun": "删"
    }, 
    {
        "author": "郭传昌", 
        "era": "清", 
        "subtype": "五言律诗", 
        "text": [
            "不待约登高，山行仆马劳。", 
            "拨云寻绝磴，随日下平皋。", 
            "旅次犬迎吠，邻舂鸡乱号。", 
            "食新逢岁稔，无意更题糕。"
        ], 
        "title": "重九次柏塘", 
        "type": "律诗", 
        "yun": "豪"
    }, 
    {
        "author": "郭庆藩", 
        "era": "清", 
        "subtype": "五言律诗", 
        "text": [
            "幽居一何适，独步倚空林。", 
            "远树喧山鹊，方塘拂水禽。", 
            "芰荷香送晚，藤蔓老成阴。", 
            "云壑藏萧寺，遥闻钟磬音。"
        ], 
        "title": "野望", 
        "type": "律诗", 
        "yun": "侵"
    }, 
    {
        "author": "郭庆藩", 
        "era": "清", 
        "subtype": "七言律诗", 
        "text": [
            "十二年前同里闬，当时风谊友兼师。", 
            "抟沙聚散一弹指，斫地歌吟空自奇。", 
            "我向沧溟观日出，君归海岱数秋期。", 
            "临歧更忆颍滨老，云树苍茫系梦思。"
        ], 
        "title": "将之日本奉别张雨珊司马即送其之山东兼简哲弟冶秋提学", 
        "type": "律诗", 
        "yun": "支"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "双塔江心孤屿留，昔贤觞咏此风流。", 
            "绿蘋香送清风远，疑有吟声出孟楼。"
        ], 
        "title": "辛未春月由温州至处州道上杂咏 其一", 
        "type": "绝句", 
        "yun": "尤"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "画桨乘潮打浪花，溪湾转过几人家。", 
            "雨丝风片孤篷底，卧看青山出永嘉。"
        ], 
        "title": "辛未春月由温州至处州道上杂咏 其二", 
        "type": "绝句", 
        "yun": "麻"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "石门洞口白云封，飞瀑千寻挂碧峰。", 
            "空羡诗人谢康乐，浣纱二女几时逢。"
        ], 
        "title": "辛未春月由温州至处州道上杂咏 其三", 
        "type": "绝句", 
        "yun": "冬"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "连日山程马足忙，今宵借宿爱禅堂。", 
            "林鸦飞尽松门掩，万谷笙钟入梦凉。"
        ], 
        "title": "辛未春月由温州至处州道上杂咏 其四", 
        "type": "绝句", 
        "yun": "阳"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "云深石室白生虚，夜冷枯僧入定初。", 
            "水月盈盈人不睡，但分清影与寒鱼。"
        ], 
        "title": "辛未春月由温州至处州道上杂咏 其五", 
        "type": "绝句", 
        "yun": "鱼"
    }, 
    {
        "author": "郭式昌", 
        "era": "清", 
        "subtype": "七言绝句", 
        "text": [
            "回环丹嶂千层出，屈曲清溪百道斜。", 
            "一抹林光朝旭上，括苍残雪在桃花。"
        ], 
        "title": "辛未春月由温州至处州道上杂咏 其六", 
        "type": "绝句", 
        "yun": "麻"
    }, 
    {
        "author": "郭式昌", 
        "era": "清", 
        "subtype": "五言律诗", 
        "text": [
            "数里闻溪濑，入山惟乱松。", 
            "空香薰日气，积翠冷云容。", 
            "夕磬烟中寺，风泉涧底舂。", 
            "岩扉随意叩，欢喜一僧逢。"
        ], 
        "title": "石鼓山半山亭小憩", 
        "type": "律诗", 
        "yun": "冬"
    }, 
    {
        "author": "郭式昌", 
        "era": "清", 
        "subtype": "五言律诗", 
        "text": [
            "一洞悬危磴，数峰深翠微。", 
            "山涵春气静，泉养石根肥。", 
            "幽草自颜色，白云无是非。", 
            "高僧忘对客，坐补水田衣。"
        ], 
        "title": "白云洞", 
        "type": "律诗", 
        "yun": "微"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "迢递关河春欲归，行人相望隔斜晖。", 
            "一天薄暝寒将尽，几日东风力渐微。", 
            "但见烟村都黯黯，不堪枝叶尚依依。", 
            "禅心未便沾泥去，还向长亭惹客衣。"
        ], 
        "title": "杨花", 
        "type": "律诗", 
        "yun": "微"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "问君何事碧山深，独酌寒泉万古心。", 
            "解带松风言亹亹，闭门花石坐阴阴。", 
            "半生积梦醒华发，随意春芳伴苦吟。", 
            "祇有竹林双屐好，相将壶酒日来寻。"
        ], 
        "title": "随蒹秋叔访非衣子山斋", 
        "type": "律诗", 
        "yun": "侵"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "手掬寒泉拜绿苔，满湖残照庙门开。", 
            "池蒸暑雨红蕖发，旂卷秋风白雁来。", 
            "半壁空持恢复策，七旬谁展老臣才。", 
            "三闽四广终成误，和议难凭自古哀。"
        ], 
        "title": "荷亭拜李忠定公祠", 
        "type": "律诗", 
        "yun": "灰"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "三年十渡吴江水，花草山川渐有神。", 
            "故垒削平皆沃壤，荒村成聚见归人。", 
            "晨餐细脍烹红鲤，夜舫清歌飐白蘋。", 
            "还是六朝金粉地，残秋烟景似芳春。"
        ], 
        "title": "吴江舟次", 
        "type": "律诗", 
        "yun": "真"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "叹息劳生百感侵，征袍才脱又分襟。", 
            "鼓鼙江上催人去，笑语镫前惜夜深。", 
            "敢信封侯有奇骨，未应偕隐负初心。", 
            "同来瘴雨蛮烟地，祇盼刀环是好音。"
        ], 
        "title": "五坑收抚客民事毕回广州旬日又赴漕涌军营赋示内子", 
        "type": "律诗", 
        "yun": "侵"
    }, 
    {
        "author": "郭式昌", 
        "era": "清", 
        "subtype": "七言律诗", 
        "text": [
            "人言方朔是神仙，风雪穷冬在客边。", 
            "忧国一镫看白发，思乡几辈念青毡。", 
            "寒消竹火残更里，酒忆梅花老屋前。", 
            "践得东坡江水约，读书犹愿假余年。"
        ], 
        "title": "丁亥除夕书怀", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "古寺过从密，秋心不待言。", 
            "鸣琴匣里出，歌凤指端翻。", 
            "独作高阁啸，犹嫌邻磬喧。", 
            "当携画溪上，弹向老梅根。"
        ], 
        "title": "长兴大雄寺听吴仲徵弹琴", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "君家兄弟好，邀我画溪游。", 
            "一幅展松雪，几回来隐侯。", 
            "停桡访高阁，过树俯清流。", 
            "已得忘筌理，持竿何所求。"
        ], 
        "title": "同朱五瑞吉人兄弟游画溪", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "浮萍各自飘，折简不烦招。", 
            "知有五千字，来从丁卯桥。", 
            "埋名已东郭，访古尚南朝。", 
            "想借天人供，禅房慰寂寥。"
        ], 
        "title": "客长兴时京口李司直自卞山买舟相寻", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "新得铁如意，浑如来一朋。", 
            "斜根芝贴石，耸脰鹤陪灯。", 
            "只许频更仆，何须叩默僧。", 
            "深冬还一捉，心解冷如冰。"
        ], 
        "title": "铁如意", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "华堂屏歌舞，深馆特邀余。", 
            "馔倚商周鼎，杯参甲乙书。", 
            "论心欢有素，赏句讶无初。", 
            "更喜同声至，休令促膝疏。"
        ], 
        "title": "张友鸿司李招饮竹深书屋王衡之工部适自白下至", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "敬致王工部，孤心在蜡梅。", 
            "虽然经折了，犹有未曾开。", 
            "东莞牙香片，西洋蜜珀杯。", 
            "不堪乡物奉，客思为君裁。"
        ], 
        "title": "旅馆折蜡梅花贻王衡之", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "真师请于帝，应世住穹窿。", 
            "锁院凭雷掣，飞楼惹鹤翀。", 
            "神形符字凸，鬼血剑花红。", 
            "见说南行久，多应遇葛洪。"
        ], 
        "title": "游穹窿山上真观闻施亮生尊师有岭南之行留此为赠", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "归逐赣船行，金山下且停。", 
            "閒身无北顾，道味在中泠。", 
            "雉堞分城出，鲸钟带浪听。", 
            "家乡海珠寺，髣髴似宁馨。"
        ], 
        "title": "京口金山寺", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "六朝君莫问，千古并生愁。", 
            "宫似咸阳创，江胜雒水流。", 
            "鹓鸾何日散，芦苇飒然秋。", 
            "独有秦淮月，时时照客舟。"
        ], 
        "title": "金陵 其一", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "往日南京事，閒时共尔论。", 
            "江来千万派，城启十三门。", 
            "剑佩留勋府，戎衣在寝园。", 
            "兴亡看六代，何必远伤魂。"
        ], 
        "title": "金陵 其二", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "去岁曾相约，春江草阁中。", 
            "拟闻清啸足，兼与老禅通。", 
            "破浪浮扬子，看山失皖公。", 
            "无由登彼岸，人世易西东。"
        ], 
        "title": "辛亥秋遇沈从弱于石埭遂往白门相期归路访其安庆家居兼取药地和尚近耗明年归舟经过乘风不及登岸为之怅然", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "与师谈娓娓，浑不著绵藤。", 
            "戒后身知贵，穷来愿解宏。", 
            "春将枯树美，瀑似石崖崩。", 
            "才觉抛儿戏，归鞍倚大乘。"
        ], 
        "title": "归宗寺戒后与记汝阇黎夜话", 
        "type": "律诗", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "招提经林麓，不觉过桥来。", 
            "赑屃兼山负，虹蜺落涧开。", 
            "衣摊春草染，杖发暝钟催。", 
            "未敢酬言语，山阳有殷雷。"
        ], 
        "title": "开先寺留呈山鸣和尚", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "别有深深意，舟行敷浅原。", 
            "水通神禹智，山鉴谪仙言。", 
            "火食参烟气，风衣燥雨痕。", 
            "不因飘荡极，那解卧林园。"
        ], 
        "title": "敷浅原", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "鼓枻过沧浪，看君正钓璜。", 
            "参差分老少，一半共行藏。", 
            "古意含灵寿，春风满豫章。", 
            "请歌新乐府，惟采旧芝房。"
        ], 
        "title": "寿曾旅庵", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "佛日出梅关，踰年佛日还。", 
            "有怀惟野老，如愿即乡山。", 
            "衣逐缁流破，鞭垂白马閒。", 
            "如何卢行者，归路发先斑。"
        ], 
        "title": "往还岭上皆值佛日", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "岁晏穷千里，心知恋本州。", 
            "山川交楚粤，文藻忆韩刘。", 
            "对雁方怀岳，看云却背楼。", 
            "疏林晴可数，寒鸟不妨投。"
        ], 
        "title": "初发连州", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "舟过罕攀跻，幽奇事可稽。", 
            "笛传黄帝子，环系白猿妻。", 
            "古迹分明在，新松髣髴齐。", 
            "老僧如久定，期宿此招提。"
        ], 
        "title": "中宿峡", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "水程天易晚，客思此逡巡。", 
            "斜日铺江面，遥帆卸树身。", 
            "休灯窥岸烧，息语会船邻。", 
            "此去犹悬绝，离忧近楚人。"
        ], 
        "title": "江上", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "腊近客都归，吾游尚未几。", 
            "楚萍催发迹，江雪溅行衣。", 
            "山僻僧孤往，潭明鸟对飞。", 
            "陶潜偶然出，毋乃为愁饥。"
        ], 
        "title": "湟水舟中", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "了得南宗义，因人漫北行。", 
            "衣藏珠自现，锡指雁新横。", 
            "舌底将莲种，眉毫斗雪生。", 
            "遥知直署客，休沐出都迎。"
        ], 
        "title": "送远斋上人北游", 
        "type": "律诗", 
        "yun": "庚"
    }, 
    {
        "author": "郭步韫", 
        "era": "清", 
        "subtype": "五言律诗", 
        "text": [
            "斗室宜安拙，幽怀颇自閒。", 
            "溪肥前夜雨，帘卷夕阳山。", 
            "吹角江城暮，巢梁乳燕还。", 
            "无穷清意味，写入竹屏间。"
        ], 
        "title": "斗室", 
        "type": "律诗", 
        "yun": "删"
    }, 
    {
        "author": "郭步韫", 
        "era": "清", 
        "subtype": "五言律诗", 
        "text": [
            "病起惊秋至，新凉转自嫌。", 
            "西风吹短鬓，黄叶扑疏帘。", 
            "久饫冰霜苦，何妨岁月淹。", 
            "驱愁愁不去，依旧上眉尖。"
        ], 
        "title": "病起", 
        "type": "律诗", 
        "yun": "盐"
    }, 
    {
        "author": "郭步韫", 
        "era": "清", 
        "subtype": "五言律诗", 
        "text": [
            "秋霁黯将暝，萧条江上村。", 
            "蝉声催落木，松色老蓬门。", 
            "聚散复何定，荣枯安足论。", 
            "年年离别泪，怕见旧衣痕。"
        ], 
        "title": "秋霁", 
        "type": "律诗", 
        "yun": "元"
    }, 
    {
        "author": "郭步韫", 
        "era": "清", 
        "subtype": "七言律诗", 
        "text": [
            "藐姑仙人谪几时，垂垂自发两三枝。", 
            "频邀静赏送新句，那许纤尘蒙素姿。", 
            "霁雪长亭鸦去远，寒天小院鹤归迟。", 
            "春风二月多桃李，冷蕊疏香知未知。"
        ], 
        "title": "梅花", 
        "type": "律诗", 
        "yun": "支"
    }, 
    {
        "author": "郭步韫", 
        "era": "清", 
        "subtype": "七言律诗", 
        "text": [
            "骨肉圞圆不可期，每逢佳节倍生悲。", 
            "年华荏苒成今古，人事迁流多盛衰。", 
            "尘甑常无馀宿粒，空囊惟有苦心诗。", 
            "声声曙角催残腊，贺岁来朝强自支。"
        ], 
        "title": "除夕", 
        "type": "律诗", 
        "yun": "支"
    }, 
    {
        "author": "郭步韫", 
        "era": "清", 
        "subtype": "七言律诗", 
        "text": [
            "萧萧木叶下园林，摇落偏惊抱恨心。", 
            "老去不嫌青鬓改，愁多翻爱素帏深。", 
            "菊当九日凌霜健，虫避西风隐壁吟。", 
            "正是夜来愁伏枕，谁家月下击清砧。"
        ], 
        "title": "萧萧", 
        "type": "律诗", 
        "yun": "侵"
    }, 
    {
        "author": "郭步韫", 
        "era": "清", 
        "subtype": "七言律诗", 
        "text": [
            "春风亭榭四徘徊，满目萧条院半颓。", 
            "门掩苍松寒白日，雨馀幽径长青苔。", 
            "岁华老我头将雪，时事消人心已灰。", 
            "燕子不嫌今冷落，年年此日自飞来。"
        ], 
        "title": "贫居", 
        "type": "律诗", 
        "yun": "灰"
    }, 
    {
        "author": "郭步韫", 
        "era": "清", 
        "subtype": "七言律诗", 
        "text": [
            "钗荆裙布老深居，帘卷机窗试笔初。", 
            "吟罢频斟新岁酒，日长细看古人书。", 
            "年华有信春来去，时事无凭云卷舒。", 
            "可笑龙钟还不了，只缘诗债未全除。"
        ], 
        "title": "元旦", 
        "type": "律诗", 
        "yun": "鱼"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "流莺无赖。", 
            "将一天霁景，啼碎窗外。", 
            "雨后帘青，桥上衫红，盈盈定有人在。", 
            "趁晴蛱蝶漫空舞，立不稳、泥金裙带。", 
            "水如尘、玉剪轻飞，莫点葡萄痕坏。", 
            "几日心情小极，为黏花中酒，暗销眉黛。", 
            "黦了歌纨，阁了钿车，谁爱斗茶挑菜。", 
            "帽檐故傍秋千侧，恰今日、风光如海。", 
            "便春晴、人意谁忺，已报楝花风大。"
        ], 
        "title": "疏影  暮春新霁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "霜天残腊。", 
            "绽缃梅满树，半开微合。", 
            "懒斗春园，小白长红，只爱新兴蜜蜡。", 
            "郁金堂外模糊见，贪耍学、厌禳妆法。", 
            "惹绿窗、镇日昏黄，错认熏香睡鸭。", 
            "曾有个人云鬓，摘盈盈半朵，和笑低插。", 
            "戏骂花枝，何物檀奴，也上香蝉斜压。", 
            "如今人去花何用，索性把、花枝齐搯。", 
            "搅斜阳、别样心情，且唤浇愁蛮榼。"
        ], 
        "title": "疏影  黄梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白头兄弟在，将进酒、且赋小秦王。", 
            "叹世上鸡虫，笑人寂寂，天边蜍兔，去我堂堂。", 
            "谁相寄、一编书是凤，千炬蜡成凰。", 
            "检处从头，时乎已暮，烧时见跋，夜也何长。", 
            "可怜惟一雁，东风催散去，永不成行。", 
            "回想去冬今夜，人正颠狂。", 
            "算年去年来，枫根少历，春阴春雨，燐火无光。", 
            "知尔天涯二季，一样沾裳。"
        ], 
        "title": "风流子  除夕几士大兄以新历蜡炬饷我赋此奉酬因怀亡弟半雪并寄三弟纬云于都下四弟子万于宋中", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "几摺枕屏斜，凝眸看、蕃马簇平沙。", 
            "算故国楼台，许多风物，当年歌管，何限韶华。", 
            "曾记得、和烟罗幌展，映水粉墙遮。", 
            "乍雨乍晴，卖饧天气，半痴半黠，斗酒生涯。", 
            "也知别来事，浑娇懒，难胜蝉翼轻纱。", 
            "多管逢春不语，对月长嗟。", 
            "只芳草黏天，声声杜宇，画帘垂地，阵阵杨花。", 
            "赢得无聊，小楼数尽栖鸦。"
        ], 
        "title": "风流子  感旧", 
        "type": "词", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "来时寒食近，且近耳、讵料竟残春。", 
            "正仆本多愁，何妨作达，官如不醉，遮莫伤神。", 
            "见此际、酒旗斜唤客，榆叶弱萦人。", 
            "燕子风前，是何言语，柳条烟里，别样腰身。", 
            "名园行乐处，追欢笑，何限宝马香轮。", 
            "况遇风流刺史，潇洒遗民。", 
            "奈东望蒋州，春潮拍拍，北来瓜渚，暮雨纷纷。", 
            "还怕当歌对酒，忽又沾巾。"
        ], 
        "title": "风流子  南徐春暮程昆崙别驾招饮南郊外园亭同方尔止孙豹人谈长益邹程村何雍南程千一赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "众山排峭壁，西风吼、乱叶打茆庵。", 
            "记竹外时逢，拈花迦叶，水边曾值，洗钵瞿昙。", 
            "依稀是、鸟啼幽涧北，僧送石桥南。", 
            "万壑松飙，王裴名理，半床萝月，支许清谈。", 
            "重经春来地，人谁在，祇见霜信初酣。", 
            "染就千围桃槲，一路杉楠。", 
            "叹电光石火，佛犹如此，山邱华屋，人则何堪。", 
            "隐隐前林暝翠，暗结精蓝。"
        ], 
        "title": "风流子  锡山庆云庵感旧 时永如上人新逝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冰蟾飞皓彩，今宵月、胜似昨宵圆。", 
            "有一片角声，凄清枕畔，三秋桂子，零乱樽前。", 
            "人生事、千龄浑似梦，百计且求仙。", 
            "凤舞鸾歌，别来几日，琼楼玉宇，归去何年。", 
            "流霞须倾尽，金荷里，鲸饮并吸婵娟。", 
            "遥忆庾楼今夜，多少英贤。", 
            "想月明千里，战袍不夜，西风万马，杀气临边。", 
            "我控云中黄鹄，一笑茫然。"
        ], 
        "title": "风流子  月夜感忆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "桃花潭上水，深千尺、不抵似汪伦。", 
            "正留客西园，红灯翠幕，送余南浦，淡月微云。", 
            "依稀记，赏花敲画鼓，纠酒唤罗裙。", 
            "赠到葳蕤，休教锁恨，贻来螺墨，莫便磨人。", 
            "南谯繁华地，重经过一片，野渡斜曛。", 
            "剩下红桥旧巷，黄叶前村。", 
            "想千年李树，仙游已邈，三分吉利，霸业俱陈。", 
            "且自佯狂作达，何事消魂。"
        ], 
        "title": "风流子  泊舟谯郡赠新安汪公言", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "故人新化鹤，今宵月、含泪盼瑶京。", 
            "念别我西园，朱曦翕赩，送君南浦，雪浪掀腾。", 
            "谁曾料、人间琼树折，天上玉楼成。", 
            "湘瑟才弹，便惊绝调，粉笺刚到，遽隔前生。", 
            "新词沈吟遍，斜行字，银钩虿尾纵横。", 
            "留向愁中细阅，醉后閒评。", 
            "怅一带新蒲，碧凄杜甫，千门御柳，绿怨韩翃。", 
            "不待邻家笛起，早悔浮名。"
        ], 
        "title": "风流子  董樗亭来始见钱莼䰻寄我新词而莼䰻之墓已有宿草矣怆怀我友渍泪成词即用莼䰻来韵并求竹垞朱十亦一继作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "糁雪梅娇，弄烟杏暖，嫩杨初丝。", 
            "正卖饧、声近帘栊，店舍恰逢百五，风飐斜旗。", 
            "绿波画桥门暗锁，听墙里、谁家笑语微。", 
            "知他定，是秋千才下，慵换春衣。", 
            "芳郊也拟宴赏，奈旧日、心情半已非。", 
            "只一园蝴蝶，满地燕子，乱扑晴晖。", 
            "墓左麒麟，枝头杜宇，不饮芳樽更待谁。", 
            "梨花底，照明妆淡粉，上冢人归。"
        ], 
        "title": "大圣乐  甲寅清明", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风落拓阖闾城。", 
            "有留侬、白帢红筝。", 
            "细雨落檐花，吴王宫外鸡鸣。", 
            "屏当好、嫩橘鲜橙。", 
            "瓯如雪，真珠药玉齐倾。", 
            "三两狂夫，趁筝琶未歇，促拍调俱成。", 
            "閒评。", 
            "相逢作达耳，人世事、落絮浮萍。", 
            "枫桥下、几船夜火，一派寒更。", 
            "奈酒醒、人又趱离程。", 
            "早潮平，报道山泉待我，凉梦先萦。", 
            "尽残年，渔蓑茶灶寄浮生。"
        ], 
        "title": "高山流水  即席别吴门诸子偕园次返梁溪并呈伯成先生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风光三月连樱笋。", 
            "美人踌躇白日静。", 
            "小屏空翠飐东风，不见其馀见衫影。", 
            "无端料峭春闺冷。", 
            "忽忆青骢别乡井。", 
            "长将妾泪黦红巾。", 
            "愿作征夫车畔尘。", 
            "人归迟，春去急。", 
            "雨丝满院流光湿。", 
            "锦书道远嗟奚及。", 
            "坐守吴山一春碧。", 
            "何日功成还马邑。", 
            "双倚枇杷花树立。", 
            "夕阳飞絮化为萍。", 
            "揽之不得徒营营。"
        ], 
        "title": "江南春  本意和倪云林原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西风雁压凉云破，趱成暝色如许。", 
            "屏风几垒拥潇湘，正晚山碧聚。", 
            "拟偷按、凄凉宫谱。", 
            "小楼寒峭移筝柱。", 
            "奈偏到此时，添几阵、潇潇淅淅，长夜难住。", 
            "对此倍怅无憀，银灯细炙，犹自顾影私语。", 
            "一从西北倦游归，只鬓催霜缕。", 
            "总梦到、咸阳原去。", 
            "也应红尽骊山树。", 
            "算前情、都付与，一片青砧，三通画鼓。"
        ], 
        "title": "霜叶飞  夜雨感旧柬史云臣", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "轻松纤软评春雪，此言殊耐寻玩。", 
            "昔人句子巧形相，又入春趺赞。", 
            "细拟议、两般俱善。", 
            "不如单咏霜蔬便。", 
            "每未到春盘，早赪甲、娇擎隽永，那数禁脔。", 
            "此际风雪豪家，点酥抑鲊，花压羔儿红浅。", 
            "寒酸腹内剩蔬畦，那有羊来践。", 
            "只千里、湖莼路远。", 
            "乡愁菜把权消遣。", 
            "对稀疏、凭小摘，忽忆情亲，踌躇未免。"
        ], 
        "title": "霜叶飞  黄牙菜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鸟啄双环，蝶黏交网，此是阿谁门第。", 
            "垫巾绕柱，背手循廊，直恁冷清清地。", 
            "想为草没空园，总到春归，也无人至。", 
            "只樱桃一树，有时和雨，暗垂红泪。", 
            "料昔日、人在小楼，窗儿帘子，定比今番不似。", 
            "望残屋角，立尽街心，何处玉钗声腻。", 
            "惟有门前远山，还学当年，眉峰空翠。", 
            "忆香词尚在，吟向东风斜倚。"
        ], 
        "title": "过秦楼  松陵城外经疏香阁故址感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "惠山山下，谁氏高楼，记曾借我酣眠。", 
            "夜半喧山雨，龙峰顶、飞挂百幅帘泉。", 
            "当时尚有玲珑在，凭阑唱、落叶哀蝉。", 
            "可惜是、声声红豆，忆来大半难全。", 
            "如今重经楼下，只水声幽咽，髣髴鸣弦。", 
            "弹指匆匆，旧时燕子，换做万里啼鹃。", 
            "当垆莫唤楼前客，应怪我、泪裛红绵。", 
            "惆怅煞、一天明月，满汀渔火商船。"
        ], 
        "title": "五綵结同心  过惠山蒋氏酒楼感旧", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "帘风暗袅，槛雪新晴，小楼月又刚圆。", 
            "有杜秋娘在，微酣候、催弄脆竹零弦。", 
            "曲中蓦听羊车到，褰帏入、一座喧阗。", 
            "惊疑甚、似曾相识，别来一十三年。", 
            "重新移灯添酒，算夜长难睡，且话从前。", 
            "记得当初，扬州薄倖，有人同做樊川。", 
            "玲珑去后诗人老，湖湘客、飘泊谁怜。", 
            "凭谁报、渡泸诸葛，君家燕子依然。"
        ], 
        "title": "五綵结同心", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "隔街争唱，相府莲开，覆额香蝉初裹。", 
            "红漆车儿稳，绣帘动、压角红珠駊騀。", 
            "只愁阮妇刚才嫁，飘吴语、绿窗边过。", 
            "怕难免、粉防脂逻，安顿最宜详妥。", 
            "连晨书楼长锁，料也应推说，楝花风大。", 
            "千骑今年，事双双去，笑上丹軿翠舸。", 
            "郎君佳话人传遍，怪底事、端然瞒我。", 
            "倘相逢、春宵筵上，百罚深杯方可。"
        ], 
        "title": "五綵结同心  贺冯躬暨纳姬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "萧萧禅榻，百和旃檀薰透。", 
            "花冠啼罢，乌龙睡熟，紫竹清幽黄帔瘦。", 
            "小袒裶罗袖。", 
            "双垒湘裙红吐，花边一绺。", 
            "最怜他、趺坐桃笙，一派秋江绿皱。", 
            "灵山参破风幡后。", 
            "奈十年前事，终向心头有。", 
            "佳人不偶。", 
            "记惜玉情怀，窃香时候。", 
            "迦文消夙垢。", 
            "正值钟声报午，苔阴移昼。", 
            "问笼中、白雪衣娘，一卷名经完否。"
        ], 
        "title": "女冠子  咏美人坐禅和彭羡门原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "上元晴也。", 
            "盈盈霁景堪画。", 
            "夹城况有，琼苞千斛，翠瀫双奁，冷辉交射。", 
            "一轮圆玉挂。", 
            "越显人间天上，十分良夜。", 
            "想谁家、年少此际，正逐暗尘嬉耍。", 
            "六街春谜慵猜打。", 
            "叹浮生故国，难把前欢借。", 
            "蜡珠红灺。", 
            "总湿透昔日，传柑双帕。", 
            "春罗愁细砑。", 
            "也料写他不尽，十年前话。", 
            "约东风送梦，惹人重到，旧樊楼下。"
        ], 
        "title": "女冠子  癸丑元夕用宋蒋竹山韵", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "老不出门行蹩躠，只是年年送人别。", 
            "白髭一别几茎生，老笔难工反成拙。", 
            "犹记去年春酒开，君驰驷马从西来。", 
            "四方朋好日高会，玉笙银管宵中催。", 
            "是时君有潘州役，所至葱葱若遗迹。", 
            "今年相送入罗浮，已谢为邦作嘉客。", 
            "丰鳄湖边山绕城，著书仍是旧经生。", 
            "封章却自天曹下，车马还从帝里行。", 
            "珠江八月炎威解，数幅蒲帆向风挂。", 
            "路迥唯凭叶县凫，舟轻欲笑坳堂芥。", 
            "往时朋旧各分飞，赋别江头老布衣。", 
            "虽乏骊珠佐行色，犹当洗耳待金徽。"
        ], 
        "title": "送王令诒赴都补官", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昔君十五青青衿，姿颜如玉能鼓琴。", 
            "再三祈请一挥手，四座宾客皆倾心。", 
            "尊君虬须古侠客，坐拥楼船通绝域。", 
            "我从海外一见之，及到君堂始相识。", 
            "酣歌永啸乐未终，其如世事犹汹汹。", 
            "君挽长弓射白雁，身骑大马能追风。", 
            "珊瑚合挂渔人网，姓名忽列鹰扬榜。", 
            "北台买骏尚悬金，西郭栽花还自赏。", 
            "蹉跎五十鬓未霜，有子能诗与父长。", 
            "看君不复愁衰老，惟忧无以答苍苍。", 
            "去年荐饥民最苦，四郊就赈愁风雨。", 
            "君募蓬茅数十区，瘠子愁妻各其所。", 
            "荒原或有不归魂，掩之以棺埋以土。", 
            "吁嗟乎，使君食禄就一官，职守所拘宁有补。", 
            "不如逍遥落拓作闲人，足使饥嬴有宁宇。"
        ], 
        "title": "赠家天池", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秋日枉诗今未报，窗外梅花开正闹。", 
            "君麾日驻海头城，我老犹思雪中棹。", 
            "横琴山外晓风清，万里沧茫见日生。", 
            "高标铜柱千年在，犹见君家旧勒铭。", 
            "君流膏泽周遐邑，已饥已溺常汲汲。", 
            "如何歌颂满天南，终日思归时伫立。", 
            "思亲翘首望云飞，更许轻骑到小扉。", 
            "贫家客至无多地，已命山童拂钓矶。"
        ], 
        "title": "寄答马卧仙都阃", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "煌煌太微廷，执法列其右。", 
            "夜来视星文，光荣殊昔有。", 
            "闻君掌兰台，北向遥沥酒。", 
            "知己非独欢，苍生望来久。", 
            "平生恬澹志，中立无所苟。", 
            "在德固罔愆，于言良不朽。", 
            "由来风纪地，所尚非绳纠。", 
            "但令源本端，足使民俗厚。", 
            "君家自青齐，先世属台斗。", 
            "赓飏明盛日，廓落经纶手。", 
            "继起今有人，联飞自相友。", 
            "看花岁最先，劲柏凋弥后。", 
            "人称独坐三，位冠群乡九。", 
            "泥涂吾曳尾，霄汉君骧首。", 
            "颇忆十年前，春宵同剪韭。"
        ], 
        "title": "寄王阮亭总宪", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "谁言母有夫，有夫中道归黄垆。", 
            "谁言子有母，有母生儿身不久。", 
            "母亡有母能抚孤，夫亡教子成室家。", 
            "母之报夫在教子，子能事生即事死。", 
            "呜呼，节孝萃一门，我欲歌之难为言。"
        ], 
        "title": "仁和周氏节孝诗", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "四序遒以迫，天宇皛且深。", 
            "出郊睇平畴，上有嘉树林。", 
            "萧萧风乍劲，萋萋岁已阴。", 
            "初秋属馀闰，徂暑方流金。", 
            "驾言梵王宫，阒寂期幽寻。", 
            "相招有开士，散带遗冠簪。", 
            "登楼俯逝川，推窗纳遥岑。", 
            "稍歇人外磬，复闻花中琴。", 
            "追随昔已屡，违隔忽在今。", 
            "空斋散文史，席地聊歌吟。", 
            "岂惜车马劳，苦为尘累侵。", 
            "群公不遐弃，往往遗之音。", 
            "其清若冰雪，有美如璆琳。", 
            "谁言一日游，逖矣千载心。"
        ], 
        "title": "闰七夕后一日远公招同潘稼堂张损持梁药亭毛行九余未及赴诸公分韵见及得心字", 
        "type": "古风", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "跏趺秋树根，悠然静馀想。", 
            "本为著作人，具此幽遐赏。", 
            "十年卧沧洲，髭须渐云长。", 
            "不以三事荣，易我一日养。", 
            "苍生望正殷，林泉聊独往。", 
            "新篇岁峥嵘，旧闻入罗网。", 
            "高风激颓波，苔石皆萧爽。", 
            "五弦何必挥，瀑流有清响。"
        ], 
        "title": "题张损持太史行乐图", 
        "type": "古风", 
        "yun": "养"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不见素馨田，行人采摘成术阡。", 
            "又不见菖蒲涧，仙人服食今无传。", 
            "世间不贵长生学，只爱花香耳目前。", 
            "吹笙击鼓日纵饮，笑杀吾侪无酒钱。", 
            "药洲南边杜门者，今日忽然罗众筵。", 
            "相邀尽是文章客，吴山越水多英贤。", 
            "盈阶况复美花竹，梧桐一叶初秋天。", 
            "火云烧空尚炎赫，江湖白浪高于船。", 
            "千里命车良不易，兼旬何意成流连。", 
            "西郊北郭多古寺，菜根茗碗同枯禅。", 
            "长吟短句屡酬酢，千钟百榼无闻焉。", 
            "主人家酝号玄碧，奇方得自安期仙。", 
            "饮酣棋罢各授简，鸲鹆大砚青松烟。", 
            "倾玉盏，拂华笺，劝君大醉方谋篇。", 
            "良俦嘉会不尽兴，异日相思年复年。"
        ], 
        "title": "初秋日梁药亭招同沈詹山大令家山农隐君潘稼堂检讨张损持吉士毛行九司马吴晋涛少尹林桐叔少府杨勉斋孝廉徐紫凝罗浮山司红暹家献孟诸文学远布心月二上人雅集六莹堂分得阡字", 
        "type": "古风", 
        "yun": "先"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "地胜秋亦佳，人间醉常得。", 
            "深帘却花影，欹槛上苔色。", 
            "凉云淡不飞，白日光稍匿。", 
            "是时月几望，平分景未昃。", 
            "天空肃万象，霄迥联千翼。", 
            "过水划明沙，排阊觐炎国。", 
            "江城霸气散，海甸瘴烟熄。", 
            "舟通珊瑚宫，星定女牛域。", 
            "黄屋竟何在，青袍此相即。", 
            "同游皆妙选，抽思尽奇特。", 
            "挥洒衍波笺，淋漓客卿墨。", 
            "长驱役今古，清辩洗雕饰。", 
            "几案杂古欢，杯盘列珍食。", 
            "酒𣂏罗浮春，果擘诃梨勒。", 
            "客身翻夺主，南风竞淩北。", 
            "豪吟卷宿雾，深坐催宵刻。", 
            "风战矮檐梧，漏侵园院棘。", 
            "规月欠微痕，清辉渺无极。", 
            "林栖鸟忽惊，穴处鲛犹织。", 
            "大地漫金波，虚府敞琼阈。", 
            "露冷吴刚斧，飙驶纤阿轼。", 
            "桂华一以睹，蓬梗嗟未息。", 
            "昨泛海珠滨，频过花田侧。", 
            "千门连睥睨，万顷泻胸臆。", 
            "浩荡鸥难驯，凄清蛩更唧。", 
            "雄剑倚芙蓉，枯禅寄薝卜。", 
            "各抱千载心，宁亏九鼎力。", 
            "高洁慕蝉饮，龌龊笑鸡肋。", 
            "履道任夷惠，得句惊藉湜。", 
            "良会永弗忘。"
        ], 
        "title": "己卯八月十四日五羊城南联句同毛端士司红暹梁药亭张损持同拈十三职韵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我闻丹山赤水之洞天，地脉暗与蓬瀛连。", 
            "蓬莱一枝乃独往，直到天池鹏化之南边。", 
            "倏然乃与罗浮结，七洞四明如隔绝。", 
            "宁知共在斗牛间，天上分星总扬越。", 
            "四明狂客贺季真，青莲一见号仙人。", 
            "知人自有传心法，能使汾阳屈者伸。", 
            "唐代功臣独居首，谁知活自书生手。", 
            "君今相士特南来，知人肯落前贤后。", 
            "天闲新进渥洼多，更命旌旗理九河。", 
            "都将吉甫清风颂，和入河渠瓠子歌。", 
            "著书七十罗浮老，汗竹为书频削稿。", 
            "方候公闲细评论，如何鹢首催前导。", 
            "病中相送不成章，口授儿曹写数行。", 
            "迟君赐归鉴湖一曲水，来问天台万仞之石梁。"
        ], 
        "title": "送左襄南督学试竣还都奉命命视河", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "访古肃宾朋，淩晨命车驾。", 
            "嘉树有清阴，风幡古兰若。", 
            "擢干耸苍穹，垂枝笼碧瓦。", 
            "坛壝石已朽，盘根自相把。", 
            "外质何连卷，中空若刳剐。", 
            "一体含菀枯，四气无冬夏。", 
            "落叶为轻纱，虚明复堪写。", 
            "宗风未西来，神物乃跃冶。", 
            "托身炎海南，所贵在知寡。", 
            "谁为满百人，羡尔千年者。"
        ], 
        "title": "同王阮亭宫詹黄忍庵太史高谡苑廷评张超然屈翁山两处士五羊访古作三首 其一 菩提树", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "高阁闻午钟，石门倏已启。", 
            "抠衣蹑层磴，遥与仙人礼。", 
            "俯沼濯幽泉，开轩酌琼醴。", 
            "轻风自东来，管弦发朱邸。", 
            "未觉所历高，城郭忽在底。", 
            "群公济时硕，衔命来丹陛。", 
            "嘉会匪前期，东西各旌棨。", 
            "奇踪辨羊石，妙墨逢苏米。", 
            "不谓荒烟馀，名流今济济。", 
            "文章系气运，颓波藉中砥。", 
            "酒阑问新题，赋诗效何体。"
        ], 
        "title": "同王阮亭宫詹黄忍庵太史高谡苑廷评张超然屈翁山两处士五羊访古作三首 其二 五仙观", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "泛广倦邅回，陵高苦奔峭。", 
            "江中得孤屿，足以雄登眺。", 
            "西睇苍梧云，东望罗浮峤。", 
            "遥天落峰影，远水明残照。", 
            "五羊古都会，往事堪凭吊。", 
            "中原时逐鹿，一隅常虎啸。", 
            "丸泥横浦关，左纛炎州徼。", 
            "赵刘及何冼，异曲元同调。", 
            "各自一时豪，宁贻千载诮。", 
            "兹丘隔城市，兴亡非所召。", 
            "如何游衍地，繁盛乖年少。", 
            "遗碑卧苔藓，壁垒环颓庙。", 
            "东风吹古台，归潮鸣石窍。", 
            "觞咏对同人，临流成一笑。", 
            "骊颔君所探，鱼竿吾欲钓。"
        ], 
        "title": "同王阮亭宫詹黄忍庵太史高谡苑廷评张超然屈翁山两处士五羊访古作三首 其三 海珠石", 
        "type": "古风", 
        "yun": "啸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "野草绿未稠，东郊春已暮。", 
            "农夫荷锄笠，连阴未成雨。", 
            "昨约蒲涧行，颇作沾濡惧。", 
            "届晨乃开霁，杲日方东吐。", 
            "轩骑出城闉，干旌入深树。", 
            "登顿古殿旁，偪侧缘溪路。", 
            "风泉递清响，竹石通微步。", 
            "神仙渺何所，前贤表遗句。", 
            "尚忆征战初，经年六师驻。", 
            "樵苏落榱桷，高垒隳陵墓。", 
            "孤寺独岿然，文章有灵护。", 
            "佳辰及兹游，赏心亦云具。", 
            "布席榕阴移，飞觞玉醪注。", 
            "歌吟杂谐谑，脱略披情愫。", 
            "宾主一代才，登高各能赋。", 
            "白雪岂曰酬，青云期可附。"
        ], 
        "title": "菖蒲涧", 
        "type": "古风", 
        "yun": "遇"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "百行皆有营，一暇不易得。", 
            "非无出门时，往往为世役。", 
            "兹晨服食罢，曳杖信所适。", 
            "蔼蔼涉墟莽，悠悠越阡陌。", 
            "芳郊属春和，天宇迥昭晰。", 
            "川流扬晓晖，林表霁新色。", 
            "旷观既以怡，内省寡所斁。", 
            "未羡高鸟翔，安用抟风翼。", 
            "息意慕华膴，何心厌衰白。", 
            "修名匪岁年，寿考岂金石。", 
            "至理有恒期，浮生徒自域。"
        ], 
        "title": "拟行药城东桥", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "嘉蔬擢根苗，濯濯在平壤。", 
            "甘苦各天性，宁期君子赏。", 
            "醢人司四豆，菹以事宾飨。", 
            "辛咸适所宜，调剂具分两。", 
            "深藏闭风日，揉择劳指掌。", 
            "经时色尚青，生意犹可想。", 
            "方兹饫醇醲，所贵在萧爽。", 
            "徐徐入齿牙，历历有清响。", 
            "山珍与海错，对之皆敞罔。", 
            "真味异五滋，逸韵殊豪上。", 
            "顿令酣醉人，当杯能倔强。", 
            "贫居五十年，饮食多卤莽。", 
            "黄齑日所亲，荼蓼心所奖。", 
            "岂知鼎俎间，非独口腹养。", 
            "凡物尽其材，用之斯不枉。", 
            "农经极草木，修制存畴曩。", 
            "姬公作周礼，纤悉固有仿。", 
            "七菹与三臡，供之惟用盎。", 
            "得名自古来，赋咏从吾党。"
        ], 
        "title": "闭瓮菜", 
        "type": "古风", 
        "yun": "养"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "粤山自北来，西城势宽衍。", 
            "阛阓百万家，中有梵王殿。", 
            "雄风固所存，古色不自炫。", 
            "遥遥三千载，春光递流转。", 
            "曾是虞翻宅，昔为赵佗甸。", 
            "九州不一姓，兴废如邮传。", 
            "如何一塔地，独使卢能擅。", 
            "须发彼所捐，宝之若旒弁。", 
            "至今菩提树，根基互相禅。", 
            "中心半枯朽，万叶犹葱茜。", 
            "佛法始东来，经纶多纠缠。", 
            "宗风振自兹，宇内为一变。", 
            "继以首楞严，羽翼相后先。", 
            "奇文阐妙义，笔授留遗砚。", 
            "乃知最上乘，枢纽存斯院。", 
            "镇以铁浮图，千佛皆身现。", 
            "干霄七层起，锢地重台奠。", 
            "锡以罗汉画，神彩流唐绢。", 
            "听法有睡猿，拥彗向人面。", 
            "访古驻干旄，开轩极流眄。", 
            "行厨具尊酒，老衲供茶宴。", 
            "集木啭黄鹂，拂池度双燕。", 
            "朱萼槛外明，青峰楼上见。", 
            "遥钟发暮景，刻漏催壶箭。", 
            "车马一分镳，将归有馀恋。"
        ], 
        "title": "诃林怀古同诸公作", 
        "type": "古风", 
        "yun": "霰"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "首月已云晦，蓂荚未全落。", 
            "既惜节候迁，况有良朋约。", 
            "烛下起笙歌，吟间命杯杓。", 
            "旷志挟天壤，深思契冥漠。", 
            "袁子古纳言，前身老行脚。", 
            "理棹下湘漓，经年系青雀。", 
            "史氏好弟兄，妙龄各鸣跃。", 
            "一时两玉人，维杨并花萼。", 
            "南王与北王，车辙相交错。", 
            "东行指铜柱，西登铭剑阁。", 
            "美政在天隅，后先同一格。", 
            "蓝生好牧牛，商声时叩角。", 
            "三山及五岭，几度乘芒屩。", 
            "吾乡十数子，大半头如鹤。", 
            "一二少年郎，赋质皆文弱。", 
            "嘉会叶应求，高言成盍各。", 
            "朝台霸气散，禹甸淳风薄。", 
            "缅忆髫龀初，盛事空如昨。", 
            "先哲有遗徽，而今不可作。", 
            "遥深怀古情，且尽新知乐。", 
            "飞栖雪下鸿，聚散风中箨。", 
            "后期杳何所，远道伤离索。", 
            "踟躇一搔首，牵率为酬酢。", 
            "莫拟送穷文，徒令五鬼噱。"
        ], 
        "title": "丙子正月晦日袁密山通政史蕉饮梁药亭两吉士王令诒明府王紫诠使君招同蓝公漪史万夫于南溟廖南炜岑金纪屈翁山吴山带王蒲衣梁王顾林赤见家献孟曾秩长黄汉人集使君寓斋分赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "伏暑无所适，散带行前庭。", 
            "轻风入檐来，嘒嘒新蝉鸣。", 
            "上有梧桐树，参差闻雨声。", 
            "浮云忽东驰，霖潦浩纵横。", 
            "客心既云乐，况有良友生。", 
            "高谈永终日，雅奏和且平。", 
            "举世皆泥涂，斯人濯其缨。", 
            "古学日以坠，先民犹可程。", 
            "前笙与后管，相待成咸英。", 
            "朝日与夕月，相续为光明。", 
            "勉尔千秋业，慰我怀古情。"
        ], 
        "title": "赠黄葵村", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "受生虽有涯，与君当更倍。", 
            "以兹百年内，郁郁三十载。", 
            "西登极邛笮，南泛穷溟海。", 
            "盾鼻草檄书，儒冠立军垒。", 
            "三命滋益恭，百折终无怠。", 
            "蹉跎炎瘴间，霜雪颠毛改。", 
            "维兹春仲月，览揆辰期逮。", 
            "谷风发新晴，蟾兔盈光彩。", 
            "持觞候良夜，百卉欣相待。", 
            "所叹兰蕙花，含英犹未采。", 
            "大器固晚成，神龙靡终悔。", 
            "悠悠望六合，正气吾徒在。", 
            "剥复理何如，谁能问真宰。"
        ], 
        "title": "寿邹仪生", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我居天一隅，幸豁千里目。", 
            "四海有同心，风期每相属。", 
            "之子三吴英，轩车来问俗。", 
            "旅病卧孤舟，宾至不及肃。", 
            "贻赠一篇诗，恳款见衷曲。", 
            "一吟五内宽，再咏双眉蹙。", 
            "蹇予生不辰，水深聊自漉。", 
            "不无危苦词，敢并骚些读。", 
            "岂知堕泪猿，更作求声谷。", 
            "义心知调古，直气识节促。", 
            "悠然金石音，出自丝桐腹。", 
            "为君埽蓬蒿，衔杯泛霜菊。", 
            "与君涉牂牁，堆盘进黄独。", 
            "旧宫禾黍地，当欢或成哭。", 
            "君家太湖上，瑶圃皆积玉。", 
            "联飞声满空，手著书盈屋。", 
            "徒惊潘令毛，渐叹荆州肉。", 
            "迟暮各有怀，古道敢不勖。", 
            "传经本儒行，今晨装已俶。", 
            "岩高星可占，峡暗云仍畜。", 
            "善价倘有时，毋为久藏椟。"
        ], 
        "title": "次答刘沛然兼送之端州", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "人言双车轮，可以生四角。", 
            "人言方寸内，可以起五岳。", 
            "丈夫未得志，文采从驳荦。", 
            "往往见轗轲，行行自吟踔。", 
            "纵穷阿井胶，莫止黄河浊。", 
            "之子骐骥姿，望古振高躅。", 
            "六辔既如丝，千里岂云邈。", 
            "南来溟海上，为日不数数。", 
            "言寻朱明天，丹砂师抱朴。", 
            "著论等逍遥，儒墨供剽剥。", 
            "况复富于年，足用竟其学。", 
            "胜赏每登临，大雅相磨琢。", 
            "彼此互唱酬，古今屡扬搉。", 
            "如何欢会地，告别殊刺龊。", 
            "离舟系叶儿，归马歌皇驳。", 
            "犹馀柏叶酒，初度春王朔。", 
            "九州虽比邻，中心能不懪。", 
            "岭路雪岧峣，江涛时萦灂。", 
            "既抱连城珍，会待成风斫。", 
            "力田必有秋，至道不盈握。", 
            "勉矣树令名，天休日滋渥。"
        ], 
        "title": "次朱汉源留别韵送之归吴下", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言绝句", 
        "text": [
            "柏舟堪向世人誇，天上高居只两家。", 
            "月殿嫦娥多桂子，瑶池王母有桃花。"
        ], 
        "title": "祝黄氏大孺人", 
        "type": "绝句", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "久客将归日，新秋暂泊船。", 
            "别离良不易，须鬓各苍然。", 
            "乡酒鲈登市，边风雁在天。", 
            "家庭多乐事，莫忘尺书传。"
        ], 
        "title": "口占送家木月", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白头逢世好，佳句使人惊。", 
            "往事思先甲，流年阅后庚。", 
            "老馀家国泪，交见死生情。", 
            "借问张平子，何时赋二京。"
        ], 
        "title": "次答董汉竹二首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "游踪同雪爪，世语半兰奢。", 
            "各述先人旧，弥增两鬓华。", 
            "夙兴君不忝，身外我何加。", 
            "愧乏江都笔，名山勒一家。"
        ], 
        "title": "次答董汉竹二首 其二", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "瑚瑚洲上叟，有杖号珊瑚。", 
            "谁此琼华赠，如分若木株。", 
            "坚贞人可比，夭矫画难摹。", 
            "老脚今能健，登山不用扶。"
        ], 
        "title": "沂泽得杖名以珊瑚索赋", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "西庵清绝处，一榻可栖禅。", 
            "石占闲房地，云过峭壁天。", 
            "只疑居邃谷，岂似在郊廛。", 
            "不待诸天供，千花红欲燃。"
        ], 
        "title": "锦岩西庵同又札巨川俊斯汝侯", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "风柳高亭上，诸贤共一僧。", 
            "暑同河朔避，兴似剡溪乘。", 
            "乐事唯飞管，群书且架藤。", 
            "一时儒与佛，谁得判淄渑。"
        ], 
        "title": "题纳凉图送吴石仓归西湖次其卷中元韵二首 其一", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "归梦悬湖水，经年度庾关。", 
            "千篇新著作，一卷旧家山。", 
            "自子为羁旅，谁人醉此间。", 
            "荷花香有待，挂席暑中还。"
        ], 
        "title": "题纳凉图送吴石仓归西湖次其卷中元韵二首 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "先传劳抄示，他年史所关。", 
            "文虽传处士，藏且在名山。", 
            "笔足参三立，人堪并两间。", 
            "无能酬厚意，珠泪赠君还。"
        ], 
        "title": "石仓抄其乡沈旬华处士所作先司马及家文忠张文烈诸传见示再次前韵以谢其意", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "画里人殊少，知名十许年。", 
            "两行薇省树，一卷白华篇。", 
            "芒屩聊为尔，苔阶坐悄然。", 
            "凝思在佳句，不谬世间传。"
        ], 
        "title": "题鲁思亭小影", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "作此无期别，其如我老何。", 
            "云山三晋远，朋好五羊多。", 
            "羽翮宜轩翥，圭璋在琢磨。", 
            "年年来去雁，莫忘系书过。"
        ], 
        "title": "送秦钦文二首 其一", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "敢曰人伦鉴，居然国士风。", 
            "超庭来杜甫，清论得王戎。", 
            "学继河汾上，诗多越岭东。", 
            "妙龄今若此，惭愧白头翁。"
        ], 
        "title": "送秦钦文二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "急雨无朝暮，篙师不敢行。", 
            "人为长夏会，天与片时晴。", 
            "洲渚烟中市，云山画里城。", 
            "几年离别绪，都向酒杯倾。"
        ], 
        "title": "刘仰山招同吴玉涛梁药亭家宕侯雨中泛舟半塘迟沈虹石不至同用八庚二首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "曲港乘潮入，轻舟与岸平。", 
            "村童惊客语，江鹤避棋声。", 
            "柳浪家家似，荷珠叶叶并。", 
            "所思期不至，八咏且同赓。"
        ], 
        "title": "刘仰山招同吴玉涛梁药亭家宕侯雨中泛舟半塘迟沈虹石不至同用八庚二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "古树馀千载，劳生又半年。", 
            "闲寻白社约，得醉绿阴边。", 
            "蝉试迎秋噪，庭分欲暮烟。", 
            "是间宜野酌，何必肆长筵。"
        ], 
        "title": "夏杪杨宝生孝廉招同毛行九司马杨止庵大令梁药亭太史饮于风幡堂次行九韵二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "吴越同星纪，登临具上才。", 
            "一时萍迹合，千里雁行来。", 
            "幡影留飞刹，池光照举杯。", 
            "白头希乐事，今日老怀开。"
        ], 
        "title": "夏杪杨宝生孝廉招同毛行九司马杨止庵大令梁药亭太史饮于风幡堂次行九韵二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "所爱宁容易，慈言况共持。", 
            "发肤原一体，长短几千丝。", 
            "塔与卢能并，峰连婺女奇。", 
            "谁怜头顶上，霜雪已垂垂。"
        ], 
        "title": "次和梁叠石发塾诗", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "吾衰良已甚，汝往慎前途。", 
            "一骑过河岳，扁舟下楚吴。", 
            "眼中新白雪，梦里古皇都。", 
            "最是英贤会，同声自不孤。"
        ], 
        "title": "励儿北上口占示之二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "文章先世业，用舍百年身。", 
            "送尔无他语，思为不朽人。", 
            "旧山丛桂老，去路杏花春。", 
            "倘谢经生籍，韦编正好陈。"
        ], 
        "title": "励儿北上口占示之二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "新年频不值，舟楫各西东。", 
            "夜月同江上，春灯忆县中。", 
            "潮生环郭绿，彩舞间花红。", 
            "请以无疆兕，因君献若翁。"
        ], 
        "title": "寄何慎思顺德二首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东风开万堞，身坐百花间。", 
            "大邑人希暇，平心政自闲。", 
            "寝兴承白发，厅事对青山。", 
            "并报君亲重，恩酬鬓未斑。"
        ], 
        "title": "寄何慎思顺德二首 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "星座临双峡，霜威肃九秋。", 
            "有人乘野舫，昨夜度江流。", 
            "天静山如画，风高白可浮。", 
            "庾公清兴在，不用赋登楼。"
        ], 
        "title": "同王孝扬将军集吴大司马三水舟中次韵", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "度岭为游子，飘然二十春。", 
            "重逢成老大，一悟彻天人。", 
            "无缝衣常暖，非台镜不尘。", 
            "桃花今又发，消息可谁真。"
        ], 
        "title": "赠远斋和尚", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "海上浮蓬岛，遥遥到惠阳。", 
            "君寻三秀草，归奉万年觞。", 
            "崖石铭应遍，天鸡听未忘。", 
            "故滩垂钓地，老脚为谁长。"
        ], 
        "title": "送严止峰归拜双亲寿", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "行脚轻千里，高年近百春。", 
            "虽云方外士，犹是老成人。", 
            "水笔随山笠，孤琴伴独身。", 
            "曹溪亲到后，何者是埃尘。"
        ], 
        "title": "次答闻一老僧", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "时来常善病，几月掩柴扉。", 
            "闻发西江棹，新从象郡归。", 
            "远知鸿鹄志，秋及雁行飞。", 
            "千里埙篪合，新诗定不稀。"
        ], 
        "title": "柬佟静公", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "冠履非畴昔，丰仪尚俨然。", 
            "凤池身拜日，鸠杖独归年。", 
            "笔下啼山鬼，诗成泣蜀鹃。", 
            "开元旧供奉，原是李青莲。"
        ], 
        "title": "为李立斋题其尊人茂林先生像", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "老来常善忘，秋病复频年。", 
            "笔有千坟秃，胸无一字全。", 
            "嘉宾淮海俊，新句夜珠悬。", 
            "未遂投桃报，长江竟放船。"
        ], 
        "title": "次答苏友燕", 
        "type": "律诗", 
        "yun": "先"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦回花影在帘钩。", 
            "燕去又经秋。", 
            "嘶骢旧巷夕阳愁。", 
            "一角柳边楼。", 
            "当时携手凭栏处，多少意、雨散云休。", 
            "蛛丝罥断露枝柔。", 
            "怕有小红留。"
        ], 
        "title": "月中行", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "滟滟栖鸾树。", 
            "秾华梦倚栏，酣带朝露。", 
            "娇腮展笑，低鬟斗媚，锦烘珠冱。", 
            "分明粉镜霞妆，引步障、香云暗度。", 
            "恁镇日、醉倚东风，朱颜炼砂贪驻。", 
            "还愁占断燕支，江南信殢，含怨难赋。", 
            "游蜂影乱，啼鹃泪热，最伤春处。", 
            "斜阳似堆新恨，又恣舞、花前赵女。", 
            "怕晚飔、澹减红芳，轻纱倩护。"
        ], 
        "title": "宴清都 和闰庵丈，赋公园鸾枝", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "漾疏镫、剪蕖双影，好风江上吹汝。", 
            "眉痕偷印渔娘翠，换却汴宫残谱。", 
            "秋梦住。", 
            "莫梦里横行，结就芙蓉侣。", 
            "汀沙夜语。", 
            "误落落琴声，水仙弹罢，凉逗绿蓑雨。", 
            "弄潮去。", 
            "何处枫湾蓼溆。", 
            "梅家风韵重赋。", 
            "相思那有肠堪断，回眼茗边如诉。", 
            "鸳舸路。", 
            "笑网得西施，还惹吴儿醋。", 
            "红衣更妩。", 
            "怕流水前身，惊鸿回顾，万感楚云暮。"
        ], 
        "title": "其一 摸鱼儿", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "赚吴娃、一钱看煞，轻帆迎到螺女。", 
            "娇云覆额天然媚，十二点脂羞污。", 
            "回睇处。", 
            "偏海月无情，断却婵娟侣。", 
            "杨枝放汝。", 
            "笑馋吻坡仙，岐亭吟罢，虚负玉盘贮。", 
            "蛾眉误。", 
            "祗伴潮来汐去。", 
            "蛮溪奇艳谁赋。", 
            "前头防有鹦哥觜，怎把泪珠分诉。", 
            "倾国顾。", 
            "忍倒曳金戈，也学天魔舞。", 
            "微波寄语。", 
            "正铁网摇江，西风瑟缩，愁试小莲步。"
        ], 
        "title": "摸鱼儿 其二 再赋美人蟹", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦雨高楼，伤春冷陌，多时鹃泪啼乾。", 
            "吴船几度，翠杨难系馀欢。", 
            "迢递江鸿，背语筝心，皱断曲屏寒。", 
            "韶光贱、乱芜满眼，金粉飘残。", 
            "兰馆旧悰易谢，祗暗香琴在，伴我清弹。", 
            "蹉跎谢屐，摩松何日云还。", 
            "入世绮才，未尽新愁，题遍六朝山。", 
            "风情在、谥箫月底，麾扇波间。"
        ], 
        "title": "庆清朝慢 次韵寄怀哲维白下", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "倦舞金裳。", 
            "认钿屏半面，依约徐娘。", 
            "画楼高拥，绣帘未卷，悤悤过雁，惘惘斜阳。", 
            "瘦魂吹醒西风晚，伴青女、羞整残妆。", 
            "念异乡俊怀，负了零乱萸觞。", 
            "危栏更怯清霜。", 
            "讶露盘馀恨，分染宫黄。", 
            "梦痕催换，岁华感寂，多情顾影，何计怜香。", 
            "醉吟人与秋俱老，故丛泪、千点凄凉。", 
            "尽断肠岸巾，笑为花狂。"
        ], 
        "title": "惜黄花慢 香尘宧招集赏菊，索赋是调，和梦窗韵", 
        "type": "词", 
        "yun": "阳"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "楼枕银波，窗窥瑶斗，玉虚高处寒款。", 
            "笑语天风，蕙幌云罗齐卷。", 
            "引碎琼、冰轸清初，泻乱汞、露盘斜畔。", 
            "回眄。", 
            "又霜禽惊起，残芜亭苑。", 
            "逝水年涯几见。", 
            "怕照鬓添星，素娥情懒。", 
            "舞袖霓裳，梦影仙蓬吹散。", 
            "蓦惊心、画角催沈，偏解意、翠尊随满。", 
            "悽断。", 
            "奈梅梢移晓，流光愁饯。"
        ], 
        "title": "月华清 月当头，夜趣园词集", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "酒潮春澈。", 
            "梦唐昌寂历，碎帘香月。", 
            "约钿旧寒，怨东风轻别。", 
            "翻飞楚蝶。", 
            "话酸苦、绮肠双结。", 
            "珠箔归迟，云裳解后，翠禽啼歇。", 
            "冰栏几回凭热。", 
            "认残妆半亸，镫影红怯。", 
            "对镜明朝，怕琼枝成雪。", 
            "金衣劝折。", 
            "尽万绪、篴阑歌咽。", 
            "麝粉愁新，檀心泪冷，海仙千劫。"
        ], 
        "title": "四犯剪梅花", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "斜阳身世，几雁期莺候。", 
            "过锦风光懒回首。", 
            "又收镫院宇，倚笛帘栊新病后。", 
            "认取茸衫人瘦。", 
            "鸳桡曾系处，巧似迷藏，坠梦沈烟悄寻彀。", 
            "托流水，讯行云，绿遍丝杨，怎绊住、隔花罗袖。", 
            "剩卷里蘋香，记当年怕唱，入眉峰、一痕吹皱。"
        ], 
        "title": "洞仙歌 为鹣龛题柳岸晓风图。即和其自题韵", 
        "type": "词", 
        "yun": "宥"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "几伤春怨别，画帘底，诉新莺。", 
            "正楚佩香霏，秦效韵袅，愁化云轻。", 
            "盈盈。", 
            "脸波半敛，乍回眸、不笑也倾城。", 
            "端是天南柳宿，怎教讹作张星。", 
            "竛竮。", 
            "彩扇翻歌，天宝后，换新声。", 
            "记紫兰一曲，翻风燕妒，啼露花醒。", 
            "飘零。", 
            "袖中宫谱，祗云和、留付董双成。", 
            "多少铜华旧恨，夜来传遍旗亭。"
        ], 
        "title": "木兰花慢 赠歌者张蕴娘", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "归人似燕。", 
            "又茜影画帘，斜阳催卷。", 
            "困舞翠盘，慵织鸾绡含娇怨。", 
            "年时扶醉仙蓬畔。", 
            "怅妍梦、行云偏远。", 
            "洞箫吹起，红欹黛掩，嫩胜亭院。", 
            "谁念。", 
            "流莺恨别，殢情处、绣径深丛吟遍。", 
            "弄粉旧香，弹墨新愁留春浅。", 
            "签声迢递花阴转。", 
            "更莫放、杯阑歌散。", 
            "唤镫凭照严妆，钿屏夜暖。"
        ], 
        "title": "绛都春 蛰园词集，赏牡丹。限调同赋", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "闷索新莺语。", 
            "垂杨畔、旧时兰桨停处。", 
            "平堤花拥，闲廊水绕，似遮人住。", 
            "东风暖逗朱唇浅，睡里微涡更妩。", 
            "趁醉筇、踏遍芳阴，留连还恐蜂妒。", 
            "流杯几送飞英，题裙墨黯，惆怅前度。", 
            "沾愁翠榼，淹尘皂帽，梦回天阻。", 
            "斜阳转过燕山，又听到、声声怨宇。", 
            "笑鬓丝、那称红簪，山香倦舞。"
        ], 
        "title": "宴清都 莹园春禊，分韵得宇字", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "盈盈红似滴，蝶魂醉、绕遍翠栏干。", 
            "正玉妃舞歇，画裙慵整，梦欹罗荐，啼损晶盘。", 
            "为问怨春春解否，无语亸香鬟。", 
            "凭赏堕琼，小帘扶起，背怜搓锦，流水催残。", 
            "年光梅黄近，钿车断芳事，绮陌阑珊。", 
            "惆怅凤池曾见，铅泪偷弹。", 
            "怕唾壶点碎，雕筵恨别，带围瘦减，珠箔留寒。", 
            "消受雾边衰眼，重赋愁鸾。"
        ], 
        "title": "风流子 倬盦邀集莂圃赏雨中芍药", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "摇曳一湾秋，指词仙隐处，溪云迷晓。", 
            "西堰旧通潮，荒庵畔、古雪沈沈谁扫。", 
            "清游最羡，酒瓢稳载瓜皮小。", 
            "弹指楚天愁几许，凭问旧时芳草。", 
            "分明图就残山，引归心早是，越莼香了。", 
            "凭讯冷红踪，清波路、果否控鸾重到。", 
            "梅塍梦渺。", 
            "微吟愁对瓶枝悄。", 
            "今夜水窗风絮影，白上鬓丝多少。"
        ], 
        "title": "南浦 题林畏庐翁西溪图，兼讯㣼盦溪游", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "休道沾泥惯。", 
            "记鸾袖乍舞，风情深浅。", 
            "几笼鞭冷陌，掩镫幽院。", 
            "分明粉镜回春面。", 
            "问小字、盈盈还盼盼。", 
            "闲愁绾。", 
            "待唤醒梨魂，重话东阑晚。", 
            "缱绻。", 
            "涴衣易恼，点鬓频惊，坠梦荒烟，认取灞柳沈沈，可有绪风偷剪。", 
            "量寒剩付差头燕。", 
            "刚试手、瑶阶寻觅遍。", 
            "悽更恋。", 
            "怕回看、惹草萦沙思何限。", 
            "任聚散。", 
            "料未解尘灰愿。", 
            "又仙云飘尽，绣帘孤恨无人见。"
        ], 
        "title": "洞仙歌 赋雪絮，用耆卿韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "春酲愁未洗，药烟半枕，病过楝花初。", 
            "归帆天外梦，怨煞樵风，冷约渺鸳湖。", 
            "吴笺懒理，料沧鸥、还笑人疏。", 
            "空剩得、筝心残泪，宛转和红歈。", 
            "踟蹰。", 
            "危栏柳老，旧径菭荒，问行吟何处。", 
            "消几度、飞尘铜辇，落日黄垆。", 
            "纵教照鬓江南绿，怕风光、不称寒芦。", 
            "漂羽恨、栖云倦鹤知无。"
        ], 
        "title": "渡江云 病怀，兼讯㣼盦海上", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一径秋阴，扶起瘦红，幽绪如叶。", 
            "惺忪绮怨罗愁，问讯晚霜心怯。", 
            "残妆洗未，最怜负尽浓春，撩人犹弄燕支雪。", 
            "南雁几时回，又花前伤别。", 
            "痴绝。", 
            "旧香无据，新恨无端，枉教凄切。", 
            "不信衰迟，芳佩丁宁重结。", 
            "斜阳更远，等闲倚遍荒篱，馀寒拚共西园蝶。", 
            "拥髻梦中逢，话年时烟月。"
        ], 
        "title": "石州慢 秋晚涉园见篱畔残花掩抑可怜，惓然赋之", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "绕镜春红吹老，殢愁吹未醒。", 
            "黯紫曲、乱芜残照，沧鸥影、怕近西亭。", 
            "当时落霞彩笔，飘蓬久、倦客谁眼青。", 
            "更几番、抹月批风，华年远、锦瑟幽思盈。", 
            "惘惘懒寻暮程。", 
            "伤心漫寄知音，那有琼琼，夜寂镫清。", 
            "拥髻话，怕鹦听。", 
            "危栏怎禁回首，诉去水，总无情。", 
            "归来凤城。", 
            "应怜旧苑柳，秋又零。"
        ], 
        "title": "绮寮怨 题亶素天醉楼填词图，用美成韵", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "无限楚山青，写黛痕、扁舟江上迎汝。", 
            "双影并篷窗，宵来梦、犹绕旧湖烟雨。", 
            "鸥程几曲，垂杨都是牵情树。", 
            "锦弦倚暮。", 
            "应妒煞黄陵，恁般孤度。", 
            "词人占尽风流，任邀月兰皋，留云蘅浦。", 
            "三十六鸳鸯，停桡近、刚觑小莲娇舞。", 
            "潇痕皱碧，梦回长记归舟句。", 
            "剧怜绢素。", 
            "空泪染塍花，春归何处。"
        ], 
        "title": "南浦 题端甫所藏黄小松湘江归棹图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "记相逢、翠池西畔，盈盈鸾袖邀舞。", 
            "绮镫荡起香如水，十二锦栏低护。", 
            "肠断否。", 
            "认梦里仙云，梦后维摩雨。", 
            "流莺寄语。", 
            "借小盏当歌，密围留醉，万一绊春住。", 
            "江关晚，锦样流年懒顾。", 
            "惊心花外啼宇。", 
            "夕阳帘角凄迷影，偏近旧时坛树。", 
            "吟望苦。", 
            "剩掩泪衰兰，底许寻归路。", 
            "愁丝漫数。", 
            "凭侧帽馀狂，繁枝笑折，重叠唱金缕。"
        ], 
        "title": "摸鱼儿 三月晦日稷园牡丹花下饯春", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "梦入瑶天半化云。", 
            "翠禽无赖伴啼昏。", 
            "为谁风露见行裙。", 
            "宝幄微开迟夜舞，金铃不动定春魂。", 
            "隔花初散绮罗人。"
        ], 
        "title": "浣溪沙 用梦窗韵赋灯下牡丹 其一", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "一片瑶台罨暮云。", 
            "镜波红涩玉尘昏。", 
            "九光枝畔画仙裙。", 
            "彩扇半遮秦女面，珠珰新返洛妃魂。", 
            "不分明处更撩人。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "南园旧诗社，潘子此翱翔。", 
            "城树标吟出，渠花引步香。", 
            "纵横轻白璧，谑浪倚红妆。", 
            "傥问离居者，虫声满草堂。"
        ], 
        "title": "寄潘子", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "维舟偶终日，不约肯重来。", 
            "雁翅城边月，虎头门外雷。", 
            "岸高渔火上，沙暗縠纹回。", 
            "可是期神女，非关行雨台。"
        ], 
        "title": "夜潮", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "常时住山意，独与老夫论。", 
            "眷属恒相外，云峰觉尔尊。", 
            "向人求箬笠，并鸟过松门。", 
            "度得中餐饱，疏泉注茗根。"
        ], 
        "title": "赠脂落上人住景泰寺（上人吾族孙） 其一", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "景泰繇来久，诃林别一林。", 
            "无忘出家地，终遂入山心。", 
            "金界何烦施，白云元自深。", 
            "城头隐孤月，后夜上方寻。"
        ], 
        "title": "赠脂落上人住景泰寺（上人吾族孙） 其二", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "落落向春城，欣欣出郭行。", 
            "生烟林薄色，细水石桥声。", 
            "菜甲塘边摘，秧船草际撑。", 
            "閒心亦何望，归去学躬耕。"
        ], 
        "title": "西畴早春", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "对尔城南近，来从路几千。", 
            "一寻铜柱迹，罢饮锡山泉。", 
            "带甲归环堵，家丁尽下田。", 
            "心肝缘若个，长泛左江船。"
        ], 
        "title": "赠杜光生", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "西湖清彻底，观海眼犹悬。", 
            "二月千花浪，三吴一叶船。", 
            "红颜开藕际，白业在鸥边。", 
            "去去隳名得，鸱夷未足贤。"
        ], 
        "title": "送陈明敬游西湖", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "能言常不倦，老益见精神。", 
            "篆必师秦相，医何让越人。", 
            "疏杯偏热耳，选杖不扶身。", 
            "复此閒相对，溶溶竹屿春。"
        ], 
        "title": "阮伯髦见过有赠", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "水门山郭里，旧种掖垣梧。", 
            "示客书多秘，随僧礼半儒。", 
            "池浮苏子舫，家造葛仙庐。", 
            "莫更寻閒事，如花镊白须。"
        ], 
        "title": "寄叶许山", 
        "type": "律诗", 
        "yun": null
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "临行资馆谷，赎得敝裘回。", 
            "微雪飘长荡，閒云到大坏。", 
            "寻幽知独往，望远倩君催。", 
            "铸剑前徽在，羞称笔札才。"
        ], 
        "title": "送区公式同何景常之任溧阳", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "唐勒游何事，东寻宋大夫。", 
            "披云看揭岭，乘月过丰湖。", 
            "生计愁鹏徙，归期约鲤趋。", 
            "丈人何足赖，八口向人糊。"
        ], 
        "title": "唐倩明藜之潮州谒宋太守索予赠诗", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "人间不得意，江上往还来。", 
            "雨至潮初长，帆归烟未开。", 
            "荆吴占利涉，南北满云雷。", 
            "惟有残僧苦，茫茫渡一杯。"
        ], 
        "title": "江上", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "茉莉白可摘，崖州殊不然。", 
            "鸭江来细雨，蕉叶漏诸天。", 
            "蜀客绮相对，石家珠可怜。", 
            "谁曾簪雪鬓，传到素馨田。"
        ], 
        "title": "绿茉莉", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "床如丁字置，夜与郝生谈。", 
            "世故淡边谢，禅心嚣里参。", 
            "轻装分絮被，归计在松庵。", 
            "莫谬推师长，知君青出蓝。"
        ], 
        "title": "与郝载匡夜话", 
        "type": "律诗", 
        "yun": "覃"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "西郊云偶集，先雨谒东皇。", 
            "露马踏风叶，飙车候石房。", 
            "夫君元始佐，启我玉函光。", 
            "归路嚣尘息，中峰鍊九阳。"
        ], 
        "title": "访梁法师道院归途遇雨柬同游林李二子", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "尔念流离久，慨然思本源。", 
            "能依先世泽，即见累朝恩。", 
            "天籁空南郭，清风洒石门。", 
            "纵令归未得，何敢忘斯言。"
        ], 
        "title": "美斯侄谋同予归营沙贝祖居诗嘉其志", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "荒涂纡逸轨，抗手问轩辕。", 
            "独有玉书要，空留金阙恩。", 
            "韬精竹叶酒，散发扶桑暾。", 
            "客自罗浮至，应知羽士魂。"
        ], 
        "title": "同循州车世之咏一长命人得轩辕集", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "落落千秋赏，此生殊可怜。", 
            "閒云过白眼，流水切朱弦。", 
            "物态久相轧，文心终自宣。", 
            "可能如脉望，食字得神仙。"
        ], 
        "title": "落落", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "屏居不肯出，便老即迷邦。", 
            "渔艇独知汉，鹿门原姓庞。", 
            "白云侵隐几，雕虎过吟窗。", 
            "问我从何至，一樽浮越江。"
        ], 
        "title": "访丹霞先生", 
        "type": "律诗", 
        "yun": "江"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "无限秋天色，偏于秋水多。", 
            "风高太液雁，月满洞庭波。", 
            "最彻庄生理，堪邀孺子歌。", 
            "自从南浦别，春去却如何。"
        ], 
        "title": "赋得秋水寄怀友人", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "相国超诸将，收图不取金。", 
            "无双识韩信，画一付曹参。", 
            "名益图麟著，功将汗马深。", 
            "如何灭秦佐，偏结故侯心。"
        ], 
        "title": "咏萧何", 
        "type": "律诗", 
        "yun": "侵"
    }, 
    {
        "author": "郭必捷", 
        "era": "清", 
        "subtype": "七言律诗", 
        "text": [
            "萋萋芳草忆王孙，碧水丹山静闭门。", 
            "吊月蟪蛄悲故府，号风松柏泣忠魂。", 
            "一枝聊借犹堪托，四海无家岂独存。", 
            "历尽艰辛逃绝域，但留正气塞乾坤。"
        ], 
        "title": "过宁靖王墓", 
        "type": "律诗", 
        "yun": "元"
    }, 
    {
        "author": "郭必捷", 
        "era": "清", 
        "subtype": "七言律诗", 
        "text": [
            "魁斗名山挂雾轻，未过残腊动春情。", 
            "遥闻海市和风度，长映贤关淑气生。", 
            "野草根深抽细叶，林莺喉涩试新声。", 
            "宁南客邸欢相近，到处閒游解宿酲。"
        ], 
        "title": "魁斗山早春", 
        "type": "律诗", 
        "yun": "庚"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君莫喜。", 
            "羊叔子。", 
            "何如铜雀台前伎。", 
            "拍檀槽。", 
            "横宝刀。", 
            "屠门大嚼，亦足以自豪。", 
            "人生有情泪沾臆。", 
            "虽寿松乔竟何益。", 
            "捋黄须。", 
            "眺五湖。", 
            "如此江山，应出孙伯符。", 
            "伤心史。", 
            "可怜子。", 
            "卿复何为尔。", 
            "大江东。", 
            "一帆风。", 
            "来往行人，閒坐说元宗。", 
            "连昌宫中满宫竹。", 
            "白项老乌暗上屋。", 
            "穆提婆。", 
            "萧摩诃。", 
            "且自吾为楚舞、若楚歌。"
        ], 
        "title": "小梅花 感事括古语效贺东山体 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "咸阳树。", 
            "骊山路。", 
            "可怜当日作事误。", 
            "殷仲文。", 
            "王卫军。", 
            "国家此辈，要是可惜人。", 
            "忆君清泪如铅水。", 
            "奴见大家心亦死。", 
            "令壶龃。", 
            "收中吾。", 
            "聊且酒酣，耳热歌呜呜。", 
            "莫栎釜。", 
            "行学估。", 
            "羞与哙等伍。", 
            "金屈卮。", 
            "杨叛儿。", 
            "阿奴今日，不减向子期。", 
            "生子当如李亚子。", 
            "奴价今年大胜婢。", 
            "毂朱丹。", 
            "作高官。", 
            "未若小楼吹彻、玉笙寒。"
        ], 
        "title": "小梅花 感事括古语效贺东山体 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "暮色伤心，重关极目，漭漭黄河之水。", 
            "侯蠃馆老，朱亥茔高，直得英雄心死。", 
            "城头戍火，马上征笳，何苦愁人如是。", 
            "最堪怜、千里蒯缑，牢落方当盛齿。", 
            "细数他、赵宋繁华，宣和节物，此事几多年矣。", 
            "宜春灯烛，延福笙箫，多少六街三市。", 
            "有恨秋槐，无情社燕，换过几番人世。", 
            "只空留、广武荥阳，一片惊涛剩垒。"
        ], 
        "title": "苏武慢  汴城晚眺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "胃脯击钟，马医连骑，閒者吾闻之矣。", 
            "神仙无路，将相难为，只有鬻财可耳。", 
            "解人吾子，健者孙郎，遂作急装而起。", 
            "看翩然、袨服鸣鞭，矫若奔泉渴骥。", 
            "又何须、西贾巴巫，南游滇僰，动足下床万里。", 
            "天中上郡，汝水雄关，尽可持筹列肆。", 
            "鲍革千箱，貂褕百袭，傲杀毛锥之子。", 
            "只倡楼、莫拥如花，速办腰缠归计。"
        ], 
        "title": "苏武慢  送孙郎贾（无言令嗣）汝宁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淼淼萧林，迢迢冻浦，飒沓乱帆成阵。", 
            "忽飞駃雪，暗洒吴装，极目空明相混。", 
            "孤墩残角，小寺疏钟，今夜吟情难稳。", 
            "望前村、水店溪桥，风里青旗斜趁。", 
            "也思量、一笺禅灯，半衾暖玉，长守南山故隐。", 
            "讵期屡岁，每到年时，谙足旅愁羁恨。", 
            "绣陌神傩，红笺致语，一载又还将尽。", 
            "小楼前、几树横枝，想已渐堆香粉。"
        ], 
        "title": "苏武慢  梁溪舟中对雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "节过湔裙，人稀抛堶，又是一番初夏。", 
            "春归下浣，客到中原，陇首浓阴谁画。", 
            "多少濛濛柳绵，和了春阴，涴人帘下。", 
            "正晓来、忽听园丁，报道牡丹开也。", 
            "相携去、阏伯台前，孝王园后，小试玉骢宝马。", 
            "梅风几阵，莺语多般，引出紫娇红姹。", 
            "歌板栏边竞开，密幄围花，娱他清夜。", 
            "撚一枝、忽忆沈香，且作开元閒话。"
        ], 
        "title": "惜馀春慢  梁园春同侯仲衡叔岱徐恭士田梁紫弟子万看牡丹作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "飞絮年光，脱绵时节，绿遍裙腰芳草。", 
            "雒阳贵籍，紫府真妃，脸晕露华春晓。", 
            "记得年前种时，一朵矫柔，问年犹小。", 
            "自画堂养就，芳姿渐长，閒愁不少。", 
            "蓦听得、杜宇催归，浓春将谢，先自替花烦恼。", 
            "排当檀板，料理金樽，花径夜来频扫。", 
            "追想开元旧游，玉笛宁王，琵琶贺老。", 
            "只日斜客散，满栏姹紫，剩游蜂绕。"
        ], 
        "title": "惜馀春慢  立夏前一日竹逸招同云臣修承红友天石惠文补仲云涛放庵二上人赏紫牡丹用宋鲁逸仲原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小院清丽。", 
            "蜻蜓翼、空如水。", 
            "杨花门户，梨花院落，风漾金笼，蹁跹不止。", 
            "雪衣檐畔诵迦文，恰生小、怕施朱翠。", 
            "有玉奴、梦醒无憀，撚琼枝、向月中调戏。", 
            "尉佗台上当年事。", 
            "心儿内、重提起。", 
            "抛家离井，好风良夜，肠断三年，魂消万里。", 
            "从来薄命玉容人，也只是、飘零如此。", 
            "倩银鸿、问讯珠娘，素馨花、想此时开矣。"
        ], 
        "title": "玉山枕  咏白鹦鹉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "山馆烟舍。", 
            "记汗漫、同杯斝。", 
            "飞腾峭壁，攀援绝涧，乱水奔浑，暮云狼藉。", 
            "夜深健句怒盘空，看笔底、崖崩涛泻。", 
            "更兴酣、蚁视群儿，掷瑟瑟、踞酒垆而骂。", 
            "如今往事随飘瓦。", 
            "经几阵、寒潮打。", 
            "灯昏拍促，更阑弦急，月魄难圆，莲衣易谢。", 
            "泪和铅水汎鹃红，都点上、残缣剩帕。", 
            "落梧声、似伴吟魂，隔西窗、作秋宵閒话。"
        ], 
        "title": "玉山枕  秋夜较亡友史远公青堂词卷竟凄然缀此", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "结定银湾，冻合铜沟，装成玉玲珑砦。", 
            "到月明、转觉嵯峨，便风吹、何曾澎湃。", 
            "回思客夏，翠椀凉瓷，千家赌卖。", 
            "只今朝，堆满径，文园纵渴谁爱。", 
            "见宣武门边，西河沿上，有冰床一带。", 
            "更紫罽猩绒，稳垫娇铺，滑笏瑶京，若比风樯尤快。", 
            "是谁家、茜裙斜载。", 
            "逗香肌、冰前偷赛。", 
            "还将四弦，猛弹破空潭，问吟龙安在。"
        ], 
        "title": "宣清慢  玉河冰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "归去来兮，斗鸡走狗，闾巷沈浮。", 
            "叹臣之壮也，如人何事，身将隐矣，于世焉求。", 
            "四十男儿悲老大，笑那便、车前少八驺。", 
            "填胸事，看人奴笞骂，一半封侯。", 
            "回首风尘萍梗，怪年来、长傍迷楼。", 
            "记广陵风景，青山绿水，琅琊兄弟，长史司州。", 
            "名士终朝能妄语，更头没杯中笑不休。", 
            "红烛夜，对故园椒酒，想尔风流。"
        ], 
        "title": "洞庭春色  甲辰除夕怀西樵司勋阮亭主客", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "䆗窱北窗，峥泓西涧，企脚披襟。", 
            "正修梧翳日，数声嘒嘒，幽篁戛水，一派愔愔。", 
            "唤醒半床蕉鹿梦，更月榭凉天思不禁。", 
            "流光驶，怕潜催落叶，暗换疏砧。", 
            "终朝餐风吸露，算往事、惆怅难寻。", 
            "记彻侯冠上，亲陪貂尾，佳人筝畔，曾砉鸾吟。", 
            "讵料半枝栖不稳，枉诉尽凄凉此夜心。", 
            "须蝉蜕，问茫茫尘世，谁爱清音。"
        ], 
        "title": "洞庭春色  蝉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屈指悯孙，惟我与君，今日相逢。", 
            "叹家世膺滂，破巢剩垒，丹青褒鄂，硬箭强弓。", 
            "磊块谁浇，飞扬不禁，愿学当年曹景宗。", 
            "银灯底，恰清歌宛转，妙伎玲珑。", 
            "烛花坟起如龙。", 
            "又闻乐中山泪满胸。", 
            "任刺史筵前，娇丝脆竹，党人碑上，怪雨盲风。", 
            "我已冥鸿，人方谈虎，愁杀长安老石工。", 
            "歌且止，思尔两家旧事，此曲难终。"
        ], 
        "title": "沁园春  桐川杨竹如刺史招饮剧演党人碑即席有作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客里送行，萧统楼头，且尽一杯。", 
            "正节近清明，柳丝渐长，时逢上巳，燕子将来。", 
            "兄往淮阴，弟游河北，两地翻飞立马催。", 
            "斜阳外，见各天鸿雁，顾影徘徊。", 
            "市楼轰饮如雷。", 
            "笑我辈岂常贫贱哉。", 
            "奈花号将离，尔心欲碎，地名芜苑，我赋偏哀。", 
            "此去睢阳，也知怀古，有日经过古吹台。", 
            "还应问，有兔园上客，狗肆奇才。"
        ], 
        "title": "沁园春  广陵客邸送纬云弟之归德", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鲁国刘生，笑拉宝鞭，携上糟邱。", 
            "更一时意气，徐陵袁绍，六朝才调，绿帻红鞲。", 
            "如此人生，奈何不乐，况值离鸿叫暮秋。", 
            "凭栏望，见风廊水榭，丹漆雕锼。", 
            "当年此地风流。", 
            "记画戟门开沟水头。", 
            "羡羊侃侍儿，弯弓贴地，李波小妹，走马当楼。", 
            "蔓草斜阳，空园丝雨，争说汾阳郭细侯。", 
            "还长啸，只眼中花月，谁似扬州。"
        ], 
        "title": "沁园春  山东刘孔集招饮广陵酒家系故郭石公宅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "慷慨悲歌，旁若无人，进君一觞。", 
            "更四弦入破，声哀以思，三更被酒，臣醒而狂。", 
            "末路崎岖，旧游零落，哀乐纵横不可当。", 
            "生平事，曾短衣匹马，锦瑟红墙。", 
            "岁华一去堂堂。", 
            "又半百蹉跎黯自伤。", 
            "叹醉必沾襟，是儿可念，飞而食肉，此志难忘。", 
            "人道买臣，今年富贵，路鬼挪揄笑一场。", 
            "重酌酒，看玉山筵上，今夜颓唐。"
        ], 
        "title": "沁园春  冒天季五十书赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔岁我来，乘白羊车，著紫鼠裘。", 
            "爱支离者叟，霜皮黛甲，玲珑者丈，雁荡龙湫。", 
            "王谢家儿，宣和遗老，尔正愁时我亦愁。", 
            "曾经过，看累朝兴废，百代王侯。", 
            "别来岁月如流。", 
            "叹赴壑修蛇掣不休。", 
            "又风吹雨溜，几场儿戏，藤缠藓蚀，一样蜉蝣。", 
            "石岂能言，树犹如此，何怪书生竟白头。", 
            "重来到，吹一声铁笛，叫破孤秋。"
        ], 
        "title": "沁园春  泊舟惠山看六朝松井艮岳石", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "我爱先生，其冷者官，其热者肠。", 
            "羡康乐宣城，君之家世，蠙珠浮磬，此是家乡。", 
            "人道马曹，我知鱼乐，苜蓿堆盘也不妨。", 
            "吴绫上，问传神阿堵，何物长康。", 
            "才成半阕凄凉。", 
            "忽念尔将离黯自伤。", 
            "记淡月微风，曾经批抹，好花新茗，相与平章。", 
            "此去淮阴，古多恶少，我欲来游醉几场。", 
            "君求我，在韩侯台下，漂母祠旁。"
        ], 
        "title": "沁园春  为泗州谢震生广文题照兼送其之任山阳", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "四十诸生，落拓长安，公乎念之。", 
            "正戟门开日，呼余惊坐，烛花灭处，目我于思。", 
            "古说感恩，不如知己，卮酒为公安足辞。", 
            "吾醉矣，才一声河满，泪滴珠徽。", 
            "昨来夜雨霏霏。", 
            "叹如此狂飙世所稀。", 
            "恰山崩石裂，其穷已甚，狮腾象踏，此景尤奇。", 
            "我赋将归，公言小住，归路银涛百丈飞。", 
            "氍毹暖，趁铜街似水，赓和无题。"
        ], 
        "title": "沁园春 赠别芝麓先生即用其题乌丝词韵三首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "虽则毋归，对酒当歌，终难激扬。", 
            "似孔家文举，幼原了了，卫家叔宝，晚更茫茫。", 
            "五剧金鞭，六街宝马，谁数吾家老子昂。", 
            "公真误，叹臣今已老，发短心长。", 
            "御沟偶过毬场。", 
            "笑涂辙都为若辈妨。", 
            "更内家髻样，巧如马坠，小侯舞势，快作鸾翔。", 
            "酒则数行，食而三叹，断尽西风烈士肠。", 
            "登城望，有千群筚篥，万点牛羊。"
        ], 
        "title": "沁园春 赠别芝麓先生即用其题乌丝词韵三首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "归去来兮，竟别公归，轻帆早张。", 
            "看秋方欲雨，诗争人瘦，天其未老，身与名藏。", 
            "禅塌吹箫，妓堂说剑，也算男儿意气场。", 
            "真愁绝，却心忧似月，鬓秃成霜。", 
            "新词填罢苍凉。", 
            "更暂缓临岐入醉乡。", 
            "况仆本恨人，能无刺骨，公真长者，未免沾裳。", 
            "此去荆溪，旧名罨画，拟绕萧斋种白杨。", 
            "从今后，莫逢人许我，宋艳班香。"
        ], 
        "title": "沁园春 赠别芝麓先生即用其题乌丝词韵三首 其三", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "匹马短衣，竟上丛台，慨当以慷。", 
            "看谁家战垒，寒鸦落照，何年古戍，乱草平冈。", 
            "十月疏砧，一城冷雁，不许愁人不望乡。", 
            "徘徊久，只登高吊古，无限苍茫。", 
            "当年赵武灵王。", 
            "正树裹河流挂浊漳。", 
            "更佳人跕屣，妆台对起，王孙袨服，舞袖相当。", 
            "而我来游，几番历遍，不见邯郸挟瑟倡。", 
            "何须问，便才人厮养，总付斜阳。"
        ], 
        "title": "沁园春  经邯郸县丛台怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "白月明明，青火荧荧，忧来无方。", 
            "有败砖碎甓，当年碧瓦，残煤冷烛，昔日红墙。", 
            "铜沓椒图，绮钱交网，赢得行人叹一场。", 
            "辘轳畔，凭凤箫吹透，几阵新凉。", 
            "无端一梦荒唐。", 
            "梦应教邹枚缀末行。", 
            "似朦胧帘外，宫娥阿监，依稀殿上，玉几金床。", 
            "忽听鸡鸣，旋催马首，淇水东流划太行。", 
            "回头望，见驿楼飘渺，苑榭微茫。"
        ], 
        "title": "沁园春  夜宿卫辉府使（院系故藩旧府）院", 
        "type": "词", 
        "yun": null
    }, 
    {
        "author": "郭仪霄", 
        "era": "清", 
        "subtype": null, 
        "text": [
            "垂竿入烟水，笠钓青苔矶。", 
            "水清鱼可数，潜跃皆天机。", 
            "香饵忽在此，来去任汝为。", 
            "白小连头来，浮沈掷我丝。", 
            "岂必任汝逞，念汝太卑微。", 
            "大鱼摆尾过，似有垂涎思。", 
            "不念傥来物，趋之甘如饴。", 
            "竿丝忽以动，尾鬣扬髵髵。", 
            "初嗜亦云美，既吞方觉危。", 
            "欲吐势已晚，钩距衔厥腮。", 
            "磨刀鱼眼红，自分供脯麋。", 
            "谁识大鱼苦，但见白小嬉。", 
            "大鱼怨白小，胎祸诚汝基。", 
            "白小悠然笑，汝言诚乃奇。", 
            "汝腹亦已饱，涵淹恣膏脂。", 
            "既不化龙去，徒令窥汝肥。", 
            "又不选深潭，乃为香饵迷。", 
            "谓今告众鱼，贪者自亡躯。"
        ], 
        "title": "钓鱼词", 
        "type": "古风", 
        "yun": null
    }, 
    {
        "author": "郭仪霄", 
        "era": "清", 
        "subtype": null, 
        "text": [
            "滟滟明月光，幽幽风露夕。", 
            "江火侵寒芒，林阴筛碎黑。", 
            "沙滩更奇绝，石濑相抟激。", 
            "蟾吐逐虬攫，下上金波掷。", 
            "一个水晶盘，散作千圭璧。", 
            "掬手嗽其华，荡胸生虚白。", 
            "薄袂渐欲冷，清景别可惜。", 
            "长啸一声秋，飞鸿远天碧。"
        ], 
        "title": "陪张鹤舫师吴白厂学博云龙桥玩月", 
        "type": "古风", 
        "yun": null
    }, 
    {
        "author": "郭仪霄", 
        "era": "清", 
        "subtype": null, 
        "text": [
            "火云四射天宇红，祝融衙衙鞭赤龙。", 
            "幽篁枯坐不敢出，折柬忽到信天翁。", 
            "草堂热客无人过，袁安六月能高卧。", 
            "朝来邀我作冻饮，入室耿耿寒芒射。", 
            "山人掷笔散琼屑，万岫皑皑生眼缬。", 
            "玉龙偃蹇银虬乱，坐忘曦轮蒸暑热。", 
            "压屋顽云不肯消，粟肌斗觉寒萧骚。", 
            "冷斋高挂太古雪，惟见梅花开寂寥。", 
            "饮君酒，读君画，三朝宝翰郁精奇，与子盘礴消长夏。", 
            "世上富儿爱水田，千金掠买何连连。", 
            "画中山水人不要，往往剥蠹消云烟。", 
            "怪君爱画如爱酒，万壑千岩落君手。", 
            "却防笑煞痴虎头，妙画登仙古来有。", 
            "卓鉴眉公辨赝讹，君家墨宝何其嘉。", 
            "归来云壑满肺腑，眼前突兀青山多。"
        ], 
        "title": "连小瀛参军招同陈大园学博消夏出示所藏魏伯子蔡白采所画雪梅山水长卷及宋元以来各名家墨迹画册诗以赠之", 
        "type": "古风", 
        "yun": null
    }, 
    {
        "author": "郭仪霄", 
        "era": "清", 
        "subtype": null, 
        "text": [
            "普照寺前尘不嚣，将军舍宅开堂坳。", 
            "丛林郁郁青天高，公权健笔碑亭牢。", 
            "当年寺富佛亦豪，上方钟鼓无暮朝。", 
            "撞檐铁马声喧呶，媚佛求福纷牛毛。", 
            "劫灰飞荡山寂寥，鹿女踯躅狙公号。", 
            "阴房圯树生木妖，佛火无光山鬼骄。", 
            "世尊潦倒沙弥逃，莲花高座长蓬蒿。", 
            "腹脐剥落鼪鼯巢，霜零露渍风萧骚。", 
            "行脚不见僧打包，募化无人输金刀。", 
            "冷处谁肯纸钱烧，广生宫刹风景饶。", 
            "头陀兀秃紫衣飘，士女杂遝相招邀。", 
            "庄严缨络七宝翘，咫尺对望分壤霄。", 
            "空门亦苦炎凉遭，何况人间富贵交。", 
            "得势失势如风潮，安得龙公白丝袍，迎取钦老诛菅茅。"
        ], 
        "title": "游普照寺怀古效山谷体", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "吴子澹荡人，其性不汲汲。", 
            "及乎为文章，孤军遂深入。", 
            "精思涉混茫，妙语离沿袭。", 
            "缥缈三神山，飞尘莫能及。", 
            "积雪峨眉巅，晶莹照原隰。", 
            "无意当世知，声名乃遥集。", 
            "游戏翰墨间，生机勃然立。", 
            "适兴一流连，当饥或忘粒。", 
            "如何此行迈，风雪趋皇邑。", 
            "岂无惜别心，白驹勿维絷。", 
            "黄金古有台，青紫芥可拾。", 
            "每爱太冲诗，功成独长揖。", 
            "埽石越溪南，为君理蓑笠。"
        ], 
        "title": "送吴山带北上", 
        "type": "古风", 
        "yun": "缉"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "赤帝歌大风，横汾继其轨。", 
            "中垒较群籍，七略奏于子。", 
            "由来放勋裔，文思有攸始。", 
            "况乎漆沮间，西京原帝里。", 
            "夫子综古今，六经得源委。", 
            "神龙潜且确，雏凤翔而起。", 
            "嘉遁既以贞，耄期亦伊迩。", 
            "容颜迈少壮，视听无衰毁。", 
            "烛下作细书，千言盈寸纸。", 
            "吾闻兹泉旁，姜牙有遗址。", 
            "石室足栖迟，垂钓应得鲤。", 
            "鲤中有奇文，用介杯中旨。"
        ], 
        "title": "祝刘太翁", 
        "type": "古风", 
        "yun": "纸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我衰日闭户，况兹炎暑时。", 
            "偶然步林竹，小卧园东陲。", 
            "有客来叩门，童子例云辞。", 
            "醒来见名剌，客远不及追。", 
            "寻君就旅次，兼读所贻诗。", 
            "如睹渥洼龙，神骨森权奇。", 
            "如运成风斤，挥斥罔不宜。", 
            "忆昔少壮年，君乡曾久羁。", 
            "徘徊上衡岳，沿溯越湘漓。", 
            "潭州多遗逸，唱咏夕忘疲。", 
            "日月不相俟，烽烟中间之。", 
            "屈指四十载，存者皆孙枝。", 
            "君来何所闻，欣欣如见思。", 
            "老马纵识途，筋力已不支。", 
            "何以赠君言，良时今在兹。"
        ], 
        "title": "送陈大涉还长沙", 
        "type": "古风", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "梁生昨日归自吴，手中满把骊龙珠。", 
            "玉盘静注天华水，落手光芒水中起。", 
            "或如初日生鸿濛，或如淡月沉寒空。", 
            "或如虎豹在大泽，昂首斑斑雾中出。", 
            "或如骏马浴江湖，赭白连钱半有无。", 
            "或如霜岸晓，逝水流云交缭绕。", 
            "或如园林春，李桃花落凝锦茵。", 
            "或如越王胆，甘之如饴看不厌。", 
            "或如窦妇机，周回委曲盘五丝。", 
            "或如远山暮天赤，或如断砌新苔碧。", 
            "或如瘗玉尸血侵，或如古鼎丹砂蚀。", 
            "方圆盈缺各异形，腹背廉隅非一色。", 
            "谽谺窍穴具吐吞，浅淡深浓相照射。", 
            "天地生物何太奇，神工鬼斧谁能为。", 
            "或云星陨乃化石，此物前身是奎壁。", 
            "不然锻鍊自女娲，补天馀力生精华。", 
            "不然布阵逐诸葛，旌旆摇摇相掩夺。", 
            "问君得之于何方，六合之县州维扬。", 
            "满堂宾客为君赋，形容未极徒嗟伤。", 
            "因忆夜来江上雨，泥沙之中复无数。", 
            "作歌不得吾与汝，男儿固当择所主。"
        ], 
        "title": "锦石歌为梁药亭赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "赤堇山裂流金精，万夫斫尽罗浮薪，南方帝子驱丙丁。", 
            "洪炉如山飞烈火，千佛乘莲火中坐。", 
            "浮图八层层八门，佛身摺动衣裳痕。", 
            "当时出冶立汉殿，汉主雄心割南甸。", 
            "后宫争出礼白毫，八百如花罗四面。", 
            "面上东隅纪铸时，龙文龟画光陆离。", 
            "土人读之半不识，字底千年藓花碧。"
        ], 
        "title": "乌金千佛塔歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "六鳌不守蓬瀛东，海中夜走仙人宫。", 
            "如何君家素屏上，突兀乃见飞云峰。", 
            "我曾候日坐峰顶，花开万壑当深冬。", 
            "群鸡不动夜方半，水面火色烧天红。", 
            "此时天地顿消释，白日荡荡生胸中。", 
            "谁人具此大笔力，不写幽奇写标格。", 
            "卷将素练十二寻，收拾罗浮送归客。", 
            "罗浮山高人所钦，罗浮水清君子心。", 
            "罗浮之外君何有，归对罗浮尽日吟。"
        ], 
        "title": "罗浮山水图歌为陈岱清司李", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "白水山人癯如鹤，神姿虽妙形何弱。", 
            "拂笺词翰势若流，对客清吟复能谑。", 
            "最工图画懒莫比，十日不能成一水。", 
            "姓氏而今作古人，诸公往往争遗纸。", 
            "梁君好事晚得兹，秋山一叠当茅茨。", 
            "使我枕簟坐其下，当暑忽有清风来。", 
            "石高气骄苔藓黑，疏林索莫生寒色。", 
            "心魂密与空谷幽，耳目顿觉群峰逼。", 
            "为谁画此空嶙峋，外无题识中无人。", 
            "幸离俗手免毁裂，得入君家如有神。", 
            "即今大暑方如焚，安得此图化为真。", 
            "清溪一曲无纤尘，与君高戴华阳巾。"
        ], 
        "title": "为梁药亭题新得白水山人山水图歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十年之前读国史，神熹皇间叹未已。", 
            "吁嗟熊公经纶才，疆场同辜直而死。", 
            "曹沫三败犹有为，李广自刭岂数奇。", 
            "当时是非且勿论，不知公死谁代之。", 
            "我怀此语未出齿，今日衡山见孙子。", 
            "摧颓但有神骨存，僧衲不完冬不被。", 
            "旧家王谢自不同，少罹患难诗能工。", 
            "小雏毛羽今已具，何不飞去淩长风。", 
            "五十慈亲日西落，念子不归生靡乐，愿君毋为恋丘壑。", 
            "吁嗟乎，君不见岳王祠庙崇千秋，秦氏儿孙讳长脚。"
        ], 
        "title": "赠大木上人经略芝冈熊公之孙", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我生不辰稀所慰，唯以同心作同气。", 
            "同心海内几人存，白首尘中觉无谓。", 
            "与君相知三十年，未曾识面心先传。", 
            "穷通夷险每在眼，眉宇笑貌依希然。", 
            "去年握手仙羊石，今年大醉嵩台驿。", 
            "狂呼绝叫许谁闻，座有王生老髯客。", 
            "三山五岭本同风，千里帆樯指顾中。", 
            "朱明之末赵宋似，车辙幸不厓门同。", 
            "田横岛上多义士，无成无败皆英雄。", 
            "高牙大戟今满地，独少毛锥为表忠。", 
            "高侯好事古希有，油素铅椠不离手。", 
            "引商刻羽固所能，水澨山陬恣求取。", 
            "前年北谒十三陵，鬓丝如雪须有冰。", 
            "长安公卿争请乞，小书夜夜篝寒灯。", 
            "长歌赠我声声泪，虎卧龙跳千百字。", 
            "途穷时暮予何言，忠搆身危当日事。", 
            "升沉何必问君平，大有同人偶复呈。", 
            "火天上下固一揆，卦序后先如弟兄。", 
            "且将欢笑乐今日，莫使临岐感叹生。"
        ], 
        "title": "高固斋以长歌赠别赋答", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "玉则美矣磨于物，砺能磨物粗其质。", 
            "其温如玉润可磨，端溪紫石真无匹。", 
            "唐家中叶始得名，宋坑宣德已云精。", 
            "石工斧凿越江底，耳边仰听闻涛声。", 
            "蛇行鼠穴日益下，燃膏不借三光明。", 
            "琼浆玉髓恣求取，青花蕉白如脂凝。", 
            "水岩擅美匪自古，依稀记得明崇祯。", 
            "与君两砚本一石，当时割玉为双璧。", 
            "分藏箧笥三十春，往往兴云成五色。", 
            "为君不胫走文章，为君得路通仙籍。", 
            "笔飞墨舞信有神，载事纪言世谁敌。", 
            "共形岂复计菀枯，同调何常异肝膈。", 
            "君不见干将莫邪出延津，为跃为潜各龙德。"
        ], 
        "title": "水岩双砚歌柬药亭", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "郊外新晴暮钟歇，江引霞光动林樾。", 
            "浮丘丈人坐秋风，玉兔泠泠照仙骨。", 
            "自言夙昔值升平，快意遨游正玄发。", 
            "千金买醉五羊城，匹马独行双凤阙。", 
            "老眼何曾着贵人，壮心足使吞溟渤。", 
            "而今万事付儿孙，寂寞荒丘采薇蕨。", 
            "唯有新诗似少年，夜夜高吟松下月。"
        ], 
        "title": "西郊赠岑梵则", 
        "type": "古风", 
        "yun": "月"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "四月梅雨来，空山道弥左。", 
            "城中故人寄尺书，闻君昨理将归舸。", 
            "言扶微疾强出送，有姊之丧行未可。", 
            "徘徊中夜不成声，欲泣欲歌愁绝我。", 
            "生平忼慨好言诗，于君不敢轻为辞。", 
            "生平孟浪颇自许，不敢君前多一语。", 
            "识深鉴洞既莫伦，烁古澄今目如炬。", 
            "白头南北意何如，箧里羲爻一卷书。", 
            "潜思静玩日有得，天人至理匪玄虚。", 
            "即今归卧江上庐，大江北去连淮徐。", 
            "中州地广气坦舒，渭河汴洛王者居。", 
            "况君生长秦故墟，蟠溪卜猎逢老渔。", 
            "空同问道回帝车，六经所纪斯权舆。", 
            "访古出入骑蹇驴，鞍傍挂酒燔枯鱼。", 
            "俯仰自得乐有馀，慎勿遗我音信疏。"
        ], 
        "title": "送徐仲内", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "二月桃始华，鸣鸠拂其翰。", 
            "何以遣忧伤，青樽命游观。", 
            "客有燕赵人，临流发清弹。", 
            "一鼓霜霰零，再鼓凝冰散。", 
            "萧萧徵羽声，举坐皆窃叹。", 
            "归来酒力薄，安寐不至旦。", 
            "雄剑鸣鞘中，夜起视星汉。"
        ], 
        "title": "杂诗", 
        "type": "古风", 
        "yun": "翰"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "昔人斫琴贵其声，梁君得琴堂以名。", 
            "六莹堂诗走天下，人因诗好知琴精。", 
            "酒酣拂拭呈上客，四座观之皆动色。", 
            "断纹半作龙蛇形，古漆总如金铁蚀。", 
            "梁君得此三十春，书斋终日伴闲身。", 
            "发扬宫徵在笔墨，清风沕穆还天真。", 
            "陶公无弦得其意，君琴有足一无二。", 
            "不遇其人不敢修，旧新杂糅虞非类。", 
            "吾闻舜琴五弦象五行，当年揖让称平成。", 
            "少宫少商自文武，三千年内多戈兵。", 
            "乃知极备不如缺，为君一弹再三歇。"
        ], 
        "title": "梁药亭招集六莹堂观六莹古琴同诸公作歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "南州炎德多芳草，丹桂玉兰皆合抱。", 
            "珠厓有树更绝伦，独发清芬自枯槁。", 
            "松枝成珀待千年，朽木为芝质屡迁。", 
            "此香凝结乃异是，皮肤脱落馀贞坚。", 
            "寄君瘿杯大如斗，为君满引无疆寿。", 
            "箕瓢可挂不闻声，惠瓠能容宁用掊。", 
            "翠微腊月梅花浓，散作琼瑶落酒钟。", 
            "万里知交各南北，几人同上金精峰。", 
            "君不见南极老人旁，客星每夜生光芒。", 
            "其占为世多寿者，斗牛之野斯其昌。", 
            "更闻月出天街北，天下从兹皆喜色。", 
            "犯座应须太史陈，此星或是严滩客。", 
            "举杯邀月月何言，饮罢看杯意独存。", 
            "既用馨香比明德，还因错节念同根。"
        ], 
        "title": "以香瘿杯为魏和公寿系之以歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "北风日夜来，萧萧满城铎。", 
            "扶筇拥褐欲何之，我欲升高望南国。", 
            "千峰飞舞向朝台，白云小院叩复开。", 
            "门前古木立千尺，竹阴埽地无尘埃。", 
            "溪水韸韸野田下，断续山桥度车马。", 
            "半为斑白半少年，尽是平生素心者。", 
            "山亭布席大白浮，野花折取传觥筹。", 
            "酒酣客起迭击鼓，鼓声悲壮惊林丘。", 
            "斯亭昔是名王垒，石阙遗碑勒胡字。", 
            "四十年来骨已灰，行人尚洒三城泪。", 
            "何不令九牛倒曳掷泥沙，何不令牧儿一炬为平地。", 
            "天河尽挽洗山川，红日高飞走魑魅。", 
            "为君击鼓击复催，一阳天地今将回。", 
            "愿进中山千日之酒杯，杞人之忧安在哉。"
        ], 
        "title": "王础尘载酒北郊招同诸子集白云庵即事成歌", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "月之可爱虽在水，有水无山非备美。", 
            "人间好月是西湖，湖光即在山光里。", 
            "三十年前湖上游，十度月圆湖外起。", 
            "霜飘忽满六桥中，镜飞直印三潭底。", 
            "四山隐映出楼台，百尺虚明见鳣鲔。", 
            "是时丝竹在湖船，棹入琉璃水际天。", 
            "闻歌或泊山边寺，煮茗遥深石上泉。", 
            "君游与我谁先后，把卷沉思叹良久。", 
            "何年高谢罗浮云，会须更买馀杭酒。"
        ], 
        "title": "西湖秋月歌题臧介眉卷", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "薛生今世之狂简，人定不为天所限。", 
            "半生好作访古游，千载独具论文眼。", 
            "西游彭蠡溯湘沅，北过二陵寻灞浐。", 
            "逢碑下马辄自抄，得钱随手皆镂版。", 
            "结交欲尽一世豪，其家不及中人产。", 
            "年来更和击缶歌，赋中屡有伤心撰。", 
            "看君意兴殊落落，复上石楼穷𡾰嵼。", 
            "与予相见五羊城，花边往往同飞盏。", 
            "问君之生烈皇末，日月无光天道反。", 
            "七日即为国破时，赋命其间宁不蹇。", 
            "阴阳剥复理有然，大器从来成在晚。", 
            "终期落日戈可挥，莫谓颓风力难挽。", 
            "谁人画此蕉与鹤，中有一翁坐来稳。", 
            "把将如意缺唾壶，直著山衣傲华衮。", 
            "蕉心万束不易开，鹤寿千龄孰能损。", 
            "君不见中孚九二鸣在阴，子和之声闻最远。"
        ], 
        "title": "题薛孝穆小影", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "十年君作归山思，预算别时无限事。", 
            "及到君行既有期，匆匆不暇言文字。", 
            "君来之日父在堂，一官转侧浮山阳。", 
            "危疆百战功未录，举家幸脱豺与狼。", 
            "客庭诗礼三城下，英妙年中推作者。", 
            "中郎倒屐赠图书，王孙飞盖同游冶。", 
            "岂期留滞事多艰，旅榇悲凉百粤间。", 
            "浈江南下分台岭，章水东流隔玉山。", 
            "四望乾坤何乃狭，西行且欲弹长铗。", 
            "月中联句共星岩，雪里移舟傍高峡。", 
            "循州太守仙人徒，著书日日临丰湖。", 
            "长歌短韵互赓答，争雄角胜相瑕瑜。", 
            "石楼大小闻曾陟，有石如台高百尺。", 
            "登台列坐拔其梯，不是诗成归不得。", 
            "君才峻险多锐思，月胁天心未足奇。", 
            "马卿善病尚能赋，原宪长贫徒尔为。", 
            "乡园昨日传消息，八叶恃君延一脉。", 
            "三月谁耕墓下田，六桥已废先人宅。", 
            "因兹感叹急言旋，及此清秋理客船。", 
            "章贡滩平收潦后，维扬江静刮风前。", 
            "馀杭形胜称都会，好结茅茨向郊外。", 
            "鹤发慈亲倚杖看，斑衣稚子提携拜。", 
            "文章前辈几人存，继起今知有后昆。", 
            "访旧不妨寻白社，怀才应复向都门。", 
            "一言为赠何容苟，况子青年余白首。", 
            "昔贤汲汲惜分阴，古圣皇皇惟敬口。", 
            "时来已怆别离心，避暑贪眠又废吟。", 
            "酬君长句惭牵率，莫当诗看只当箴。"
        ], 
        "title": "答别季伟公", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "枯坐欲似参学僧，日钻故纸如窗蝇。", 
            "白头兀兀尚若此，面目自照殊可憎。", 
            "曾上罗浮宿绝顶，中宵见日得未曾。", 
            "二曜何常一安处，以此自慰还自绳。", 
            "因之仰首叩阊阖，■词既竭天不应。", 
            "星宿坠地化苍狗，下界逐肉飞鹯鹰。", 
            "海上三山淼难即，胸中五岳高崚嶒。", 
            "鲍公遗履直欲借，列子风御如可乘。", 
            "方思翱翔周八极，物色英俊开群瞢。", 
            "爱君才名早艳发，文坛拔帜时先登。", 
            "虚中若谷每能下，大器善受惟不矜。", 
            "南来往往有佳句，见者动色相嗟称。", 
            "谁言为道贵日损，山海未厌涓埃增。", 
            "过河之鱼戒鲂鱮，希有之鸟遇大鹏。", 
            "淹留残腊倏已尽，地气正月乃上腾。", 
            "枯条冻卉各生意，争奇竞巧无不能。", 
            "当歌岂复问昼夜，纵饮不必论斗升。", 
            "那能老大更束缚，蛟龙反受鱼人罾。", 
            "杯阑烛跋语未息，斋厨茶灶烟不兴。", 
            "城角乌乌觉残梦，日光杲杲生觚棱。", 
            "一时车马各星散，室中尚有孤吟灯。", 
            "从来沈忧发易白，我已白尽仍不惩。", 
            "鞭心入里欲近道，蕉皮剥尽空层层。", 
            "春江少雨石尽见，百尺潭水犹清澄。", 
            "归舟唱和昆若弟，南北都会邗与升。", 
            "鱼鸟亲人自飞跃，垂杨匝水丝鬅鬙。", 
            "长途兴会或有得，一篇示我南中朋。", 
            "等身之集未敢请，衡阳纸贵难为誊。"
        ], 
        "title": "赠别史蕉饮吉士次其僧字诗二十九韵", 
        "type": "古风", 
        "yun": "蒸"
    }, 
    {
        "author": "郭世嵚", 
        "era": "清", 
        "subtype": null, 
        "text": [
            "朝发丽阳驿，暮抵宜城县。", 
            "风沙浩浩来，下马目犹眩。", 
            "荒冢何累累，藤萝延以蔓。", 
            "县令知好古，墓道表黄宪。", 
            "巍巍道傍碑，洵为多士劝。", 
            "顾厨与俊及，纷纷皆蒙难。", 
            "林宗亦幸免，张俭恃逃窜。", 
            "叔度独汪汪，不登党人传。", 
            "行藏语颜回，气节振颓汉。", 
            "大雅今不作，对此殊留恋。", 
            "向夕道路长，愧无溪毛荐。"
        ], 
        "title": "宜城谒黄叔度墓", 
        "type": "古风", 
        "yun": null
    }, 
    {
        "author": "郭世嵚", 
        "era": "清", 
        "subtype": "五言律诗", 
        "text": [
            "已觉寒声咽，凄然复诉谁？", 
            "一年秋尽后，四壁夜凉时。", 
            "街柝当门急，霜钟出寺迟。", 
            "吾曹摇落意，微物亦先知。"
        ], 
        "title": "闻蛩作", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "本为能赋客，书剑亦从军。", 
            "近逐随阳雁，天边恋旧群。", 
            "五车梁惠子，八咏沈休文。", 
            "好到京华日，题笺寄白云。"
        ], 
        "title": "走笔送沈山隐", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "如何为此别，江上早潮生。", 
            "树是甘棠旧，军犹细柳名。", 
            "简书恭帝命，杯酒恋朋情。", 
            "便挂云帆去，高高隔玉京。"
        ], 
        "title": "次和王孝扬将军留别韵且以送行四首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "妙龄专节钺，经术历儒生。", 
            "星应三台座，期当五百名。", 
            "威能兼子惠，高亦近人情。", 
            "父老攀留意，犹思入帝京。"
        ], 
        "title": "次和王孝扬将军留别韵且以送行四首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "清标如玉树，四座觉风生。", 
            "语有超超目，居无赫赫名。", 
            "上天霖雨梦，九罭衮衣情。", 
            "北望张平子，为君赋二京。"
        ], 
        "title": "次和王孝扬将军留别韵且以送行四首 其三", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "开府重临日，当年岳降生。", 
            "千秋常自命，三十早成名。", 
            "奕世恩威地，童时钓弋情。", 
            "羊城非不恋，麟阁在西京。"
        ], 
        "title": "次和王孝扬将军留别韵且以送行四首 其四", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "不惮朱厓远，微官为老亲。", 
            "联翩渡海楫，去住倚闾人。", 
            "路迥分茅接，天开五指新。", 
            "及门方伫望，行矣及深春。"
        ], 
        "title": "送李方水梁叠石两广文还琼州", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "故人期不至，落月在闲庭。", 
            "漫有高山奏，谁同永夕听。", 
            "雄文应彩笔，利器忆青萍。", 
            "莫但凭双鲤，寒江好放舲。"
        ], 
        "title": "客端州得王础尘书次其来韵二首 其一", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "荒鸡宜剑舞，伤雁怯弦惊。", 
            "岂谓方颓暮，犹闻事战争。", 
            "春从霜雪长，治以乱离生。", 
            "屈指论英俊，乾坤几老成。"
        ], 
        "title": "客端州得王础尘书次其来韵二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "经年为粤客，潮海隔西东。", 
            "不谓将归日，相寻旅病中。", 
            "道途方雨雪，舟楫慎寒风。", 
            "尚有罗浮兴，重来问葛洪。"
        ], 
        "title": "送周鲁望", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "至人齐出处，之子自闲闲。", 
            "即此涉长道，犹如栖旧山。", 
            "歌吟开笑口，风月霁清颜。", 
            "努力前途事，莱衣幸可斑。"
        ], 
        "title": "题李尚卿小影", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "薄禄东南远，潮阳古郡偏。", 
            "虽云为养日，犹是读书年。", 
            "小郭边闽地，连峰际海天。", 
            "鹏飞知有以，官暇莫徒然。"
        ], 
        "title": "送蔡虞长之官大浦", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "郭外逃禅地，林中避暑杯。", 
            "风多红槿落，潮上绿荷开。", 
            "赌墅东山望，题名汉殿才。", 
            "郊原膏雨在，佳节过黄梅。"
        ], 
        "title": "大司马留村吴公招同茹琼山子苍张惠来时公刘将军季翼新安王我占山阴娄子恩同里屈翁山奉陪京卿紫阁张公集石公离六堂即席次张公韵送之入都四首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "竹色深环寺，茶香静出杯。", 
            "闲身聊复得，笑口偶然开。", 
            "星列三台坐，人皆一代才。", 
            "题诗怀李白，五月笛中梅。"
        ], 
        "title": "大司马留村吴公招同茹琼山子苍张惠来时公刘将军季翼新安王我占山阴娄子恩同里屈翁山奉陪京卿紫阁张公集石公离六堂即席次张公韵送之入都四首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "既无拘礼数，何必却深杯。", 
            "日惜虞渊坠，人攀彩鹢开。", 
            "交知同有恋，赋别愧无才。", 
            "暂驻空林驾，犹胜望渴梅。"
        ], 
        "title": "大司马留村吴公招同茹琼山子苍张惠来时公刘将军季翼新安王我占山阴娄子恩同里屈翁山奉陪京卿紫阁张公集石公离六堂即席次张公韵送之入都四首 其三", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "蒙吏浮樽瓠，江都著玉杯。", 
            "虽非今日事，亦使老怀开。", 
            "幂地童儿舞，谈天上客才。", 
            "只愁高会歇，驿路隔红梅。"
        ], 
        "title": "大司马留村吴公招同茹琼山子苍张惠来时公刘将军季翼新安王我占山阴娄子恩同里屈翁山奉陪京卿紫阁张公集石公离六堂即席次张公韵送之入都四首 其四", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "交谊论三世，相过二十春。", 
            "频为珠海别，已是白头人。", 
            "倚棹宜孤屿，离觞酹绿蘋。", 
            "莫言炎暑极，前路看秋新。"
        ], 
        "title": "珠江舟中送别鲍子韶", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "相见将何待，诗篇只数来。", 
            "九皋惭鹤和，千里羡龙媒。", 
            "日驭南行远，天心子半回。", 
            "闻君理归棹，临发重徘徊。"
        ], 
        "title": "次答姚叔烟见怀之作六首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "投湘承有赋，向往倍情深。", 
            "只以千行泪，酬君一片心。", 
            "年华虚睕晚，踪迹叹浮沉。", 
            "不及王家子，终身松柏林。"
        ], 
        "title": "次答姚叔烟见怀之作六首 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "高调谁能及，萧萧变徵寒。", 
            "酒中堪击筑，言外见如兰。", 
            "蝉露秋林浅，鹰风木叶残。", 
            "自知啼不敢，只有避人看。"
        ], 
        "title": "次答姚叔烟见怀之作六首 其三", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "子房元善病，耿耿在予心。", 
            "岂谓参苓日，重来金玉音。", 
            "神交闻自昔，古道绝于今。", 
            "咫尺成修阻，云山未是深。"
        ], 
        "title": "次答姚叔烟见怀之作六首 其四", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "西湖君有宅，此日赋归来。", 
            "积水涵虚牖，闲花落古苔。", 
            "舌为妻子示，酒共故人开。", 
            "知有观潮作，奇文不让枚。"
        ], 
        "title": "次答姚叔烟见怀之作六首 其五", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "琼树思颜色，清河比笑言。", 
            "念君停画舫，定得贲丘园。", 
            "赵尉馀基毁，虞翻旧苑存。", 
            "朝来歌有客，童子候柴门。"
        ], 
        "title": "次答姚叔烟见怀之作六首 其六", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "别来何所见，秋色在平芜。", 
            "坠叶濠梁满，残星水榭孤。", 
            "蝉声催度曲，鸟语日提壶。", 
            "往日园林主，题诗向海隅。"
        ], 
        "title": "次韵怀艾庵二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "越闽为接壤，风土尚堪论。", 
            "旧国隔千里，新家何处村。", 
            "儿贤知向学，亲健莫伤魂。", 
            "景略雄谈在，无妨虱更扪。"
        ], 
        "title": "次韵怀艾庵二首 其二", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "又送今年去，悠悠可奈何。", 
            "有涯庄叟智，无力鲁阳戈。", 
            "野色哀鸿满，边声牧马多。", 
            "昔贤图谶在，莫遣忧时过。"
        ], 
        "title": "岁除次础兄韵四首 其一", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "人心何彼此，历数有乘除。", 
            "朔雪驱残腊，东风恋旧株。", 
            "菀枯情各集，今古事原符。", 
            "天位虚来久，乾坤可是娱。"
        ], 
        "title": "岁除次础兄韵四首 其二", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "与君违世尚，勿复叹蹉跎。", 
            "把钓徒缘木，逢山每树荷。", 
            "秋冬元肃杀，虞夏几讴歌。", 
            "倘值吾□子，从公亦荷戈。"
        ], 
        "title": "岁除次础兄韵四首 其三", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "不先仍不后，身世两相当。", 
            "若惜驱驰力，难施补救方。", 
            "北州无雨雪，南越有冰霜。", 
            "谁是调和手，明朝日载阳。"
        ], 
        "title": "岁除次础兄韵四首 其四", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "踟躇行复止，发棹及新年。", 
            "暂过双江水，将归第二泉。", 
            "商芝山未乏，羽檄世犹传。", 
            "与子平生事，相期廿载前。"
        ], 
        "title": "次答础尘留别诗四首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "众芳皆得岁，松柏自为冬。", 
            "但使株能守，毋忧道莫容。", 
            "古今同理势，王霸在心胸。", 
            "举世俱沉醉，谁听永夜钟。"
        ], 
        "title": "次答础尘留别诗四首 其二", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "与君俱有子，贫贱亦差忘。", 
            "风雪逾三腊，栖迟共一堂。", 
            "暂分仍岭峤，相见异参商。", 
            "痛饮为兹别，毋令气不扬。"
        ], 
        "title": "次答础尘留别诗四首 其三", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "郁孤台上望，了了见西江。", 
            "山色奇无尽，滩声怒未降。", 
            "帆樯通九域，形胜控南邦。", 
            "雄略凭君在，宁为鼎可扛。"
        ], 
        "title": "次答础尘留别诗四首 其四", 
        "type": "律诗", 
        "yun": "江"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "世有忠贞旧，名高少俊班。", 
            "只缘求菽水，不免别家山。", 
            "绛帐移邻郡，清溪接峒蛮。", 
            "河阳贤令尹，相俟百花间。"
        ], 
        "title": "送林赤见之馆怀集", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东郊三十里，幽绝此林坰。", 
            "水载诸峰出，天盘大壑青。", 
            "华筵开令日，嘉耦叶双星。", 
            "况是群贤会，依然逸少亭。"
        ], 
        "title": "上巳日燕集西山草堂分得青字二首 其一", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "佳节人争惜，虚堂晚不扃。", 
            "村烟浮树白，堤路压潮青。", 
            "并跃鱼衔沫，归飞鹤晒翎。", 
            "劳生间日少，三宿此扬舲。"
        ], 
        "title": "上巳日燕集西山草堂分得青字二首 其二", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "空堂临静沼，幽事属吾侪。", 
            "对此一方水，悠然千里怀。", 
            "乱花飞晚日，孤鹤在晴阶。", 
            "好借袈裟宿，宵来月正佳。"
        ], 
        "title": "离六堂", 
        "type": "律诗", 
        "yun": "佳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "长吟登宝地，永望极南天。", 
            "古意日寥廓，高楼风悄然。", 
            "江明波浩浩，渚绿叶田田。", 
            "俯仰自千载，浮生无百年。"
        ], 
        "title": "怀古楼", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "微云欲断石，古木验灵根。", 
            "绘得虚空出，曾无笔墨痕。", 
            "风生枝有态，日落谱全翻。", 
            "老衲且含笑，青天何所言。"
        ], 
        "title": "绘空轩", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "石门如带水，西日射波红。", 
            "更上高楼望，方知沧海东。", 
            "新凉生木末，清磬落云中。", 
            "坐见三城晚，笙歌满路风。"
        ], 
        "title": "云半阁", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "朱栏低拂水，隔岸见林阴。", 
            "十亩发菡萏，一双飞翠禽。", 
            "虚舟无去住，云壑有高深。", 
            "为报秦人洞，知予遁世心。"
        ], 
        "title": "半帆", 
        "type": "律诗", 
        "yun": "侵"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "镫寒黍梦，筝乱絮痕，华年半侵哀乐。", 
            "倚遍旧栏斜日，声声恼清角。", 
            "东风懒，莺讯错。", 
            "暗泪染、背花弦索。", 
            "凤枝断，粉涴香黏，自分飘泊。", 
            "愁鬓送残山，阵雁来时，荒翠更非昨。", 
            "问讯故国山色，何人主红萼。", 
            "蘼芜恨，拚刬却。", 
            "又怨写、燕泥帘幕。", 
            "瘦吟苦，对诉新寒，除是归鹤。"
        ], 
        "title": "应天长 调寄应天长奉题公渚道兄碧虑馆词，即希正拍，则沄", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "弹墨罗襟，沾尘玉篴，幽事寻惯。", 
            "砚水烘晴，瓶花媚晓，帘外青禽唤。", 
            "花庵余韵，竹垞残谱，岁月暗添词卷。", 
            "联题在、园林胜处，好着醉船吟幔。", 
            "烟沽旧别，荒笳催老，镜颜偷换。", 
            "弦外笺愁，灯前顾影，残梦衣香褪。", 
            "南州借旅，西园补记，重结汐盟鸥伴。", 
            "宫城晚、斜阳满眼，暮云掩断。"
        ], 
        "title": "永遇乐 词综补遗题词", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "银粉抹栏，翠涟飞桨，翳岸林峦浮雾。", 
            "扣舷人唱月中行，飐凉镫、梦惊残鹭。", 
            "虹河夜午。", 
            "睇北斗、天都回处。", 
            "黯诗愁，问柳昏花暝，谁家院宇。", 
            "芳期误。", 
            "笛唱西风，又近凝碧路。", 
            "夕波寒影落鱼龙，浸玉壶、几行烟树。", 
            "流光易去。", 
            "渺鸳棹、衣香前度。", 
            "暗惊心，一片秋声骤雨。"
        ], 
        "title": "西子妆慢·北渚泛月", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "瑶阶如水露华凉。", 
            "才放锦栏长。", 
            "牵丝不恨银河远，背西风、自系明珰。", 
            "多少星帱鸯泪，新来染遍罗裳。", 
            "小庭摇影伴垂杨。", 
            "霞晓绚幽妆。", 
            "团栾巧似天钱样，结相思、碎织秋香。", 
            "梦醒难寻琼佩，一生惯避斜阳。"
        ], 
        "title": "风入松 咏圃中牵牛花", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "鸥约银波，虹横翠渚，衣香扇影回环。", 
            "乍柳烟明处，唤起吟蝉。", 
            "渐次游船收尽，閒不整、镜里山鬟。", 
            "微凉逗、疏帘水外，小艇花间。", 
            "流连。", 
            "故人共语，叹几度池灰，催老朱颜。", 
            "倚画屏风露，依旧高寒。", 
            "身世秋荷易老，多生泪滴损珠槃。", 
            "禁回首、生衣夜凉，泥煞阑干。"
        ], 
        "title": "凤凰台上忆吹箫 夏夕同枝巢北渚桥亭纳凉，纵谈旧事", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "雕槛约波，画窗临水，镜外衣尘花雾。", 
            "闹红歌板叠鸳桡，占新凉、暗输烟鹭。", 
            "秋心最苦。", 
            "听叶底、啼蝉未住。", 
            "旧池台，指数行宫柳，仙舻何许。", 
            "行云路。", 
            "碧汉风多，怨共铜狄语。", 
            "笛寒天远咽离鸿，溯夕沧、恐无归处。", 
            "愁红懒舞。", 
            "剩孤恨、如潮来去。", 
            "对西山、立尽重帘暮雨。"
        ], 
        "title": "西子妆慢·和石工敬跻堂秋望", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "障蜡余寒浅。", 
            "芳情托、汉宫春后归燕。", 
            "瑛槃罢舞，琼壶悄熨，晓丛初剪。", 
            "吹香怨隔雕阑，惓旧■、东风半面。", 
            "教画阁、遂唱飞来，偎■笑靥如展。", 
            "青■翠管长闲，游蓬紫曲，欢绪天远。", 
            "愁漪泪叠，离烟思冷，倚情伤晚。", 
            "凭谁为歌金缕，只点入、悲花倦眼。", 
            "检梦痕、惜取琼枝，啼红洒遍。"
        ], 
        "title": "宴清都 瓶花簃词集，咏瓶中芍药，限宴清都调", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "啼雁烟江，几行残柳斜阳坠。", 
            "絮花狼藉掩雕阑，千感筝心敛未。", 
            "引危弦、回潮又起。", 
            "楼台如梦，冷约閒鸥，商量身世。", 
            "还忍伶俜，梦回虚盼归舟字。", 
            "散场欢笑水东西，多少牵愁地。", 
            "断稿沧州漫理。", 
            "睇红桑、迷茫海气。", 
            "斗槎回后，待讯钟山，年时荒翠。"
        ], 
        "title": "烛影摇红 为蔚如题楼台梦影图", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "旧帘剪断斜阳影，东风又窥朱户。", 
            "春寒怨晚，山暝水昏慵度。", 
            "飘梦雕阑未稳，蓦偷眼、梨云深处。", 
            "新来瘦了垂杨，怎约流莺同住。", 
            "私语。", 
            "伶俜翠羽。", 
            "楼望久、恩情忍抛芳缕。", 
            "珊钩初挂，暗怯乱红争舞。", 
            "勾起蘼芜倦绪。", 
            "问别后、乌衣谁主。", 
            "羞傍画檐，长日趁人来去。"
        ], 
        "title": "双双燕 哲园灯社以新燕命题，同人写新燕为灯。因题小词，并索诸君同赋", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "旧京倦笛，占绮秋、天香唤起词仙。", 
            "花影帘低，药烟窗暗，吟怀梦味俱閒。", 
            "楚兰自怜。", 
            "系暮愁、分付骚笺。", 
            "尽荒波、老却沧鸥，禁他留眄水云寒。", 
            "鹓侣几人长健。", 
            "叹残山满眼，去住都难。", 
            "白社樽疏，青门身懒，归鸿负约年年。", 
            "怨歌漫传。", 
            "算倦游、还恋危栏。", 
            "劝清欢、补理巾裘，镜霜珍重看。"
        ], 
        "title": "霜花腴 赠孟劬", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "招魂如隔重城，伤心翻雨吴鸿至。", 
            "寒林日落，衰兰春谢，山河凄异。", 
            "史稿沧桑，词名湖海，并时谁嗣。", 
            "叹长安残劫，危枰未了，胡不忍，须臾俟。", 
            "早悟浮云身世。", 
            "恋京尘、欲归无计。", 
            "花阴醉盏，药烟病榻，看君憔悴。", 
            "古调消沈，当歌万感，抚琴孤涕。", 
            "更伤高愁眼，斜阳处处，是消春地。"
        ], 
        "title": "水龙吟 挽孟劬", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "垂虹转。", 
            "依旧翠径通门，画廊连院。", 
            "空帘长日无人，愁罗恨绮，伤春谁见。", 
            "暗凝眄。", 
            "妆罢凤鬟低亸，露浓香溅。", 
            "行云半湿罗裙，宝阑斜倚，新寒似浅。", 
            "抛尽罗屏前梦，系情休问，宣华亭苑。", 
            "罢舞翾风，芳心含恨犹卷。", 
            "维摩病榻，坐送千红断。", 
            "思量到、灯床对话，歌屏尘扇。", 
            "点泪金尊懒。", 
            "拚付与吴弦，潇潇弹遍。", 
            "醉痕最惜，一襟花片。"
        ], 
        "title": "瑞龙吟 延寿寺济公招赏雨中牡丹", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，八里古台边。", 
            "渔篴吹来青箬雨，游船摇过绿杨烟。", 
            "人影镜中天。"
        ], 
        "title": "忆江南 沽上水香洲杂咏", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，小筑傍云涯。", 
            "篆路转头迷港汊，鉴塘倒影现亭台。", 
            "门外藕花开。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，临水小柴门。", 
            "莲渚窥人鱼最乐，竹篱迎客鸭能言。", 
            "船系碧芦根。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，花竹绕精庐。", 
            "蝶影閒畦金粉地，鸥盟小榜水云居。", 
            "题遍练裙书。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，结屋近沧浪。", 
            "风露三更停画桨，烟波四面绘琼窗。", 
            "花外水都香。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，曲径罨清溪。", 
            "花影不离桥上下，柳阴微界水东西。", 
            "一带短长堤。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，最好一沤亭。", 
            "药径引泉通石井，花塍觅路出烟汀。", 
            "处处碓车声。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，新拓草堂幽。", 
            "罢酒阑干溪月午，飘镫帘幕水风柔。", 
            "三十六陂秋。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭长清", 
        "era": "清", 
        "subtype": "七言律诗", 
        "text": [
            "夕烟低罥绿杨丝，路畔酴醾落几枝。", 
            "廿四番风春到尾，初三夜月细如眉。", 
            "依稀人语樵还舍，轣辘车声犬吠篱。", 
            "城郭归途犹十里，吟诗不觉马行迟。"
        ], 
        "title": "山村晚归", 
        "type": "律诗", 
        "yun": "支"
    }, 
    {
        "author": "郭长清", 
        "era": "清", 
        "subtype": "七言律诗", 
        "text": [
            "槛外波光静不流，夕阳城郭万家秋。", 
            "青莎断岸人呼渡，黄叶西风客倚楼。", 
            "辽右山河千古壮，燕南烽火几时休。", 
            "戎机无与书生事，惟愿群公借箸筹。"
        ], 
        "title": "登孤竹城楼", 
        "type": "律诗", 
        "yun": "尤"
    }, 
    {
        "author": "郭长彬", 
        "era": "清", 
        "subtype": "七言绝句", 
        "text": [
            "门外春流碧一湾，栖真会此掩双关。", 
            "十年悔插红尘脚，安得身骑白鹤还。"
        ], 
        "title": "忆松尘山房旧居", 
        "type": "绝句", 
        "yun": "删"
    }, 
    {
        "author": "郭文炳", 
        "era": "清", 
        "subtype": "七言律诗", 
        "text": [
            "长亭祖饯卜良辰，杨柳依依送故人。", 
            "万里鹏程君奋翮，一声骊唱我伤神。", 
            "诗如珠玉初成集，劫历沧桑自在身。", 
            "此后风光三月好，樱花满眼大和春。"
        ], 
        "title": "送赖壶仙东航留学", 
        "type": "律诗", 
        "yun": "真"
    }, 
    {
        "author": "郭开泰", 
        "era": "清", 
        "subtype": null, 
        "text": [
            "商飙落叶如飞燕，寒衣处处催针线。", 
            "征夫一去未曾还，十载相思不相见。", 
            "相见家乡讵有期，旧衣寄尽寄新衣。", 
            "织成窗外三更月，缝就镫前半晓鸡。", 
            "忆昔裁衣手腕轻，算来宽窄能相称。", 
            "悠悠离别已多年，心意商量愁未定。", 
            "定识腰肢旧日非，剪来那得更宽围。", 
            "试把妾身还自约，嫁衣宽尽不相依。", 
            "再四丁宁寄徒侣，愿见儿夫亲付与。", 
            "泪痕滴上半成殷，到日开时应认取。", 
            "吁嗟乎！", 
            "王家多难为前驱，休说封侯志尚虚。", 
            "又恐思家徒乱意，衣间不付一封书。"
        ], 
        "title": "寄衣曲", 
        "type": "古风", 
        "yun": null
    }, 
    {
        "author": "郭劝", 
        "era": "清", 
        "subtype": "五言律诗", 
        "text": [
            "古刹犹如故，轻舟拭目过。", 
            "岸低烟影小，林密鸟声多。", 
            "花溅游人泪，渔通下里歌。", 
            "客心今又起，凭吊寄沧波。"
        ], 
        "title": "舟过昭山", 
        "type": "律诗", 
        "yun": "歌"
    }, 
    {
        "author": "郭凤", 
        "era": "清", 
        "subtype": "七言律诗", 
        "text": [
            "频年卜宅愿常赊，得地而今又自嗟。", 
            "百岁故居成逐客，一湖新水送全家。", 
            "丹鸡白犬随行笈，绿箬青蓑伴钓车。", 
            "补幅移居图也好，春风婀娜片帆斜。"
        ], 
        "title": "己未二月移家魏塘", 
        "type": "律诗", 
        "yun": "麻"
    }, 
    {
        "author": "郭元灏", 
        "era": "清", 
        "subtype": "五言律诗", 
        "text": [
            "雨细飘新簟，云深护石床。", 
            "半亭吹落叶，一枕纳微凉。", 
            "林鸟依依倦，岩花寂寂香。", 
            "支公遗麈在，明月下方塘。"
        ], 
        "title": "石床", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "昔有吴都督，英豪动海陬。", 
            "赠人挥万镒，教妓舞纯钩。", 
            "小队临花坞，高朋对画楼。", 
            "邀予未曾往，书此报杨侯。"
        ], 
        "title": "寄杨六笥", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "祖庭将重辟，师命敢辞劳。", 
            "鹤过篷窗疾，猿窥箬笠高。", 
            "一林寒独往，众壑水相遭。", 
            "未觉暌言笑，松风与海涛。"
        ], 
        "title": "送体莹上人之云门", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "头白优婆塞，随堂近事初。", 
            "枯为秋院叶，醒及夜池鱼。", 
            "厥后曾何得，于人总不如。", 
            "那分一灯影，归彻小窗虚。"
        ], 
        "title": "呈宗和尚", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "一一孤根发，丛丛翠叶新。", 
            "清琴弹此曲，白露谓伊人。", 
            "蓬岛何年别，兰堂幸可亲。", 
            "安知芳草气，不是雒川神。"
        ], 
        "title": "水仙花", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "何人操不律，种就此林于。", 
            "不异琅玕色，犹然篆隶书。", 
            "纸光依本质，壁影荫吾庐。", 
            "总觉非时尚，高贤来伴余。"
        ], 
        "title": "咏画竹赠剑公", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "千山身偶入，十日雨淫淫。", 
            "狭室伏泉涌，前途芳草深。", 
            "村烟遮骋望，檐溜聒知音。", 
            "疲极津梁者，新州去印心。"
        ], 
        "title": "自东安将之新州阻雨先寄潘葱石", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "无生向师学，师是此中生。", 
            "树觉菩提长，山经獦獠行。", 
            "归鸦临寺黑，激水叩钟清。", 
            "我自虞园至，维桑空复情。"
        ], 
        "title": "新州国恩寺是六祖故居", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "鼻祖何年帝，荒唐得此名。", 
            "垂衣想韶石，左纛吊佗城。", 
            "落月妖狐拜，空山杜宇声。", 
            "兴亡都莫问，榛草细烟生。"
        ], 
        "title": "鼻天子墓", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "萧然无旧业，亦可赋新诗。", 
            "燕筑座间击，奚囊杖后随。", 
            "云霄劳梦想，湖海引心期。", 
            "不见寒梅树，繁花雪满枝。"
        ], 
        "title": "示美斯侄", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "异地兰亭会，春郊蒲涧游。", 
            "杖随清瀑引，觞带白云流。", 
            "旅食忽三月，狂歌仍一丘。", 
            "何烦脩禊事，灵境即蠲忧。"
        ], 
        "title": "上巳蒲涧偕诸子", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "杠门新一出，听尔话汾州。", 
            "远梦断山驿，冷烟生海楼。", 
            "得僮吴语变，开箧汉碑留。", 
            "莫恨田方老，还应教魏侯。"
        ], 
        "title": "宿城西与麦盛际", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "风塘菱荇散，鱼鸟自相亲。", 
            "天怒驱神物，途危息老身。", 
            "所闻归夜梵，不寐达明晨。", 
            "复见东窗里，前身自在人。"
        ], 
        "title": "寓华林寺飓风欲归不果与天藏上人", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "来城常作客，向寺即如家。", 
            "佛子住才去，閒房飞供花。", 
            "江秋欣见苇，野暮厌闻笳。", 
            "忆得前相送，云山各靡涯。"
        ], 
        "title": "赠华林监院电公", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "陆郎金散尽，萧索对斑骓。", 
            "踏遍重关草，空馀两鬓丝。", 
            "春芳一以歇，阴雨况凄其。", 
            "世故还相见，披襟似旧时。"
        ], 
        "title": "答陆导甫", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "乌木为珠子，黄山去日持。", 
            "得之云象罔，智者见摩尼。", 
            "个个成圆果，声声绕串丝。", 
            "君看白玉閒，多半是从缁。"
        ], 
        "title": "念珠", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "院隐一溪深，无人不到寻。", 
            "食来船运米，坐致地铺金。", 
            "廓落全开面，庄严总现心。", 
            "最堪增我恋，房树有巢禽。"
        ], 
        "title": "宝象林访在犙和尚", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "复此泥涂迹，真怜昨日晴。", 
            "弥天皆月色，破地忽雷声。", 
            "雨点红鱼吸，风轮白鸟征。", 
            "惟留法云在，烟树失江城。"
        ], 
        "title": "游麻奢宝象林还至冈头村遇雨", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "深村好林沼，况乃属深春。", 
            "最是闭门者，偏宜摇艇频。", 
            "花繁初露子，竹密竟遮人。", 
            "觅得青莲种，从来不染尘。"
        ], 
        "title": "同旷圆大师庞若云诸子游家牧止深村别业", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "庭浅怕天炎，栽瓜欲接檐。", 
            "叶看新绿布，花又嫩黄添。", 
            "浇水知含喜，和羹足养廉。", 
            "此间方偃仰，李下为谁嫌。"
        ], 
        "title": "水瓜架", 
        "type": "律诗", 
        "yun": "盐"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "夫君泥不滓，避地入芙蓉。", 
            "况复乘一叶，回环江上峰。", 
            "充餐团瓣菊，覆屋曳枝松。", 
            "见说沙汀畔，分明好卧龙。"
        ], 
        "title": "寄梁药亭芙蓉村居", 
        "type": "律诗", 
        "yun": "冬"
    }, 
    {
        "author": "郭元釪", 
        "era": "清", 
        "subtype": null, 
        "text": [
            "高斋间敞邗江滨，红柽小几无埃尘。", 
            "却立况有班剑人，何物上案登柈行，昔者隆准太祖孙，手提图箓当乾坤。", 
            "宝跗妙迹世莫伦，挥毫幻出窃齧身。", 
            "一行欲前势复蹲，一似避匿穿墉奔。", 
            "一体兑色清如冰，一秉正气衣元纁。", 
            "唧啾小语若可闻，欲穴寝庙窥甏盆。", 
            "锦窠装褙洁可扪，似此尚是无牙君。", 
            "吾闻宣皇业峥嵘，蹇夏论道杨歌赓。", 
            "涤除贪秽何谆谆，窒塞幸路官箴清。", 
            "此辈意态如火明，肢体毛发传其形。", 
            "麦须豆眼了然存，铸鼎象物神奸惊。", 
            "纵有甘口恶不悛，白日肯许行成群。", 
            "洪永大党谁陶钧，赖此敏手工渲皴。", 
            "后来《尔雅》虫鱼烦，谓䶂谓豹忘其真。", 
            "白日据社不可熏，女奴饱食睡思昏。", 
            "米脂盗食仓与囷，瓠肥不容丞相嗔。", 
            "一时暴斗黠鼠掀，偷人目睛王其民。", 
            "衣冠齧碎食单贫，此物与器同缤纷。", 
            "周之成康汉景文，唐称贞观宋仁神。", 
            "星罗棋布如排匀，若宣岂是寻常生，豳图织妇歌《南薰》，《猗兰》招饮颁群臣。", 
            "以类考之不待论，公乎东里光荣新。"
        ], 
        "title": "商丘大中丞寓斋观明宣宗黑白二鼠图", 
        "type": "古风", 
        "yun": null
    }, 
    {
        "author": "郭元釪", 
        "era": "清", 
        "subtype": null, 
        "text": [
            "禾黍郯城道，凄风人草草。", 
            "不见倾盖贤，秋原亭榭好。", 
            "一车将两马，独过长松下。", 
            "漠漠路旁尘，萧条望远身。", 
            "平生愧牢落，日暮但逢人。"
        ], 
        "title": "倾盖亭", 
        "type": "古风", 
        "yun": null
    }, 
    {
        "author": "郭元釪", 
        "era": "清", 
        "subtype": "七言律诗", 
        "text": [
            "平生睡足泽南州，杜紫微言君似不。", 
            "人道小鲜逢敏手，世传双鹿从遨头。", 
            "终年茹苋朝餐足，尽日池塘暮雨收。", 
            "从古光黄多异士，莫教回避庾公楼。"
        ], 
        "title": "寄黄州许使君", 
        "type": "律诗", 
        "yun": "尤"
    }, 
    {
        "author": "郭元釪", 
        "era": "清", 
        "subtype": "七言律诗", 
        "text": [
            "芙蓉湖上邵髯翁，高行鸿文眼界空。", 
            "京洛声华怀漫刺，江湖踪迹趁归鸿。", 
            "南丰不让刘中垒，杜甫平交严郑公。", 
            "老却少微星下客，梦魂肯踏软尘红。"
        ], 
        "title": "答邵子湘", 
        "type": "律诗", 
        "yun": "东"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "结束翩翩，北去天雄，黄衫紫缰。", 
            "有万层铁骑，军悬重镇，五更钿雁，巷列名倡。", 
            "魏滑分河，关山独夜，感慨黎阳旧日仓。", 
            "横戈地，怕惊沙飒沓，乱水砰硠。", 
            "昨朝并辔回翔。", 
            "恰路出夷门认大梁。", 
            "记分题古驿，凭燕吊魏，同敲石火，啸雨啼霜。", 
            "君又翻飞，余其寥落，试听悲笳咽女墙。", 
            "前游在，莫孤擎浊酒，重宿平阳。"
        ], 
        "title": "沁园春  送谢云章之大名", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "此物何来，猛气咆哮，砍头陷胸。", 
            "见吞刀吐火，一般舑舕，镂冰筑玉，百种玲珑。", 
            "万事东流，一身西极，只手曾批上圈熊。", 
            "真无敌，算凉州假面，难与争功。", 
            "沧州城外呼风。", 
            "又戚畹狮儿卧草中。", 
            "怪霜缠铁兽，汝偏夭矫，汁镕狞凤，尔独从容。", 
            "顷刻天晴，须臾雪霁，赢得群儿拍手同。", 
            "哑然笑，叹原来刻鹄，讵是真龙。"
        ], 
        "title": "沁园春  咏雪狮", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "冻角无声，大旗自翻，长河怒号。", 
            "正雪作花时，玉鳞狼籍，茶当乳处，珠眼萧骚。", 
            "乌鹊枝寒，羝羊窖冷，一片愁成八月涛。", 
            "当年事，记昆阳城下，群盗如毛。", 
            "中原百战有豪。", 
            "经几度风吹并浪淘。", 
            "叹河名官渡，袁曹安在，地连南顿，冯邓徒劳。", 
            "四节飘零，两河萧瑟，且捋黄须命浊醪。", 
            "吾已醉，寻市中朱亥，共鼓屠刀。"
        ], 
        "title": "沁园春  大梁署寓对雪有感", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "归欤归欤，我亦在陈，胡不归兮。", 
            "正伏羲陵畔，縠纹六幅，宛邱城外，柳线千丝。", 
            "万种温黁，百般饤饾，窨得愁心早上眉。", 
            "浑无计，只沈腰渐减，潘鬓都非。", 
            "江南值此年时。", 
            "记巷口花骢分外嘶。", 
            "更舞衫歌扇，饧箫阵阵，倡条冶叶，裙幄离离。", 
            "抛了浓春，陪人远宦，俊侣相嘲甚意儿。", 
            "真无赖，拚化为飞絮，绕尽天涯。"
        ], 
        "title": "沁园春  客陈州使院花朝作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "登尉缭台，上三垂岗，伤如之何。", 
            "忆谈兵说剑，才情磊落，投秦去魏，意气嵯峨。", 
            "我到中原，重寻旧迹，牧笛吹风起夜波。", 
            "谁相问，纵残碑尚在，一半销磨。", 
            "短衣此日经过，叹禊日难逢晋永和。", 
            "正水边柳眼，斜窥芳岸，风前燕尾，乱剪晴莎。", 
            "异国韶光，中年意味，写上乌丝感慨多。", 
            "休凭吊，喜湔裙挑菜，士女娑拖。"
        ], 
        "title": "沁园春  三月三日尉氏道中作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪满太行，碧潋瑶翻，纷然沓来。", 
            "正黄河欲吼，六花籍籍，青山乍老，一夜皑皑。", 
            "素女淩空，眩师泼水，十万琼楼面面开。", 
            "深林外，更狐踪半灭，兽窟全埋。", 
            "万钟宁我加哉。", 
            "且濡发狂歌乾百杯。", 
            "看猎徒并代，霜鹰雪犬，神仙王屋，璐殿瑶阶。", 
            "聂政祠荒，袁尼宅破，世上谁人识此怀。", 
            "樽犹热，尽天公颠倒，造化安排。"
        ], 
        "title": "沁园春  十月晦日怀庆使院望太行山积雪", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古镇朱仙，跃马经过，令人暗惊。", 
            "看黄尘扑面，闾阊栉比，清波极目，舟楫充盈。", 
            "南控陈桥，西通尉氏，仿佛当年古汴京。", 
            "停鞭问，怕沙冲地坼，浪齧堤平。", 
            "谁何绣栱雕甍。", 
            "有庙貌巍峨市口横。", 
            "是鄂王故事，丹青未老，赵家遗恨，金铁争鸣。", 
            "三月饧箫，一天社鼓，走赛仍多旧日伧。", 
            "抠衣拜，欲题诗未许，泪满长缨。"
        ], 
        "title": "沁园春  经朱仙镇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客语先生，唶汝鹌鹑，才乎不才。", 
            "纵遇敌争能，差强燕雀，为人穿鼻，终是驽骀。", 
            "尽日啁啾，一身眇小，只合充庖佐酒杯。", 
            "因何事，却烦人把握，费尔安排。", 
            "王褒僮约新裁。", 
            "更每日奔驰一百回。", 
            "要新魁就浴，甫令东去，故雄觅粒，旋遣西来。", 
            "樊笼盈庭，屠沽入座，恐累先生盛德哉。", 
            "驱之使，算豢龙非计，好鹤为灾。"
        ], 
        "title": "沁园春  叔岱先生雅有鹌鹑之癖友人田梁紫作书止之戏括书语为词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "先生得书，再沥馀杯，敬谢客言。", 
            "叹古往今来，几场蚁斗，山林朝市，到处蜗涎。", 
            "卿论自佳，仆狂殊甚，枉费相如谏猎篇。", 
            "吾衰也，只短衣射虎，便拟终焉。", 
            "此虽鸷愧鹰鹯。", 
            "看猛气雄心非偶然。", 
            "正霜天袖手，试观其怒，中原赌命，肯受人怜。", 
            "藉尔骁腾，消馀磊块，长日浮沈里闬间。", 
            "公休矣，姑从吾所好，以待来年。"
        ], 
        "title": "沁园春  戏代叔岱先生答", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一种江梅，偏向君家，出奇无穷。", 
            "看千年复活，乔柯蚴蟉，重台并蹙，冷蕊空濛。", 
            "人曰奇哉，梅云未也，要为先生夺化工。", 
            "休惊诧，请诸君安坐，洗眼秋风。", 
            "须臾露濯梧桐。", 
            "忽逗出罗浮别样红。", 
            "正朦胧一夜，银河影里，稀疏数点，玉笛声中。", 
            "只恐东篱，有人斜睨，菊秀梅娇妒入宫。", 
            "当筵上，倩泉明和靖，劝取和同。"
        ], 
        "title": "沁园春", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十万琼枝，矫若银虬，翩如玉鲸。", 
            "正困不胜烟，香浮南内，娇偏怯雨，影落西清。", 
            "夹岸亭台，接天歌板，十四楼中乐太平。", 
            "谁争赏，有珠珰贵戚，玉佩公卿。", 
            "如今潮打孤城，只商女船头月自明。", 
            "叹一夜啼乌，落花有恨，五陵石马，流水无声。", 
            "寻去疑无，看来似梦，一幅生绡泪写成。", 
            "携此卷，伴水天閒话，江海馀生。"
        ], 
        "title": "沁园春  题徐渭文钟山梅花图同云臣南耕京少赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半亩之宫，点缀才经，林峦邈绵。", 
            "见雪窗粉壁，皎如越纻，凉轩燠馆，碎若吴笺。", 
            "须种些蕉，再栽些竹，拍甃文鳞戏翠涟。", 
            "安排巧，有蒲团棕帚，茶臼觥船。", 
            "勇过贲育其然。", 
            "羡大志君真竟学仙。", 
            "向丹炉晨讽，黄庭一卷，元关夜诵，紫诰三篇。", 
            "五利虚无，文成怪诞，药误多人昔所传。", 
            "优游好，况新来小筑，极似斜川。"
        ], 
        "title": "沁园春  南耕新葺梅庐闭关学仙词以纪之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "字字喧豗，烈泽焚林，为蛟为螭。", 
            "有火蛾结阵，晶莹闪烁，烛龙对仗，照耀髬髵。", 
            "汉隧千年，秦京三月，做白毫光大总持。", 
            "薪薪续，任盲儿扪籥，牧竖敲碑。", 
            "从来祸首庖牺。", 
            "笑匣剑何妨灯在帷。", 
            "既桂轮易蚀，底须捣兔，桑田善涸，焉用燃犀。", 
            "膏以明煎，吾闻其语，绵上龙蛇哭子推。", 
            "真休矣，向灯王稽首，埋照奚疑。"
        ], 
        "title": "沁园春  题史蘧庵先生灯咏一卷后", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五十之年，细数生平，人间可哀。", 
            "看白首相知，晨星寥落，朱门先达，覆雨喧豗。", 
            "只此贫交，陶然永夕，蹴鞠弹棋更举杯。", 
            "交驩甚，记看花并出，踏月偕回。", 
            "千金散尽还来。", 
            "算细故宁容芥蒂哉。", 
            "况白雪连箱，读之气尽，红牙一曲，闻者心灰。", 
            "亟续曩游，竞投新阕，从此萧朱忍见猜。", 
            "真嘉话，使词场数子，笑口齐开。"
        ], 
        "title": "沁园春  同远公和云臣越生赠答之作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "彼君子兮，自序生平，西溪钓徒。", 
            "有柴门临水，一群鹅鸭，松关负郭，四壁图书。", 
            "注易逍遥，弹琴廓落，屈指知非十载馀。", 
            "焚香坐，俯衣晖杰阁，饱瞰晴湖。", 
            "多时兴在乘桴。", 
            "且一苇苍茫纵所如。", 
            "看笔床茶灶，沿流容与，渔庄蟹舍，夹浦萦纡。", 
            "乍叩閒舷，或延新月，秋水长天碧似芦。", 
            "掀髯笑，笑人方梦鹿，我正观鱼。"
        ], 
        "title": "沁园春  题西溪钓者小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雨挟泉飞，风助杉吟，调调刁刁。", 
            "正梅刚破腊，檀匀脸靥，山争酿雪，粉剪翎毛。", 
            "水坼龙鳞，树洼蛇腹，苍莽空山捲怒涛。", 
            "吾衰也，恰閒思说饼，狂欲餔糟。", 
            "故人相念何劳。", 
            "遣银鹿持笺讯老饕。", 
            "更厨娘斫鲙，几丝姜橘，索郎泻玉，满瓮蒲桃。", 
            "鸡蹠双持，腹腴偏劝，浮拍中山也自豪。", 
            "吾醉也，向床头舞剑，席上歌骚。"
        ], 
        "title": "沁园春  秦对岩太史饷酒馔至词以谢之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "彼君子兮，朗若玉山，烂若朝霞。", 
            "叹三闾香草，忠臣有后，七贤修竹，处士无家。", 
            "画痴书淫，酒铛茶董，满院桐阴一帽斜。", 
            "真潇洒，负薪而歌者，优孟谁邪。", 
            "贤郎品更称佳。", 
            "只落日祠堂守暮鸦。", 
            "向山头荷锸，追随猿鹤，泉边键户，笺释虫虾。", 
            "北郭骚贫，东方朔饿，一片空庭扁豆花。", 
            "轩渠也，任韦平父子，两代宣麻。"
        ], 
        "title": "沁园春  为高汝敬尊公季远题像并赠汝（季远忠宪公季子）敬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆数年间，为汗漫游，轻去其乡。", 
            "正城楼入夜，无边草白，关河放溜，极目沙黄。", 
            "广武山雄，碻磝路隘，何必愁人始断肠。", 
            "风吹尽，是三河侠少，六郡名王。", 
            "牛衣仍卧王章。", 
            "笑病马依然恋战场。", 
            "恰何来同调，金荃一卷，重逢高会，红烛千行。", 
            "风刮琵琶，霜枯筚篥，又惹归帆带雨张。", 
            "频回首，是难忘官阁，酒绿茶香。"
        ], 
        "title": "沁园春  留别伯成先生和澹心韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乌鹊惊飞，绕树无枝，谁为故乡。", 
            "叹十年失路，愁云淰白，三秋伏枕，病叶删黄。", 
            "欲哭不能，欲歌不可，冷尽吴钩一寸肠。", 
            "繁华梦，梦华清全部，岐薛诸王。", 
            "从头细与平章。", 
            "算红烛今番第几场。", 
            "正檀槽滚遍，娇莺碎语，碧空界破，归雁分行。", 
            "此夜筵前，明朝河上，击唾壶兼作拍张。", 
            "梧轩好，待来春重到，劈纸添香。"
        ], 
        "title": "沁园春  听梧轩夜集仍叠前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有啸于梁，其来如风，公然叩门。", 
            "是二竖揶揄，穴人焦府，五穷跳荡，绊我朝昏。", 
            "鼠斗庭前，蚁喧床下，败壁徒悬犊鼻裈。", 
            "黔娄妇，空典钗访卜，剪纸招魂。", 
            "无钱药裹休论。", 
            "至今日方知扁鹊尊。", 
            "叹残杯冷炙，谁遗野老，凄风碎雨，孰念王孙。", 
            "只有贫交，偏承厚谊，管鲍分金古道存。", 
            "前期在，待稍苏肺气，同问真源。"
        ], 
        "title": "沁园春  病中云臣馈我药赀赋此志谢", 
        "type": "词", 
        "yun": null
    }, 
    {
        "author": "郭开泰", 
        "era": "清", 
        "subtype": "五言律诗", 
        "text": [
            "劳苦三联月，还家忽暮春。", 
            "庶人宜往役，吾道敢辞贫。", 
            "未得销形影，何能作隐沦。", 
            "桃源虚设想，莫认记为真。"
        ], 
        "title": "开岁往役海上暮春还时家更空乏赋此", 
        "type": "律诗", 
        "yun": "真"
    }, 
    {
        "author": "郭开泰", 
        "era": "清", 
        "subtype": "五言律诗", 
        "text": [
            "宫分三十六，谁不是嫦娥。", 
            "明月知人意，君王幸处多。", 
            "不寒飘翠袖，如画彻清歌。", 
            "借问长门里，逍遥步若何。"
        ], 
        "title": "宫月", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "百年天地真如寄，达士千秋名自异。", 
            "与时用舍有机衡，过眼浮云等游戏。", 
            "黄公岳岳立先朝，直道不逢真宰忌。", 
            "玉殿传胪简在心，词场掉鞅如丝辔。", 
            "六卿掌礼协神人，九重入告回天地。", 
            "和羹鼎鼐到何难，脱屐山林归若弃。", 
            "祖道争看少傅疏，徵书屡召山人泌。", 
            "退身所幸属时平，遗荣岂必须年至。", 
            "家似金张七叶貂，姓同黄绮商山四。", 
            "绘工初写颊边毛，诗笔自抽囊底智。", 
            "仙姿道骨落丹青，铁画银钩传指臂。", 
            "先正风流渺莫攀，后生愿睹何由觊。", 
            "文孙相遇五羊城，开函使我生遐思。", 
            "章服如瞻汉代仪，纪年尚识神皇字。", 
            "满前光霁蔼可亲，纸上须眉殁犹视。", 
            "别写持竿著鹿冠，想见当年好幽致。", 
            "尹生公后百馀年，不偶于时甘弃置。", 
            "江海难消涕泪痕，斗牛自掩干将气。", 
            "皓首无从博酒温，终身已分餐菱芰。", 
            "不敢披公第一图，愿与别图居第二。"
        ], 
        "title": "为黄驭远题其祖黄文简公画像次其自题元韵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "前年君自潇湘至，江上维舟初擘荔。", 
            "今年荔子尚青青，数日扁舟不肯停。", 
            "问君此别将何适，五月风涛下洞庭。", 
            "君山一点青在眼，江汉双流何限情。", 
            "送君心已登黄鹤，更向天边念脊令。"
        ], 
        "title": "送查德尹", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "三十年来心未已，一片西湖梦中水。", 
            "闻君宅外有名园，湖山移入杭城里。", 
            "花边放棹夜不归，日上高春眠正美。", 
            "人生快意须行乐，世上浮云空复尔。", 
            "君不见东方大夫神仙子，金马陆沉饥欲死。", 
            "公孙开阁号平津，共宿故人犹布被。", 
            "羁縻薄禄固不堪，溪刻终身亦何以。", 
            "何如丝竹卧东山，时来乃为苍生起。"
        ], 
        "title": "赠汪寓昭", 
        "type": "古风", 
        "yun": "纸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "英州三百里，处处石如云。", 
            "何事云州去，清猿夜夜闻。", 
            "砂从勾漏得，路到岭头分。", 
            "别后思仁政，梅花是使君。"
        ], 
        "title": "送陆英德之官云州且以为寿", 
        "type": "古风", 
        "yun": "文"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "之子天下才，在我梦中久。", 
            "洎乎相见日，所叹皆白首。", 
            "浮云变古今，落月思良友。", 
            "示以录别诗，尚忆河梁手。", 
            "丈夫系气运，出处原非偶。", 
            "渭滨与首阳，异道同不苟。", 
            "勿以带女萝，而云傲章绶。", 
            "勿以居廊庙，而顾惭林薮。", 
            "济物有同心，愿君践台斗。"
        ], 
        "title": "赠别何昭侯吏部", 
        "type": "古风", 
        "yun": "有"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "爰居避海潮，鸿雁乘朔风。", 
            "谁言万里翮，相聚仍南中。", 
            "截竹作凤鸣，声响犹雌雄。", 
            "而况耿介士，高视横霜空。", 
            "君自燕山来，吐气如云虹。", 
            "片言赴知己，长揖辞群公。", 
            "都门盛饯送，珠玉萃其躬。", 
            "故人有新句，愈工而不穷。", 
            "何因假羽翰，清啸此宵同。"
        ], 
        "title": "鲍子韶来自都门以叶桐初送行诗见示猥承齿及因次其韵以志相见之喜并寄桐初", 
        "type": "古风", 
        "yun": "东"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "江边老人为予说，一阳节候宜霜雪。", 
            "菊花未尽梅花开，今年冬比前年热。", 
            "前年米贱酒满篘，今年晚稻才半收。", 
            "自从督府临端水，五岭年年报有秋。", 
            "东穷海裔无荒土，西尽瑶蛮得风雨。", 
            "江路防奸有汛兵，人家千里无桴鼓。", 
            "颇记旌麾未到时，珠江南岸即天涯。", 
            "出门一步不可测，不逢太师逢赤眉。", 
            "黄昏烽火侍郊内，大帅门前多战垒。", 
            "雇役更番日百钱，入官米价浮三倍。", 
            "钱多米饱恣咆哮，见贼真成漆与胶。", 
            "百金莫保中人产，八口真如鹿在庖。", 
            "督府恩深威亦重，号令如山无枉纵。", 
            "赏战常颁内府弓，养贤每费尚书俸。", 
            "女牛星纪靖海氛，铃阁雍容但论文。", 
            "惊鸿妙墨千行下，横槊清歌午夜闻。", 
            "直将文德销馀染，花县官田皆设险。", 
            "蕉林荔圃有诗书，潢池岛屿收弧檿。", 
            "更捐渔课蜑民苏，挂网鸣榔遍渚蒲。", 
            "海不扬波来白雉，国多仁政致驺虞。", 
            "铸钱岂为资微利，欲使游民有生事。", 
            "磨铜𡎊土活万家，运矿和煤复何啻。", 
            "下民称便用如流，岂料翻为幕府忧。", 
            "前旌暂驻终应发，万姓伤心难请留。", 
            "野老何知多所惧，所惧公行盗仍聚。", 
            "寇恂曾入颍川危，充国留屯边事固。", 
            "刍荛之言良可思，谁向天庭一述之。", 
            "公堂方献无疆兕，为写舆情入颂诗。"
        ], 
        "title": "江边行献大司马制府吴公", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "秋来盛暑侵衰质，两腋疡生不能笔。", 
            "承君惠我以瑶华，欲报之章常不卒。", 
            "君来何所大江南，鄱阳春浪飞轻帆。", 
            "君今何去洞庭北，楚天霜落多黄柑。", 
            "黄柑尚青菊初发，赵尉城边好良月。", 
            "抗手相辞欲有言，北来雁字何飘忽。", 
            "君才颜谢远不如，百篇顷刻能疾书。", 
            "飘若轻云涌溪谷，朗如初日开芙蕖。", 
            "盛年一第非难得，濩落东南作闲客。", 
            "杯酒唯寻寂莫人，游踪每有烟霞癖。", 
            "潇湘江汉骚些馀，蕲黄大泽多陈迹，问君此别当何适。"
        ], 
        "title": "答鲍让侯即送之之楚", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "君不闻玉策之记言青松，三千年后脂如龙。", 
            "上如偃盖中有物，服之万寿颜如童。", 
            "老夫所爱不在此，爱其节操如君子。", 
            "无冬无夏长青青，一任群芳自红紫。", 
            "徐侯植德固似之，独立不为时所移。", 
            "清声久砭流俗耳，修干自具岩廊姿。", 
            "江城作宰始期月，家家受荫无炎曦。", 
            "凝寒天地正摇落，春色独在栖鸾枝。", 
            "吴生吾党称狂简，数株画出殊萧散。", 
            "老鳞习习云雾深，长须肃肃烟霜浣。", 
            "科头箕踞复何人，向风长啸胸怀坦。", 
            "子房迹寄赤松游，稚川印为丹砂绾。", 
            "别有缘堤几万株，君侯手种未胜图。", 
            "他年召伯甘棠在，不用秦封五大夫。"
        ], 
        "title": "题乔松图祝徐戢斋父母", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "韶石之山双阙开，拔地千仞俱崔嵬。", 
            "箫韶一奏三千载，至今凤鸟犹能来。", 
            "韶阳太守须如戟，夜燕三城集嘉客。", 
            "东西南北多俊人，文采翩然皆五色。", 
            "况君得姓自有妫，当年曾卜凤于飞。", 
            "和鸣嗈嗈叶律吕，紫庭阿阁增光辉。", 
            "九成台下薰风至，郡人重见无为治。", 
            "君不闻三十六峰之石击拊有遗音，又何必六像九包始为瑞。"
        ], 
        "title": "韶石歌韶州陈使君席上赋", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "咄哉豪杰不复见，武功文德难兼擅。", 
            "书生不解治戎行，壮士何曾知笔砚。", 
            "乾坤血战四十秋，风云惨澹生公侯。", 
            "攀龙附凤各有以，乘风破浪公无俦。", 
            "独向军前建奇策，落落数言终灭贼。", 
            "夺其所恃用吾长，狡窟虽多随手得。", 
            "赋诗横槊古称雄，今日天南又见公。", 
            "马前露布无停笔，阵上穿杨自引弓。", 
            "建节粤台明绣獬，六载深仁翔岭外。", 
            "白首承欢锦昼归，丹书宠锡金横带。", 
            "允文允武此其人，为孝为忠萃一身。", 
            "尹也清风惭吉甫，敬歌维岳颂生申。"
        ], 
        "title": "维岳篇祝嵩山兵宪", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天地之交何固哉，罗浮一合不可开。", 
            "高楼西望且招手，四百仙峰云外来。", 
            "醇醪足酹江山美，杯杓未终长啸起。", 
            "登临今昔几千年，坡公犹寓槎江水。", 
            "前宵月尽昨宵新，未必今人异昔人。", 
            "明年荔熟醉何处，为报君家酿老春。"
        ], 
        "title": "登合江楼饮王使君南区宝坻酒次坡公韵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "黄梅雨势淹徂夏，宝剑云生光四射。", 
            "将军自起拂拭之，手握双龙舞中夜。", 
            "虎头燕颔立可飞，南中留滞将何依。", 
            "看君才气固落落，一日百万真能挥。", 
            "当筵谈笑既无敌，下笔千言才顷刻。", 
            "只今海内总升平，遥徼不妨还草檄。", 
            "封侯前代几书生，万里风云自此行。", 
            "探穴旧传班定远，留屯还纪赵营平。"
        ], 
        "title": "送沈山隐入都", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "细雨乍过春花燃，金台归客扬金鞭。", 
            "停鞭下马入揖我，虬须飞动东风前。", 
            "长身玉面年殊少，直上彤墀应新诏。", 
            "丈夫出处合有时，看尔昂藏岂常调。", 
            "田盘山下好林皋，贤人隐处德星高。", 
            "八龙二方侍左右，文若长文即尔曹。", 
            "自到炎州供子职，省觐频年南复北。", 
            "尊君五马驻罗浮，近复双旌向梁益。", 
            "川南路比岭南深，便拟轻装度翠岑。", 
            "命儿将父劳臣事，中路留家久客心。", 
            "天涯此别期难定，聊作枯吟为君赠。", 
            "千秋志业尔自期，白首蹉跎吾善病。"
        ], 
        "title": "送王立安归都门", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "五月五羊城，积阴雨如泻。", 
            "陶侯之官未及境，停车问我禺山下。", 
            "贫家无酒留君欢，郊外移尊劳五马。", 
            "相逢半是白头人，高僧况有青莲社。", 
            "红楼朱榭次第开，临高可以挥金杯。", 
            "石门香浦在左右，龙川羊峡东西来。", 
            "陶侯胸中富山水，郭璞郦元那足比。", 
            "文章词语妙今时，稽古宁知更如此。", 
            "珠崖儋耳绝方舆，胜迹中华或未如。", 
            "天遣陶侯分百里，尽搜灵秘入新书。", 
            "别来著作今多少，海外音书阻鱼鸟。", 
            "我从一跌落苔阶，卧疾罗浮过秋杪。", 
            "怀君终夕寐难成，听尽宾鸿自北声。", 
            "一笑相逢定何日，因风聊以赠平生。"
        ], 
        "title": "寄陶昌化子师", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "饮犊于上流，洗耳犹为污。", 
            "采薇而食之，西山乃周土。", 
            "昔贤立人极，以作狂澜柱。", 
            "制行岂不高，厥躬亦云苦。", 
            "何如扶犁翁，日以牛为伍。", 
            "睅目皤其腹，不闻复不睹。", 
            "采山而饮河，安问今与古。"
        ], 
        "title": "题采饮山人耦耕图", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "冬春积阴雨，十旬三见日。", 
            "城阙为泥涂，凄风闭寒室。", 
            "居人屡兴叹，况子犹孤客。", 
            "卧起逆旅中，图书满筐箧。", 
            "抚剑一高歌，长江浩萧瑟。", 
            "仆本蓬蒿士，岁月时一出。", 
            "爱君美词翰，过读常促膝。", 
            "如何倦飞羽，更问闽山辙。", 
            "东道阻且深，相思隔浮岳。", 
            "有亲在白头，留子终无术。", 
            "何以送将归，独有江南橘。"
        ], 
        "title": "送蓝公漪归闽中", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "九州日炎暑，驱马有所之。", 
            "岂惜道里遥，念君来几时。", 
            "昔来春已徂，今去秋方初。", 
            "人生不如鸟，燕燕犹未飞。", 
            "鸣蜩息高林，泥潦在中逵。", 
            "帝廷玉帛会，于役有恒期。", 
            "况闻道维扬，可以觐慈闱。", 
            "君亲谊至重，安得顾其私。", 
            "匪无良朋恋，行矣勿迟迟。"
        ], 
        "title": "送孔樵岚入都 其一", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "西北方阻饥，东南荷戈戟。", 
            "斯民独何辜，上天无乃虐。", 
            "嗷嗷鸿在野，往往人相食。", 
            "犹闻冻馁馀，未免多求索。", 
            "岂无有心人，付之长太息。", 
            "子抱经世具，慷慨足智略。", 
            "虽云在下位，自待良不薄。", 
            "修途八千里，耳目亲所历。", 
            "何以献彤庭，苍生望膏泽。"
        ], 
        "title": "送孔樵岚入都 其二", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "杭湖不过方十里，颍上无山空勺水。", 
            "老夫未免有乡情，敢道他皆不如此。", 
            "惠州城西几百峰，峰峰水上开芙蓉。", 
            "我欲穷源安可极，野烟空翠飞重重。", 
            "鳄湖之水明如练，弱藻潜鳞皆可见。", 
            "丰湖之水曲若环，扁舟一去何时还。", 
            "菱花荷叶纷纷长，巨筏中流日垂网。", 
            "水晶鱼小价偏高，犀带桥长人共往。", 
            "金吾亭上好看湖，远近纤浓胜画图。", 
            "微风作浪打山脚，白日倒景悬城隅。", 
            "金吾勋伐藏盟府，天许闲身作湖主。", 
            "买断龟峰千顷波，增筑楼台三百堵。", 
            "飞甍往往杂茆茨，随山高下总相宜。", 
            "疏阑架竹通闲地，画舫传觞入水篱。", 
            "吴歌楚舞看未足，更奏银筝度新曲。", 
            "千金制得凤鸾衣，万里载来燕赵玉。", 
            "如君好事世所希，一日百万真可挥。", 
            "当筵意气映四座，使我不醉何能归。", 
            "别待他时百花发，为君更咏黄金徽。"
        ], 
        "title": "惠州西湖歌赠叶金吾犹龙", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "我爱清秋好，因为湖上行。", 
            "拂衣昨夜度江水，青山画舫遥相迎。", 
            "垂杨飞丝映朱阁，古松擢干排苍冥。", 
            "湖上多故人，邀我湖中亭。", 
            "大铙忼慨间淮鼓，高管断续和秦筝。", 
            "妖童罗列十四五，曲曲尽作边头声。", 
            "长谈短歌共披写，座中客尽风流者。", 
            "只愁天上落金乌，宁识湖边有车马。", 
            "高侯达者好著书，日开经史自公馀。", 
            "洛下不唯容阮籍，临邛直欲朝相如。", 
            "昨日相过惭未报，今朝复枉湖中道。", 
            "在贵真看能下人，微才岂敢论高蹈。", 
            "生平落魄偶言诗，空谷寒猿只自悲。", 
            "何因得入君侯耳，逢人往往言相思。", 
            "相思相见日之夕，湖日湖云相映色。", 
            "洲渚纡回势若环，波光琐细纹如织。", 
            "中流四顾忽茫然，四百罗浮出半天。", 
            "君不见晋时葛稚川，作令乃以丹砂传。", 
            "又不见秦世安期子，说项不成成列仙。", 
            "人生出处皆陈迹，百年且自行胸臆。", 
            "主人有酒须尽欢，回船勿使风涛黑。"
        ], 
        "title": "同梁药亭屈翁山淩天杓林叔吾泛舟东湖承高西厓邑侯垂访谈宴逮夜赴湖主人尹澜柱铨部之招即事赋赠", 
        "type": "古风", 
        "yun": null
    }, 
    {
        "author": "郭仪霄", 
        "era": "清", 
        "subtype": "五言律诗", 
        "text": [
            "野色开青霁，寻芳入翠微。", 
            "溪声催碓转，云气薄人飞。", 
            "春草牛羊健，阴山笋蕨肥。", 
            "上方风景好，吾欲款僧扉。"
        ], 
        "title": "同黎弼轩游慈云寺 其一", 
        "type": "律诗", 
        "yun": "微"
    }, 
    {
        "author": "郭仪霄", 
        "era": "清", 
        "subtype": "五言律诗", 
        "text": [
            "到门钟韵寂，照座佛镫微。", 
            "一犬竹间吠，孤僧云外归。", 
            "似吾尘汨面，输汝世忘机。", 
            "蜗角成何事，高间野性违。"
        ], 
        "title": "同黎弼轩游慈云寺 其二", 
        "type": "律诗", 
        "yun": "微"
    }, 
    {
        "author": "郭仪霄", 
        "era": "清", 
        "subtype": "五言律诗", 
        "text": [
            "夜气忽昏潢，江洲入混茫。", 
            "远镫归岸渡，明月照渔庄。", 
            "沙鹭栖烟定，僧钟过水凉。", 
            "苍然人独立，诗思满林塘。"
        ], 
        "title": "薄暮", 
        "type": "律诗", 
        "yun": "阳"
    }, 
    {
        "author": "郭仪霄", 
        "era": "清", 
        "subtype": "七言律诗", 
        "text": [
            "一溪水竹难抛置，昨日光阴不再来。", 
            "好句得如新雨至，奇书翻似古人陪。", 
            "却虞春色堂堂过，要勒名花缓缓开。", 
            "独倚池亭望云树，徐陵何处怅徘徊。"
        ], 
        "title": "迟徐九香不至有寄", 
        "type": "律诗", 
        "yun": "灰"
    }, 
    {
        "author": "郭仪霄", 
        "era": "清", 
        "subtype": "七言律诗", 
        "text": [
            "轮铁天街逐软尘，一官清冷自精神。", 
            "人多喜气偏难老，家有书声未碍贫。", 
            "雪爪寒分云外雁，梅花瘦共客边春。", 
            "名场溷我终成累，输汝林泉洒宕身。"
        ], 
        "title": "寄怀南中兄弟", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "芙蓉芳不染，灼灼出清澜。", 
            "自入骚人赋，真从木末看。", 
            "夏秋无异候，醒醉未殊观。", 
            "莫咏寒山句，寒山本自寒。"
        ], 
        "title": "木末", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "空阶宜晚步，步步影随人。", 
            "回首青天外，西飞月一轮。", 
            "银蟾元不没，仙桂自长春。", 
            "晦朔犹生死，人天总未真。"
        ], 
        "title": "月步", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "疏泉开静社，刈棘敞重关。", 
            "法嗣东西土，文高大小山。", 
            "秋光枫叶外，诗思桂丛间。", 
            "不有幽人召，劳生几日闲。"
        ], 
        "title": "招隐", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "海潮争出入，不激亦长鸣。", 
            "小榻坐终夜，空山闻瀑声。", 
            "听从天籁远，谱作玉琴清。", 
            "不是成连子，安知移我情。"
        ], 
        "title": "响泉廊", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "榕自南州有，称奇此独存。", 
            "八千椿树岁，半死峄桐根。", 
            "车盖临官路，蒲团傍佛门。", 
            "清凉深夏日，人识法云恩。"
        ], 
        "title": "老榕团", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "碧天为上下，中结一茅茨。", 
            "柱以茏葱竹，环栽白玉枝。", 
            "人来桥影报，风过水纹知。", 
            "有客倦方倚，鸾声还唤谁。"
        ], 
        "title": "淀心亭", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "板桥三十度，曲折入清澄。", 
            "一苇杭偏广，如虹饮乍兴。", 
            "往来人自照，彼此岸同登。", 
            "正是龙蛇会，飞翔或尚能。"
        ], 
        "title": "尺木桥", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岭头非久别，江上暂言归。", 
            "六载还家梦，三冬游子衣。", 
            "趋风兰桨健，过雪笋芽肥。", 
            "会赴南溟约，还同老凤飞。"
        ], 
        "title": "送王紫巘", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "小桥池上影，缥缈度群公。", 
            "竹屋檐楹古，梅花点缀工。", 
            "潮来松窦暗，茶响石炉红。", 
            "近岸双鸾立，梳翎向日烘。"
        ], 
        "title": "次朱汉源过长寿四首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "叶落风时埽，苔枯鹤为芟。", 
            "垂萝门隐映，攒石路𡼭嵌。", 
            "过午闻疏磬，凭高见远帆。", 
            "客衣寒不耐，欲借赵州衫。"
        ], 
        "title": "次朱汉源过长寿四首 其二", 
        "type": "律诗", 
        "yun": "咸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "境寂难为赋，心空不问经。", 
            "有生同逆旅，大地一邮亭。", 
            "蝶化依丛薄，鸿飞自渺冥。", 
            "与君成一笑，顽石也须听。"
        ], 
        "title": "次朱汉源过长寿四首 其三", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "古怀殊旷莽，山色入清眸。", 
            "近水垂新柳，深冬有绿畴。", 
            "宿云寒不散，归鸟暮相求。", 
            "渐听严城角，回车不可留。"
        ], 
        "title": "次朱汉源过长寿四首 其四", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "迁秩丰湖上，宁亲且近乡。", 
            "泮芹馨夕膳，禄米荐秋尝。", 
            "东水诸溪溢，西风一叶凉。", 
            "去帆须计日，多士正相望。"
        ], 
        "title": "送叶御六之官惠州", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "衡门深草闭，邻曲浊醪开。", 
            "归读瑶华句，方知上客来。", 
            "搜罗劳哲匠，牵率愧芜才。", 
            "不是祈人赏，猿声只自哀。"
        ], 
        "title": "答蒋波澄", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "世讲今无几，唯君最有声。", 
            "老亲双鹤发，兄弟八龙名。", 
            "彩服庭前礼，青山海上城。", 
            "一官淹十载，聊以代躬耕。"
        ], 
        "title": "祝林御纶学博", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "道心无所住，师去复何依。", 
            "琼海波曾渡，梅关雪又飞。", 
            "一轮棕笠月，万里水田衣。", 
            "莫谓灵岩寺，兹行便是归。"
        ], 
        "title": "送啸庵上人还灵岩", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "别去吾曹惜，维持一俊人。", 
            "诗才清莫敌，棋品妙无伦。", 
            "路及梅关雪，窗开白岳春。", 
            "罗浮芝可拾，持以赠交亲。"
        ], 
        "title": "送汪侃士", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "作客来千里，相知向十年。", 
            "二毛闲共叹，一念老同坚。", 
            "有雪松方茂，无薪火不传。", 
            "西江风义地，继起有英贤。"
        ], 
        "title": "祝潘涵观二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "室迩人犹远，心亲迹未疏。", 
            "每因公事出，必过野人居。", 
            "腊酒宜延寿，春风渐逼除。", 
            "知君终晚达，消息在生初。"
        ], 
        "title": "祝潘涵观二首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "归去人皆惜，歌声满峡中。", 
            "吏才推悃愊，文体仰宗工。", 
            "不以和伤介，能将雅变风。", 
            "一时诸五马，德重总输公。"
        ], 
        "title": "送李华西太守二首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "石室遥占斗，云楼近跨城。", 
            "篮舆曾共适，卮酒每同倾。", 
            "即送高旌去，谁寻胜地行。", 
            "秦中连岁旱，西望不胜情。"
        ], 
        "title": "送李华西太守二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "象纬看犹是，玑衡莫可窥。", 
            "颇疑天未定，终叹逝如斯。", 
            "影阔迷分野，江空失两仪。", 
            "民劳今幸息，摇动更何为。"
        ], 
        "title": "江行杂咏十首 其一 江星", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "舵楼沉夕照，戍鼓戒黄昏。", 
            "几处犹灯火，谁家未闭门。", 
            "晕凝平野雾，红落一江痕。", 
            "朗诵宣城句，终宵耿梦魂。"
        ], 
        "title": "江行杂咏十首 其二 村灯", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "兰桡枢与纽，相激自成音。", 
            "直到长鸣处，方知用力深。", 
            "晓风行客耳，落日榜人吟。", 
            "虽复非吾乐，平生江海心。"
        ], 
        "title": "江行杂咏十首 其三 橹声", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东江何太急，朝夕暗生潮。", 
            "宿叶浮沙岸，新萍上石桥。", 
            "到山人倍缓，归海浪非遥。", 
            "明日还增长，连天雨未消。"
        ], 
        "title": "江行杂咏十首 其四 潮痕", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "利钝皆吾分，篙师只自馋。", 
            "溯流行百丈，破雨羡孤帆。", 
            "远影浓云断，轻舻白浪衔。", 
            "岂能长得逸，一是湿征衫。"
        ], 
        "title": "江行杂咏十首 其五 雨帆", 
        "type": "律诗", 
        "yun": "咸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已识终成弃，何如早自休。", 
            "昔人嗟竭泽，汉法漏吞舟。", 
            "疏处青天见，闲时白浪收。", 
            "高张空复乐，斜日满林丘。"
        ], 
        "title": "江行杂咏十首 其六 晾罾", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "渐狭溪中路，渔樵共此汀。", 
            "山盘烟缕直，天压荻苗青。", 
            "夏麦炊新熟，春畬火尚荧。", 
            "舟行无一事，汲水验茶经。"
        ], 
        "title": "江行杂咏十首 其七 芦烟", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "孤屿能高下，长江与吐吞。", 
            "小如园囿物，深作海潮门。", 
            "雷电生晴昼，鱼龙聚石根。", 
            "往来舟不泊，心怯怒涛奔。"
        ], 
        "title": "江行杂咏十首 其八 孤屿", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一棹清宵迥，双悬白板明。", 
            "胧胧移月色，激激作潮声。", 
            "水族何能跃，劳生每易惊。", 
            "先王鱼网设，机诈岂其情。"
        ], 
        "title": "江行杂咏十首 其九 鱼板", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "山谷春恒冷，农功晚未妨。", 
            "计时秋易待，几日绿成行。", 
            "老幼骑秧马，鸡豚拜谷王。", 
            "炎州无恶岁，九熟不忧粮。"
        ], 
        "title": "江行杂咏十首 其十 新苗", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "一亭清夜月，四面不同看。", 
            "竹密秋常驻，天空夏亦寒。", 
            "灯红遥认寺，江白不分滩。", 
            "追和仙人句，千春得古欢。"
        ], 
        "title": "代泛亭坐月次白真人韵", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白首希闲日，青尊共此航。", 
            "一洲风绕竹，三宿月联床。", 
            "剡棹非乘兴，仙舟异众望。", 
            "无端成去住，人世亦何常。"
        ], 
        "title": "同林沂泽家贞其引眉诸子偶泊万竹洲即事", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "文章传宇内，早已见须眉。", 
            "岂谓丹青里，居然白雪滋。", 
            "风云行逸足，山泽想闲仪。", 
            "莫叹成樗散，千秋乃在斯。"
        ], 
        "title": "毛会侯小影", 
        "type": "律诗", 
        "yun": "支"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，清赏四时宜。", 
            "春望曲歌杨柳岸，秋吟人醉菊花篱。", 
            "踏雪更相期。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "芳洲好，难得主人贤。", 
            "归路依依花压袖，清光泛泛月随船。", 
            "一枕小游仙。"
        ], 
        "title": "忆江南", 
        "type": "词", 
        "yun": null
    }, 
    {
        "author": "郭则沄", 
        "era": "清", 
        "subtype": null, 
        "text": [
            "暗花阴。", 
            "恁幽苔绣遍，凉袭水晶簪。", 
            "收雨云闲，偎烟月懒，琴罢愰沈沈。", 
            "翠杨外、谁家倚笛，引愁绪、啼断绕板禽。", 
            "悄感流光，画窗低处，银汉斜临。", 
            "回首液池天远，甚悤悤粉坠，苦结莲心。", 
            "风露飘衣，星辰插鬓，归梦重费追寻。", 
            "忍抛轻纨旧笥，记当时、曾染麝香金。", 
            "只怕墙蕉卷愁，又报秋深。"
        ], 
        "title": "一萼红 夏雨初过，小园夜坐，次石帚韵写怀", 
        "type": "词", 
        "yun": "侵"
    }, 
    {
        "author": "郭则沄", 
        "era": "清", 
        "subtype": null, 
        "text": [
            "荒翠沈山，乱芜连苑，梦边处处斜阳。", 
            "记斑骓别后，早瘦了垂杨。", 
            "念身世、危阑易倦，过江吟鬓，新染吴霜。", 
            "纵胡沙春渺，花前多少回肠。", 
            "旅蓬漫恨，莫清愁、天注须偿。", 
            "赚竹里添图，蘋洲换谱，重理余狂。", 
            "惘惘倚廔笛语，乡心远、约住幽香。", 
            "问羊裙谁系，还凭新雁商量。"
        ], 
        "title": "扬州慢 题讱盦填词图", 
        "type": "词", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "凝阴宵忽豁，高下总晶晶。", 
            "冷气能相荡，空光只自盈。", 
            "梅疑无地落，鹤见有身惊。", 
            "头白绳床上，安禅故一行。"
        ], 
        "title": "赋得明月照积雪", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "日照金轮峰，遥瞻方丈容。", 
            "风生锡拄杖，归拨海门松。", 
            "忽慰三年别，初为两地逢。", 
            "愿教鼙鼓息，齐叩法堂钟。"
        ], 
        "title": "闻天和尚自庐山归雷峰喜赋", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "香国生毛羽，飞来震旦遐。", 
            "分明鹦鹉鸟，莫道素馨花。", 
            "被雪心偏热，含辉影故斜。", 
            "迦陵音自足，凡鸟慎无哗。"
        ], 
        "title": "素馨鹦鹉 其一", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "花鸟恒相得，今看一体浑。", 
            "妆成矜独立，慧极耻能言。", 
            "与月呈诸相，因香托六根。", 
            "然灯红一抹，衔得觉皇恩。"
        ], 
        "title": "素馨鹦鹉 其二", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "一卧经残雪，新年忽改观。", 
            "地将青草上，天与绿云盘。", 
            "深洞花应合，高林鸟益欢。", 
            "化工如可肖，安敢惜毫端。"
        ], 
        "title": "春山", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "飐飐复幢幢，吴江与楚江。", 
            "心存平水路，树闪侧船窗。", 
            "马走蹄无一，鸦飞翅自双。", 
            "指南车在此，春极海南邦。"
        ], 
        "title": "春帆", 
        "type": "律诗", 
        "yun": "江"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "高深何所极，春在小河滨。", 
            "水映融和地，舟偕荡漾人。", 
            "游鱼听黄鸟，垂柳拂青蘋。", 
            "伫立忘言久，君休疑问津。"
        ], 
        "title": "春岸", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "绿草蔓平原，风吹日复温。", 
            "远铺惟有色，促立似无根。", 
            "藉此添花事，多君护荜门。", 
            "试从樵者去，寻迹入西村。"
        ], 
        "title": "春草", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "千山浑一气，拨著即淋漓。", 
            "静到极深处，閒来行汲时。", 
            "僧尝犹待滤，猿挂始能窥。", 
            "别有真香意，崖边花自垂。"
        ], 
        "title": "春泉", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "染成茶色布，裁作水田衣。", 
            "香草堪充佩，垂杨近带围。", 
            "逢人问宜称，见佛合皈依。", 
            "却语诸童冠，都从点也归。"
        ], 
        "title": "春衣", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "天晴亦著屐，休笑岭南人。", 
            "于道犹行古，□□□□春。", 
            "杖声间得得，石齿漱粼粼。", 
            "不碍尊瞻视，端然郭泰巾。"
        ], 
        "title": "春屐", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "得非寒士态，春到怯逾增。", 
            "陋室风黏壁，虚窗雨罩灯。", 
            "娇莺寻不见，懒仆唤无应。", 
            "戏论调元事，阳春一曲能。"
        ], 
        "title": "春寒", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "分光从一点，点点是春光。", 
            "二曜悬中夜，百花开此堂。", 
            "因心呈绝丽，隔燄觉微凉。", 
            "照尽寒斋客，君家不可忘。"
        ], 
        "title": "春灯", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "经年弹一调，道是远如期。", 
            "未审邀欢地，都为伫立时。", 
            "加衣防玉体，对镜写山眉。", 
            "万事归专一，何当慰所思。"
        ], 
        "title": "远如期", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "万古云凝处，渊深不可知。", 
            "文心正如此，山骨自多奇。", 
            "滴水波无极，浮星影欲垂。", 
            "行吟皆属汝，忆得过溪时。"
        ], 
        "title": "端研", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "玉琴浑碎尽，閒把洞箫吹。", 
            "紫凤吟乾竹，清商绕白髭。", 
            "行过吴市日，赋动汉宫时。", 
            "总是洪钧气，声声讵自知。"
        ], 
        "title": "吹箫", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "相逢君不见，疏柳对黄昏。", 
            "水畔鸦头袜，垆间犊鼻裈。", 
            "与云兼送目，为草亦交魂。", 
            "未得通媒妁，微私曷敢言。"
        ], 
        "title": "相逢行", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "五言律诗", 
        "text": [
            "蟋蟀盆中养，无端敌势成。", 
            "何殊邹鲁鬨，信有触蛮争。", 
            "骨细楸枰子，威张草木兵。", 
            "颇供閒者看，物类几时平。"
        ], 
        "title": "观斗蟋蟀", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "北极星辰敞太空，宸游辇路玉河通。", 
            "刍荛雉兔归文囿，封禅麟龙足汉宫。", 
            "点点尘皆经御跸，条条草亦仰皇风。", 
            "当年犬子非园令，曾识朝端谏猎忠。"
        ], 
        "title": "追赋西苑", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "景阳钟动曙光开，丹凤城中春色来。", 
            "遂有登墙能急唤，多因出谷重相催。", 
            "临风几处生芳草，度曲纷然倚落梅。", 
            "一入深林聊自语，汉廷原有碧鸡才。"
        ], 
        "title": "听百舌鸟", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "春星隐隐匹匏瓜，日上青衣转绛霞。", 
            "拾翠误连书带草，避人偷折射干花。", 
            "鸳鸯也解栖胸锦，蜥蜴何劳养臂砂。", 
            "枉渚欲遵凫藻远，几重帷帐倚秦嘉。"
        ], 
        "title": "偶书所见", 
        "type": "律诗", 
        "yun": "麻"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "罗隐江东，老署秀才，不幸似之。", 
            "怪自负上流，偏搜兔册，曾称男子，却溷牛医。", 
            "壮不如人，老之将至，那更空墙病马嘶。", 
            "归去尔，尽嚇人腐鼠，笑我醯鸡。", 
            "纷纷路鬼相疑。", 
            "疑小敌当场胡怯为。", 
            "谢主臣不敏，怯诚有是，明公垂谅，病亦非欺。", 
            "颜子屡空，伯牛有疾，合受先生谴责词。", 
            "真穷矣，幸江城恰遇，鲍叔于斯。"
        ], 
        "title": "沁园春  余卧病澄江不能应试主者颇难之竹逸为经营良苦乃始得请归来作此自嘲并以申谢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "濒死三秋，僵卧十旬，已而已而。", 
            "叹参苓暴贵，妇难窃药，鸡豚差贱，妃可呼豨。", 
            "黄雀披绵，紫螯堆珀，更朵先生病后颐。", 
            "属餍耳，任人呼其鄙，我举其肥。", 
            "相怜同病奚疑。", 
            "只松下君偏折露葵。", 
            "但瓠称折项，欣焉命匕，鱼名石首，誓不沾匙。", 
            "我辈衰羸，全凭脍脯，待得生天是几时。", 
            "言非戏，请相随果腹，莫漫攒眉。"
        ], 
        "title": "沁园春  余既沈疴濒死而远公亦一病累月乃其病中独持斋甚坚词以讯之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三复君词，九转之肠，凄如峡猿。", 
            "痛百年菽水，半虚滫瀡，九原松槚，难逮鸡豚。", 
            "莫打慈鸦，惟锄孝笋，绣佛长斋跽墓门。", 
            "真呜咽，念小人有母，绵定奇温。", 
            "羡君独行偏敦。", 
            "只慰藉吾徒尚有言。", 
            "记于陵廉士，生鹅可食，曾参孝子，脍炙常飧。", 
            "礼谨其踰，亲忧其疾，灭性宁酬罔极恩。", 
            "还相勤，愿终辞藿食，亟进熊膰。"
        ], 
        "title": "沁园春  远公卧疾长斋，余既与云臣作词宽譬，乃接来章，有承欢有歉颐养空文自罚十年藜藿之语，因复作此广之并邀云臣共作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "极目离离，遍地濛濛，官桥野塘。", 
            "正杏腮低亚，添他旖旎，柳丝浅拂，益尔轻飏。", 
            "绣袜才挑，罗裙可择，小摘情亲也不妨。", 
            "风流甚，映粉红墙低，一片鹅黄。", 
            "曾经舞榭歌场。", 
            "却付与空园锁夕阳。", 
            "纵非花非草，也来蝶闹，和烟和雨，惯引蜂忙。", 
            "每到年时，此花娇处，观里夭桃已断肠。", 
            "沈吟久，怕落红如海，流入春江。"
        ], 
        "title": "沁园春  咏菜花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "两地人师，十载问奇，相依讲堂。", 
            "正郝隆长者，居官磊落，陈琳下士，阅世清狂。", 
            "昨到梁溪，重披绛帐，恰遇生申燕喜觞。", 
            "华筵上，看雕轮徐动，玉佩成行。", 
            "圜桥观者如墙。", 
            "有末座酬知一寸肠。", 
            "叹乌衣谁认，王家旧巷，青衫难换，陆氏荒庄。", 
            "画鼓频挝，银筝细拨，帘外梨花一夜霜。", 
            "东风晓，被此情如酒，腻住归航。"
        ], 
        "title": "沁园春  郝元公先生生日同杜于皇苏昆生黄稚曾家集生署中观剧词以纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "每到春馀，便过君家，来冲绮筵。", 
            "正楝花风里，金铃细响，湖山石畔，绣幔低褰。", 
            "绿叶扶红，琼酥衬紫，三种倾城各自妍。", 
            "疏狂客，更诗催弈圣，酒引僧颠。", 
            "沈香不记何年。", 
            "算天宝风流事邈然。", 
            "记锦袍学士，新声倚曲，淡容虢国，薄醉朝天。", 
            "事去休提，愁来须谢，眼底明妆尽可怜。", 
            "春归矣，仗花间蜂蝶，邀取春还。"
        ], 
        "title": "沁园春  甲寅立夏日同万红友吴天石过云臣斋头赏牡丹作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屈指生平，衣葛知寒，食梅苦酸。", 
            "倩冰绡数尺，图成行乐，梨园一曲，谱出邯郸。", 
            "富贵何常，男儿自有，除却升天作底难。", 
            "掀髯处，怪六花一夜，白尽江山。", 
            "长空舞絮漫漫。", 
            "纵汉苑吴宫梦里看。", 
            "唤燕支小妇，霓裳夜宴，回波别队，毳幕春寒。", 
            "满院红肌，一帘香雪，老放英雄此内閒。", 
            "吾狂甚，向画中笑乞，最后双鬟。"
        ], 
        "title": "沁园春  为雪持题像即次原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁伴先生，茗椀垆薰，书签笔床。", 
            "记慈恩释褐，名喧三殿，定昆乘传，檄谕诸羌。", 
            "万里辞官，一身入画，抽却朝簪换芰裳。", 
            "琴樽外，更阴阴空翠，个个筼筜。", 
            "竹郎閒与评量。", 
            "论梁栋何须羡豫章。", 
            "任截为拄杖，蹑他嵩华，劈成横笛，吹出伊凉。", 
            "根作龙拿，节如剑拔，谁许斑痕上苦篁。", 
            "闻言喜，竹得风而笑，满院笙簧。"
        ], 
        "title": "沁园春  题竹逸小像（像在万竿翠竹中）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆昔吾家，有万卷楼，城西毫村。", 
            "自江陵道尽，牙签半失，感阳焰熄，玉轴犹存。", 
            "借去一瓻，亡来三箧，墨化妖螭赴海门。", 
            "无多剩，似乱馀故旧，卖后田园。", 
            "丛编暇日还扪。", 
            "与药裹零星曝满轩。", 
            "任半生穿穴，碎同蠹蚀，有时发作，陡若龙掀。", 
            "贫极须捻，老来怕读，閒对秋阳自较翻。", 
            "吾休矣，亟束书高阁，且晒吾裈。"
        ], 
        "title": "沁园春  晒书", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "貌君者谁，尺幅经营，天机渺漫。", 
            "纵偶然位置，偏能高脱，无多笔墨，只取幽閒。", 
            "缓带溪桥，微吟山寺，目送飞鸿自往还。", 
            "萧疏极，任人情物态，了不相关。", 
            "多君逋峭难攀。", 
            "只日向衡门赋考槃。", 
            "况霜红露白，秋冬之际，衫黄桕赤，山水之间。", 
            "竹杖逍遥，芒鞋散诞，古树槎枒挂箨冠。", 
            "从君去，好或穷岩岫，或弄潺湲。"
        ], 
        "title": "沁园春  题徐二玉小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "畴昔从公，上松寥山，观北府兵。", 
            "正鱼龙蒸黑，魂魂海气，水云淰白，滚滚江声。", 
            "采石乘潮，皖桐移镇，异代龚黄比大名。", 
            "芦沟驿，恰飞书寄我，感念平生。", 
            "一麾出守孤城。", 
            "又重向咸阳道上行。", 
            "叹地名祋祤，黄沙飒沓，天空盩厔，红树纵横。", 
            "落照穷边，壮年薄宦，手板将迎岁月更。", 
            "骊山顶，望并汾秋色，一片乡情。"
        ], 
        "title": "沁园春  怀程昆崙", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "意与公游，在癸卯冬，余方数奇。", 
            "恰军山万垒，奔涛骇浪，后堂十夜，急管繁丝。", 
            "颇怪推袁，非由说项，意外深惭国士知。", 
            "颠狂甚，曾雪天腰鼓，上屋梁骑。", 
            "入春又赋将离。", 
            "怅别绪茫茫不自持。", 
            "正魂销去国，燕泥刚坠，神伤饯客，柳带将垂。", 
            "记得微波，送君淮浦，倚棹偏于漂母祠。", 
            "臣老矣，念王孙一饭，欲报何时。"
        ], 
        "title": "沁园春  怀毕载积", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "叶黑枫青，纸窗碎鸣，其声翏然。", 
            "似髑髅血绣，千般诉月，刍灵藓涩，百种啼烟。", 
            "鸮啸辀张，猿吟凄异，崩剥前和树腹穿。", 
            "亲曾听，在他乡独夜，老屋东偏。", 
            "诘朝远近喧传。", 
            "偏檐霤啾啾却复前。", 
            "岂长平坑卒，尽凭越觋，东阳夜怪，群会吴天。", 
            "满县彭生，一城伯有，鬼董搜神仔细编。", 
            "然疑久，怕难探龟荚，且问筵篿。"
        ], 
        "title": "沁园春", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "耕二顷田，栽八百桑，何时始谐。", 
            "只强弓硬弩，消磨岁月，素筝浊酒，开拓胸怀。", 
            "白昼栖栖，青袍郁郁，世上何人管乐才。", 
            "狂歌发，正半天松响，大海澜回。", 
            "多公酷爱舆台。", 
            "笑昨日于思今复来。", 
            "且东篱载酒，看残黄菊，西园把袂，踏破苍苔。", 
            "万事糺纷，一身偪侧，舍此吾将安适哉。", 
            "吾休矣，任齿同马长，耳似龙乖。"
        ], 
        "title": "沁园春  呈伯成先生和仲震原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋色玲珑，夜火参差，飞櫩复廊。", 
            "更丹枫黄菊，缀他帘幕，红阑黛阁，映在池塘。", 
            "岳牧崇班，溪山傲骨，小筑烟霞彷豫章。", 
            "环堂后，走匡庐雪瀑，彭蠡银泷。", 
            "酒酣万感茫茫。", 
            "说番舶曾经犯瘴乡。", 
            "正全家百口，鹃啼珠岛，孤城大海，兕吼花洋。", 
            "乱后名成，兵馀兴懒，又见蓬瀛好种桑。", 
            "挥杯劝，任接天峰火，稳卧沧浪。"
        ], 
        "title": "沁园春  薛国符方伯招饮留宿园亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "瑟瑟阴阴，嗟哉此声，胡为乎来。", 
            "似灵龟夜吼，狂崩断岸，角鹰秋起，怒决荒台。", 
            "忽漫沈吟，陡焉掩抑，细抵游丝缀落梅。", 
            "冰弦内，惹一宵涕泪，万种悲哀。", 
            "十年前记追陪。", 
            "乍握手霜灯暗自猜。", 
            "叹朱门酒肉，谁容卿傲，梨园子弟，总妒君才。", 
            "牢落关河，聊萧身世，迸入空庭小忽雷。", 
            "颠狂甚，骂人间食客，大半驽骀。"
        ], 
        "title": "沁园春  秋夜听梁溪陈四丈弹琵琶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "南郭先生，门巷萧疏，庭除寂寥。", 
            "恰一湾蓼岸，远樯列荠，数间竹屋，夜雨鸣涛。", 
            "曾记当年，浪游京国，燕赵悲歌也自豪。", 
            "归来后，喜依然三径，仲蔚蓬蒿。", 
            "乾坤群盗如毛。", 
            "叹萍梗吾生信所遭。", 
            "且风灯擘阮，和之檀板，烟帆醉菊，侑以霜螯。", 
            "十日联床，一尊下榻，白饭青刍累素交。", 
            "明将发，怕空江叠浪，万籁悲号。"
        ], 
        "title": "沁园春  赠别龚佩纫", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "昔客京华，花月无愁，文章有神。", 
            "记歌终惯窃，念奴笛曲，酣来曾吐，丞相车茵。", 
            "侠骨嵯峨，壮心腾上，肯受蓝田醉尉嗔。", 
            "休羁绊，笑本非残客，讵是穷宾。", 
            "百年几度佳辰。", 
            "且乞取溪山自在身。", 
            "想后园莺哢，新簧尚涩，小桥梅事，瘦玉将皴。", 
            "恋栈何为，脱韝亦可，归趁风光弄早春。", 
            "难忘处，只隔窗灯火，两月情亲。"
        ], 
        "title": "沁园春  留别韩闻西", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吉贝沿街，枳壳丛阑，葵榴映墙。", 
            "算三牲五鼎，贫家时缺，千红万紫，夏日方长。", 
            "衣著斑斓，躬为痀偻，负得萱闱出北堂。", 
            "蓝舆少，笑相君之背，软胜匡床。", 
            "笋篱药坞徜徉。", 
            "惹白发逢欢意转伤。", 
            "记早年歌鹄，花谁上鬓，中宵刺凤，草尽萦肠。", 
            "人说儿贤，天教娘健，描画还凭顾长康。", 
            "披图羡，较看花上苑，事定谁强。"
        ], 
        "title": "沁园春  题袁重其负母看花图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "彼君子兮，菉竹青青，而中若虚。", 
            "是何家第五，名齐骠骑，蜀中扬子，赋似相如。", 
            "畴昔贤兄，滇云远宦，常羡优游下泽车。", 
            "今偕隐，成往来二老，西涧东畬。", 
            "我园景物萧疏。", 
            "有雪槛烟廊水竹居。", 
            "算磕头促膝，一群梅鹤，望衡对宇，几个樵渔。", 
            "与我周旋，小园日涉，近手花枝压架书。", 
            "他家事，笑平泉绿野，久作寒墟。"
        ], 
        "title": "沁园春  赠徐竹虚（竹逸令弟家有我园）", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "世人日相见，杳若不相识。", 
            "如何别君三十年，此心只是长相忆。", 
            "去岁书来自桂州，望之不至增离忧。", 
            "今年望极思稍辍，东风忽枉禺山辙。", 
            "相看一笑在舟中，仿佛芜关往时别。", 
            "舳舻千里大江秋，祖生击楫横中流。", 
            "澄清之志一不遂，拂衣高蹈轻王侯。", 
            "洞庭之南幽州北，处处江山寄游迹。", 
            "井蛙所见将无同，腐鼠相逢唯一嚇。", 
            "先生掉头不与言，世间雷电徒轰奔。", 
            "昆崙冈头三日火，白玉皎皎无烧痕。", 
            "独抱禅心卧山月，居士身中常说法。", 
            "已回火宅作清凉，尚有冰霜存鬓发。", 
            "百日江城共起居，平生不乐更何如。", 
            "愿移茅屋来相就，溪水长竿并钓鱼。"
        ], 
        "title": "答别张默庵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天作他乡合，眉犹故里齐。", 
            "剑光龙乍跃，桐影凤双栖。", 
            "冠玉仍逢负，探珠独得骊。", 
            "才同司马浊，斋异太常泥。", 
            "方朔能遗肉，淳于每滑稽。", 
            "笔端来滚滚，吉事欲折折。", 
            "媒氏初通好，故交还赠绨。", 
            "雕鞍五马借，筐帛百人赍。", 
            "贽古先鸿雁，金坚及鼎镌。", 
            "烛间杯号卺，海外镜名瓈。", 
            "京兆新眉曲，檀郎款语低。", 
            "俱飞宜绣蝶，教妒勿烹鹂。", 
            "巩帨亲曾命，羹汤手自臡。", 
            "雪窗深夜伴，云鬓未明笄。", 
            "字共璇玑织，弦从玉轸提。", 
            "邀闲夜月榭，连步下花蹊。", 
            "伐性诚知斧，医心不任鎞。", 
            "十年甘旅处，此日识坤倪。", 
            "宿约聊须践，新家未易携。", 
            "琴声非别鹳，诗草是奔猊。", 
            "去定经罗岳，归应赠佩觿。", 
            "买舟风自北，登路首频西。", 
            "闺里年为日，人前笑是啼。", 
            "禦冬馀旨蓄，先事戒盐醯。", 
            "云母溪堪念，梅花梦莫迷。", 
            "林蜂依密蕊，山兽护香脐。", 
            "掷果思樱口，浮瓜忆瓠犀。", 
            "早期回彩鹢，相待儆鸣鸡。", 
            "秾李树方及，初婚赋未题。", 
            "使君怜岁晏，不遣久孤暌。"
        ], 
        "title": "徐星汉燕尔未几即有惠州之行戏次王使君三十韵赠之以速其归", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天之为文星与月，人之为文笔与舌。", 
            "自从星月一晦冥，文章正脉几于绝。", 
            "挑灯昨夜读君书，字字行间皆有血。", 
            "君父之辱义正同，有口莫向他人说。", 
            "精卫填海海未乾，愚公移山山可裂。", 
            "山崩海竭必有时，此心不与天壤灭。", 
            "蘸笔须到星宿源，磨锋必用昆吾铁。", 
            "但能闭户造坚车，今古修途同一辙。"
        ], 
        "title": "答潘子登", 
        "type": "古风", 
        "yun": "屑"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "山中一夜雷，十日流未歇。", 
            "况乎雨九州，膏泽周穷发。", 
            "上天生英才，乃为斯民役。", 
            "功业贵及时，岁序如过客。", 
            "使君出相门，贤声存楚越。", 
            "宁期庾亮楼，却对珠江月。", 
            "天镜八张弦，尧蓂十开叶。", 
            "耕锄托乐郊，祝颂非昕夕。", 
            "愿扇太和风，疲疆日繁息。", 
            "再纪神爵年，仍升凤皇阙。"
        ], 
        "title": "又寿冯使君次赵秋谷夜话韵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "亭亭谷中云，独往仍独归。", 
            "何来九皋鹤，相悦还相依。", 
            "清风振清响，白雪为毛衣。", 
            "岁时或一至，徘徊啄荆扉。", 
            "我生澹无营，散诞不言非。", 
            "君具霄汉翮，览德扬其辉。", 
            "缓者佩以弦，急者佩以韦。", 
            "各当行所是，勿谓知音希。"
        ], 
        "title": "答戴桐侯", 
        "type": "古风", 
        "yun": "微"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "诸峰无近远，若与野人期。", 
            "未改高寒色，青青又一时。", 
            "后来花在眼，昨夜雪添池。", 
            "拟着泉边屋，从今插短篱。"
        ], 
        "title": "春山", 
        "type": "古风", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "黄金如竹色，竹老杖弥轻。", 
            "拄入空山路，锵然闻玉声。", 
            "高高上无极，下见云霞生。", 
            "早被仙人笑，为龙卧不成。"
        ], 
        "title": "竹杖", 
        "type": "古风", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "一片燕山雪，千枝海上藤。", 
            "结为几万字，字字读成冰。", 
            "缕细常欺发，光寒不集蝇。", 
            "暑天南地上，从此绝炎蒸。"
        ], 
        "title": "藤簟", 
        "type": "古风", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "忧世庄生目，于蔬亦有蒿。", 
            "入厨充野蔌，登俎让溪毛。", 
            "软滑人争尚，芳辛众每饕。", 
            "莼丝堪并驾，蒌笋或同曹。", 
            "养胃功殊大，驱痰效可掺。", 
            "理畦犹画井，疏洫渐成濠。", 
            "隔岁勤锄锸，先时举桔槔。", 
            "散根临雪候，聚族冒寒皋。", 
            "葱茜超群卉，肥硗擅土膏。", 
            "卷芽朝挺箭，丛翠暮生涛。", 
            "市价初终别，村佣往返挑。", 
            "贵时争尺寸，贱日委沟壕。", 
            "晚节诚无味，其花也自豪。", 
            "千茎击蕾密，单瓣着心牢。", 
            "众幅为轮小，中权筑垒高。", 
            "嫩茸深结蕊，青萼细含毫。", 
            "摇落能经久，离披尚桀骜。", 
            "只应从物化，终不被风挠。", 
            "追往颐犹朵，于今首重搔。", 
            "坐观形色巧，真觉化工劳。", 
            "莺谷翎谁剪，蚕筐茧待缫。", 
            "深浓如匠染，浅淡受霜鏖。", 
            "倚凤簪云鬓，攀龙上御袍。", 
            "无香辞蛱蝶，有苦远蛴螬。", 
            "竟亩黄相镞，经春子可櫜。", 
            "作金曾布佛，似菊欲依陶。", 
            "不遇高人赏，将同荼蓼蓐。", 
            "折归亲几砚，把玩对醇醪。", 
            "萎绝知何许，怡情信所遭。", 
            "千言劳共赋，一字更承褒。", 
            "薇蕨还登雅，萧兰并入骚。", 
            "曾开蒋生径，况恸孝元号。", 
            "题咏终无及，纤微乃自叨。", 
            "词锋侔剑戟，文战列旌旄。", 
            "嗜险穷幽眇，抽薪极汰淘。", 
            "宁甘名嚼蜡，不肯事餔糟。", 
            "戛戛敲群玉，锵锵奏八璈。", 
            "只缘花不俗，遂觉懒难逃。", 
            "周道伤离黍，中园感有桃。", 
            "诗人工比物，聊以代心忉。"
        ], 
        "title": "蒿花", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "古之五窑哥官定，有明所宝唯嘉靖。", 
            "五窑近者亦千年，旧物仅存希不病。", 
            "肃皇临御久且宁，玄修内醮期清净。", 
            "中官监制下浮梁，供奉虽多谁敢诤。", 
            "无论大器小亦精，鸡缸鱼缸最得名。", 
            "君之酒杯无乃是，朱鱼上下缸心明。", 
            "缸之所受不容吸，四鱼与酒递出入。", 
            "满时或跃酒池中，乾时不作枯鱼泣。", 
            "摇鬐鼓鬣若毫芒，掉尾昂头似人立。", 
            "昔闻酿者有玉缸，此缸清妙古无双。", 
            "拊不留手柔无骨，虚明莹彻当银缸。", 
            "质轻如纸内外见，酒浅酒深人自劝。", 
            "良宵高会此何时，当杯不醉将遗恨。", 
            "吾闻水者鱼所依，以酒浇之良已非。", 
            "如何涸辙令心悲，如鱼得水今望谁，鱼乎鱼乎使我思。"
        ], 
        "title": "小鱼缸", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "惊风落归雁，渺然天一方。", 
            "如何江海士，并集珠丘旁。", 
            "霖雨从东来，玄云覆山冈。", 
            "积旬忧旱魅，良苗今得望。", 
            "高楼恣欢赏，浊酒三五行。", 
            "哀彼海滨人，无家托人乡。", 
            "珠丘虽我土，笳鼓如岩疆。", 
            "民生日以促，后会安可常。", 
            "蜉蝣迷旦暮，神龙有飞藏。", 
            "明朝脱长剑，濯足归沧浪。"
        ], 
        "title": "雨夜旅江阁述怀", 
        "type": "古风", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "天下虽云弱，手援知其非。", 
            "井中诚有人，所嗟无绠縻。", 
            "大道陶阴阳，小亦潜肤肌。", 
            "为仁得其柄，左右无不宜。", 
            "爱子秉其术，攻病无坚垒。", 
            "寒谷回条风，枯杨自生稊。", 
            "苟能济斯民，药石皆吾师。", 
            "儒生徒白首，局蹐将何为。"
        ], 
        "title": "贽伍重驹学医", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "李公甲子今重遘，顶上霜毛未多有。", 
            "自言于世只无心，到老看经不离口。", 
            "五羊城下古通津，每袖金钱赠路人。", 
            "堂中会食万里客，户外日驻双珠轮。", 
            "我观于古皆如此，长者多应有贤子。", 
            "即今雏凤虽未飞，已觉骊珠光烛水。", 
            "新正元日气佳哉，玉斗东巡万物回。", 
            "一年三百六十日，此日人人笑口开。", 
            "□生此日乐无涯，愿比广成千二岁，岁岁逢君柏叶杯。"
        ], 
        "title": "寿李慧庵", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "朝起望山路，杂花亏蔽之。", 
            "日暮有来人，而非心所思。", 
            "子行亦不远，曰归何乃迟。", 
            "清溪日浣濯，犹恐衣裳缁。"
        ], 
        "title": "西樵迟蔡艮若", 
        "type": "古风", 
        "yun": "支"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "踟蹰城西隅，北风吹我寒。", 
            "不惜风吹寒，为君故流连。", 
            "人生知几何，一别逾五年。", 
            "居者忽复过，行者良险艰。", 
            "崔嵬上太华，纵横穷九边。", 
            "文章配道义，所适生飞翰。", 
            "俱为憔悴人，独有好形颜。", 
            "与君同心言，自喻金石坚。", 
            "两木倘相摩，朱火然其间。", 
            "无为垂空文，千秋期不刊。"
        ], 
        "title": "屈翁山归自雁门相见有诗", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "早岁声华满帝居，干旌行处复高誉。", 
            "芙棠旧有燕公咏，煮海新成管子书。", 
            "地极东溟膏泽遍，日长南陆览揆初。", 
            "曾闻一语开汤网，粤士人思捧后车。"
        ], 
        "title": "祝龙翁", 
        "type": "古风", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": null, 
        "text": [
            "高秋九月鸿雁归，定山岩下风依依。", 
            "崇兰有芳时菊菲，舟车千里来郊圻。", 
            "竹符旄节夹道驰，火藻黼黻袍以绯。", 
            "为公介以万年卮，柏台霜钺凛有辉。", 
            "门前百尺交龙旗，环阶爪士熊虎罴。", 
            "鼓角声高云不飞，文经武纬唯指挥，令出如山谁敢违。", 
            "五岭之南民熙熙，黍稷被野牛羊肥。", 
            "烽燧不惊尨吠希，司马临边德以威。", 
            "千年此日能有几，谁为歌之老布衣。"
        ], 
        "title": "寿琅翁大公祖", 
        "type": "古风", 
        "yun": null
    }, 
    {
        "author": "郭仑焘", 
        "era": "清", 
        "subtype": null, 
        "text": [
            "寻幽来古寺，地僻心亦间。", 
            "高僧容我居，山在户牖间。", 
            "古枫映葱茏，好鸟时往还。", 
            "开轩延朝爽，世虑从之删。", 
            "读书及宵深，月出翠微湾。", 
            "对此发长啸，十年混榛菅。"
        ], 
        "title": "南泉寺杂感", 
        "type": "古风", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "岭头秋始至，江上叶先飞。", 
            "送子如流水，朝宗是所归。", 
            "中途迎驿吏，到日换寒衣。", 
            "积雪金门外，吟诗亦掩扉。"
        ], 
        "title": "送郑珠江还都二首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "告归逾一纪，负土又云春。", 
            "至行推吾党，离心况故人。", 
            "绿尊连夜月，青简立言身。", 
            "努力方强壮，无忘论著新。"
        ], 
        "title": "送郑珠江还都二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "言乘青雀舫，又别白头亲。", 
            "不尽天涯路，有方游子身。", 
            "东渐逾揭岭，西笑指咸秦。", 
            "正尔梅花节，风霜亦慰人。"
        ], 
        "title": "送梁言配", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "来去慰高深，梅花满旧林。", 
            "客庭诗礼地，归梦祖孙心。", 
            "彩服行常著，春风到在今。", 
            "别怀何所惜，为尔发清吟。"
        ], 
        "title": "送潘受平暂归江西省觐", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "朅来犹古洞，幽处有新轩。", 
            "石滑无人径，花深不二门。", 
            "带香分茗火，经雨散苔根。", 
            "座是同心者，都忘默与言。"
        ], 
        "title": "天藏禅师招同唐海门梁药亭集双桂洞", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "好溯东江水，新晴月又圆。", 
            "滩高鸣尽夜，山峭绿兼天。", 
            "昨日数行札，谁家百丈船。", 
            "使君应倚槛，相望郡楼前。"
        ], 
        "title": "有约惠州偶以事不即往月夜独坐奉怀王使君子千三首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "北牖开千嶂，西亭领二湖。", 
            "旧题诗总在，宿约日频逾。", 
            "官廨邻仙岛，人居著画图。", 
            "此时称兕后，乘月想登舻。"
        ], 
        "title": "有约惠州偶以事不即往月夜独坐奉怀王使君子千三首 其二", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "忼慨多奇气，人称赵与燕。", 
            "看君名已遂，于道守弥坚。", 
            "世事增诸感，诗才老去年。", 
            "从来不朽者，枘凿有方圆。"
        ], 
        "title": "有约惠州偶以事不即往月夜独坐奉怀王使君子千三首 其三", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "积潦沈山足，舟行此最难。", 
            "牵江无旧路，崩石有新滩。", 
            "高并泉源涌，平欺渤澥宽。", 
            "中流多器物，不忍问人看。"
        ], 
        "title": "同王紫诠使君自广溯惠即事四首时积雨百馀日江潦骤涨数丈坏官私庐舍不可计使君奉令发赈四首 其一", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已息经旬雨，犹逢饮涧霓。", 
            "水痕高在树，山色近看泥。", 
            "乳燕归无屋，行鱼戏满畦。", 
            "农家栖未定，不暇事耕犁。"
        ], 
        "title": "同王紫诠使君自广溯惠即事四首时积雨百馀日江潦骤涨数丈坏官私庐舍不可计使君奉令发赈四首 其二", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "闹处千樯集，平时百货来。", 
            "只知江欲近，焉念雨为灾。", 
            "欹舍墙相枕，残村瓦作堆。", 
            "无人思曲突，更欲焰馀灰。"
        ], 
        "title": "同王紫诠使君自广溯惠即事四首时积雨百馀日江潦骤涨数丈坏官私庐舍不可计使君奉令发赈四首 其三", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "丰歉谁无分，风雷太不情。", 
            "聊随发粟使，偶作泛舟行。", 
            "江雨珠争跃，山寒玉并鸣。", 
            "一途新物色，吟咏不成声。"
        ], 
        "title": "同王紫诠使君自广溯惠即事四首时积雨百馀日江潦骤涨数丈坏官私庐舍不可计使君奉令发赈四首 其四", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "疏壑行趋暖，新苗渐得霖。", 
            "俗依仁政久，春与县花深。", 
            "家学时光大，君恩日照临。", 
            "即看徵卓鲁，绝胜贡璆琳。"
        ], 
        "title": "赠秦番禺子芳二首 其一", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "安堵闾阎足，幽栖岁月长。", 
            "席门贫负郭，蓬鬓老多霜。", 
            "每枉干旌过，频承盼睐光。", 
            "未希严仆射，只愧浣花堂。"
        ], 
        "title": "赠秦番禺子芳二首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "长贫今白首，天地岂吾私。", 
            "本绝寰中慕，将深尘外期。", 
            "高歌来上客，好德是天彝。", 
            "愧乏骅骝质，徒虚伯乐知。"
        ], 
        "title": "次答宋幼琳", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "频年伤远道，此别更难任。", 
            "我守枯株老，君怀寸草心。", 
            "采芝罗岳峭，钓鲤洞庭深。", 
            "未有前期在，相思空好音。"
        ], 
        "title": "送王紫巘", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "列子能风御，骚人好远游。", 
            "重为萍梗泛，应以荔枝留。", 
            "中宿潮南落，双江水北流。", 
            "虽云隔千里，矗矗万峰稠。"
        ], 
        "title": "次答温杜公四首 其一", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "病来犹荷锸，老矣欲如何。", 
            "手种一丛竹，清风时自过。", 
            "隐囊随散帙，高毂隔垂萝。", 
            "谁肯寻幽僻，门前野草多。"
        ], 
        "title": "次答温杜公四首 其二", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "各抱先臣痛，龙髯不可攀。", 
            "杞人天果陨，桑者日无闲。", 
            "旧血传心碧，新霜点鬓斑。", 
            "即今无隐逸，何处买青山。"
        ], 
        "title": "次答温杜公四首 其三", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "身世交相弃，形骸亦自嫌。", 
            "其坚同大瓠，于用愧轻缣。", 
            "世德君家重，清诗律法严。", 
            "无能酬丽藻，搔首对穷檐。"
        ], 
        "title": "次答温杜公四首 其四", 
        "type": "律诗", 
        "yun": "盐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "屡有名园约，初寻洞口来。", 
            "长桥行旷莽，积水接楼台。", 
            "入座诸峰见，凭高远郭开。", 
            "怪君辞凤阙，家自有蓬莱。"
        ], 
        "title": "游尹澜柱铨部园林十首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "向暖蕉全坼，新晴柳自低。", 
            "闻棋知阁近，寻路到花迷。", 
            "玉马摇风数，朱棂射日齐。", 
            "楼头人出迓，一似隔虹蜺。"
        ], 
        "title": "游尹澜柱铨部园林十首 其二", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "布势因林木，周池见竹苞。", 
            "琐窗文各变，重阁路相交。", 
            "廉静团花气，波明落鸟巢。", 
            "飞尘全不到，谁信近东郊。"
        ], 
        "title": "游尹澜柱铨部园林十首 其三", 
        "type": "律诗", 
        "yun": "肴"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "绮丽无馀巧，幽奇复可誇。", 
            "苍茫洲渚外，篱落野人家。", 
            "归鹤明深竹，行鱼聚浅沙。", 
            "水西云几片，飞作日边霞。"
        ], 
        "title": "游尹澜柱铨部园林十首 其四", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "翼沼阑干曲，依沙石几丛。", 
            "新荷分水碧，初叶拟花红。", 
            "最爱古榕下，萧条寒食风。", 
            "晓来加敝缊，吟尽画桥中。"
        ], 
        "title": "游尹澜柱铨部园林十首 其五", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "曲渚平无浪，扁舟晚不归。", 
            "如何垂绶客，亦有钓鱼矶。", 
            "天月欲随我，水云微上衣。", 
            "小童轻把棹，莫使白鸥飞。"
        ], 
        "title": "游尹澜柱铨部园林十首 其六", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "萧瑟北林声，云如万马行。", 
            "坐中高阁雨，天外几峰晴。", 
            "向浦帆光湿，依人燕羽轻。", 
            "罗浮开一面，悽切未归情。"
        ], 
        "title": "游尹澜柱铨部园林十首 其七", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "半月为孤客，流连为好朋。", 
            "不眠将尽夜，频剔欲残灯。", 
            "酒助长谈力，诗矜一字能。", 
            "云霞多变态，高阁更晨兴。"
        ], 
        "title": "游尹澜柱铨部园林十首 其八", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "近宅偏饶水，跨江复有湖。", 
            "磬声僧院小，山影草亭孤。", 
            "万卷名书簏，千株号橘奴。", 
            "寻常侍家宴，一月几登舻。"
        ], 
        "title": "游尹澜柱铨部园林十首 其九", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白日开名饮，青镫尚此堂。", 
            "节歌檀板细，凝手玉箫长。", 
            "立史传觞政，飞花佐酒香。", 
            "山公性多可，都任嗣宗狂。"
        ], 
        "title": "游尹澜柱铨部园林十首 其十", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "珊瑚洲畔柳，可以赠依依。", 
            "自我此为客，而君遂不归。", 
            "夜吟销画烛，春雨共寒衣。", 
            "未别先惆怅，他宵明月晖。"
        ], 
        "title": "赠袁伟振林叔吾", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "珠海三为别，相知廿载来。", 
            "发添无限雪，心共不然灰。", 
            "老脚寰中遍，新诗酒后裁。", 
            "时难游不得，归梦北窗开。"
        ], 
        "title": "送蓝公漪", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "爱君兄弟好，悃愊绝浮华。", 
            "与世若无忤，中心良有遐。", 
            "二毛依子舍，重树似山家。", 
            "自种忘忧草，春来烂漫花。"
        ], 
        "title": "赠尹尔复尔任", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "散发晞朝日，添衣过暮年。", 
            "白从梅蕊笑，衰受朔风怜。", 
            "眼暗吟何害，肩酸字弗便。", 
            "罗浮春信早，书寄惠州船。"
        ], 
        "title": "岁除杂感十首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "薄酒眠无力，寒衾梦不真。", 
            "庭闱犹顾复，箕尾已星辰。", 
            "学愧为裘旧，名知汗简新。", 
            "九原从岂远，寝庙未歌轮。"
        ], 
        "title": "岁除杂感十首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "雨泽今秋少，萧条井里间。", 
            "海田增斥卤，溪水失潺湲。", 
            "一日蜡谁乐，终年农共闲。", 
            "贫家繁食指，僮仆渐思删。"
        ], 
        "title": "岁除杂感十首 其三", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "醉乡徒作记，酒郡几时封。", 
            "入世无长策，登山有短筇。", 
            "湖光丰鳄合，云影石楼重。", 
            "相约携杯斝，南天幸息烽。"
        ], 
        "title": "岁除杂感十首 其四", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "种药池边地，良朋乐此留。", 
            "无方名却老，有草号忘忧。", 
            "月好还同咏，时难不妄游。", 
            "炎州稀胜迹，独上尉佗楼。"
        ], 
        "title": "岁除杂感十首 其五", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "未归仍是寄，丧我孰为吾。", 
            "避世无金马，潜身鲜玉壶。", 
            "灯犹寒夜剔，心为昔人枯。", 
            "敢望鸱夷子，功成尚五湖。"
        ], 
        "title": "岁除杂感十首 其六", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "须眉今若此，清镜背人看。", 
            "愧共侏儒饱，难同范叔寒。", 
            "梦中天莫问，钟后夜方阑。", 
            "地气应南转，年来雨雪漫。"
        ], 
        "title": "岁除杂感十首 其七", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "从无西笑乐，不勒北山铭。", 
            "艰苦应吾道，浮沉惜此生。", 
            "二万已过日，千秋何限情。", 
            "书斋空自叹，谁是晚能成。"
        ], 
        "title": "岁除杂感十首 其八", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "举世多知我，何如我自知。", 
            "近歌年冉冉，昔咏黍离离。", 
            "儒术夫何敢，禅灯亦偶窥。", 
            "若云高与洁，千载欲谁欺。"
        ], 
        "title": "岁除杂感十首 其九", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "阅世浮云变，观心万累空。", 
            "雄雌欧冶剑，得失楚人弓。", 
            "先甲年重值，玄英月又穷。", 
            "算来终岁事，诗律也输公。"
        ], 
        "title": "岁除杂感十首 其十", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "冠盖朝仍集，江干昨有行。", 
            "赋犹初度作，日是一阳生。", 
            "南陆回羲驭，东山见物情。", 
            "野人歌赤舄，并入衮衣声。"
        ], 
        "title": "大司马吴留村寿日有灵州之行次日还值冬至补祝之四首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "灵州千载寺，郭璞谶犹存。", 
            "壁峭通禺峡，江清见石门。", 
            "溪山新命驾，风土旧承恩。", 
            "盛气当年事，从今更可论。"
        ], 
        "title": "大司马吴留村寿日有灵州之行次日还值冬至补祝之四首 其二", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "谢傅登临处，围棋得数陪。", 
            "玉杯吟复举，银烛晓犹催。", 
            "廓落千秋志，雍容七步才。", 
            "英雄兼著作，从古几人来。"
        ], 
        "title": "大司马吴留村寿日有灵州之行次日还值冬至补祝之四首 其三", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "二年归节钺，五岭藉恩威。", 
            "士忆投醪醉，身从解组肥。", 
            "马蹄犹角逐，容鬓渐霜飞。", 
            "未可耽行乐，乾坤尚铁衣。"
        ], 
        "title": "大司马吴留村寿日有灵州之行次日还值冬至补祝之四首 其四", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "无事行千里，闽中与粤中。", 
            "文如韩愈怪，途是步兵穷。", 
            "远志伤骐骥，归心背雁鸿。", 
            "因君念湖上，霜叶满西风。"
        ], 
        "title": "送吴雁山归杭州", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已分离居久，今知未果行。", 
            "重为江上别，得尽故人情。", 
            "吏道时来杂，民风日以争。", 
            "不贪洵可宝，之子有平生。"
        ], 
        "title": "重别方蒙章", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "彩服去翩翩，初游属少年。", 
            "皇华虽客路，荆树即堂前。", 
            "越雪临书晓，吴山入咏偏。", 
            "遥知文采美，不让阿兄贤。"
        ], 
        "title": "方长斯侍母夫人之其兄蒙章官舍赋别", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "过雨闻檐滴，南天未有冰。", 
            "月开梅下地，风定草堂灯。", 
            "浅酌犹烦主，深宵况得朋。", 
            "预知吟兴罢，书贵剡溪藤。"
        ], 
        "title": "冬日寓梁药亭六莹堂始刻日作古乐府梁王顾自车陂至是夜欧阳伟人刘汉水过宿分赋得灯字", 
        "type": "律诗", 
        "yun": "蒸"
    }, 
    {
        "author": "郭仑焘", 
        "era": "清", 
        "subtype": "七言绝句", 
        "text": [
            "隐几维摩鬓已华，雄心那复袖青蛇。", 
            "江湖谈笑吾甘老，不见烽烟哭万家。"
        ], 
        "title": "鉴堂书来问事口占答之", 
        "type": "绝句", 
        "yun": "麻"
    }, 
    {
        "author": "郭书俊", 
        "era": "清", 
        "subtype": null, 
        "text": [
            "铜驼夜泣典午绝，纷纷逐鹿金瓯缺。", 
            "五湖争起作夭矫，鱼羊食人日流血。", 
            "前燕已灭后燕亡，豪杰屈指范阳王。", 
            "长河冰结亦天意，囊括三齐制东方。", 
            "玉玺一纽为天子，驱策群雄如臂指。", 
            "敢说中兴夏少康，国事粗能得料理。", 
            "阿超远自秦中来，少小流离剧可哀。", 
            "太息妍皮裹媸骨，豚犬儿郎真不才。", 
            "黄屋坐袭大宝位，亲臣重臣多猜忌。", 
            "苦将劓刵复肉刑，如何人命等儿戏。", 
            "轴辘百道下中原，万马无声夜窥边。", 
            "天险坐弃不能守，神兵已过大岘山。", 
            "寄奴夜掘五龙口，山河破碎君臣走。", 
            "执手流涕魏夫人，南燕帝业成何有。", 
            "宿草荒烟落日昏，惊沙灭没故垒存。", 
            "英雄割据长已矣，至今啼鸟怨公孙。"
        ], 
        "title": "广固行", 
        "type": "古风", 
        "yun": null
    }, 
    {
        "author": "郭为观", 
        "era": "清", 
        "subtype": "七言绝句", 
        "text": [
            "舜葬鸣条岂可诬，无端腐史记苍梧。", 
            "岭南今日犹荒服，中古何尝入版图。"
        ], 
        "title": "安邑董心推作舜陵四辨诗见示属和因感记传所载事地可疑者并类及之云 其一", 
        "type": "绝句", 
        "yun": "虞"
    }, 
    {
        "author": "郭为观", 
        "era": "清", 
        "subtype": "七言绝句", 
        "text": [
            "南巡至岳有明徵，远涉炎荒何所凭。", 
            "九嶷连绵七百里，苍茫底处是虞陵。"
        ], 
        "title": "安邑董心推作舜陵四辨诗见示属和因感记传所载事地可疑者并类及之云 其二", 
        "type": "绝句", 
        "yun": "蒸"
    }, 
    {
        "author": "郭为观", 
        "era": "清", 
        "subtype": "七言绝句", 
        "text": [
            "鸣条冈近属郊圻，起立园陵断不违。", 
            "野死不经更野葬，无人解证《竹书》非。"
        ], 
        "title": "安邑董心推作舜陵四辨诗见示属和因感记传所载事地可疑者并类及之云 其三", 
        "type": "绝句", 
        "yun": "微"
    }, 
    {
        "author": "郭为观", 
        "era": "清", 
        "subtype": "七言绝句", 
        "text": [
            "《九歌》皆咏楚中神，秦士荒唐妄指陈。", 
            "若道湘娥为二女，东君山鬼又何人？"
        ], 
        "title": "安邑董心推作舜陵四辨诗见示属和因感记传所载事地可疑者并类及之云 其四", 
        "type": "绝句", 
        "yun": "真"
    }, 
    {
        "author": "郭为观", 
        "era": "清", 
        "subtype": "七言绝句", 
        "text": [
            "天子行师岂挈家，二妃底事过长沙。", 
            "况闻野哭非关礼，斑竹何从染泪花。"
        ], 
        "title": "安邑董心推作舜陵四辨诗见示属和因感记传所载事地可疑者并类及之云 其五", 
        "type": "绝句", 
        "yun": "麻"
    }, 
    {
        "author": "郭士达", 
        "era": "清", 
        "subtype": null, 
        "text": [
            "嘉木芾繁荫，清响流高蝉。", 
            "招提倚层障，方丈成孤悬。", 
            "中有远公座，面壁馀枯禅。", 
            "但见鸟去来，不闻人往还。", 
            "石床净如玉，花雨徒相湔。", 
            "身本与空并，空中复何缘。", 
            "说法即非法，是法故忘诠。"
        ], 
        "title": "题定僧壁", 
        "type": "古风", 
        "yun": "先"
    }, 
    {
        "author": "郭九会", 
        "era": "清", 
        "subtype": "五言律诗", 
        "text": [
            "燕地秋声起，辞家忆自春。", 
            "关山云外道，风雨梦中身。", 
            "客久知金贵，途穷觉仆亲。", 
            "微名何足恋，悔作远游人。"
        ], 
        "title": "燕山道中", 
        "type": "律诗", 
        "yun": "真"
    }, 
    {
        "author": "郭九会", 
        "era": "清", 
        "subtype": "五言律诗", 
        "text": [
            "扫地勤童子，开关忆故人。", 
            "车来花外月，诗入瓮头春。", 
            "好事耽幽僻，忘机任喜嗔。", 
            "常疑青白眼，终未避嚣尘。"
        ], 
        "title": "即事", 
        "type": "律诗", 
        "yun": "真"
    }, 
    {
        "author": "郭九会", 
        "era": "清", 
        "subtype": "七言律诗", 
        "text": [
            "休官莫道计全疏，千载风流在遂初。", 
            "但使开笼放飞鸟，不须激水活枯鱼。", 
            "归程预数三冬雪，行李新添几卷书。", 
            "白发倚闾劳望眼，浮云散尽见吾庐。"
        ], 
        "title": "重九前三日", 
        "type": "律诗", 
        "yun": "鱼"
    }, 
    {
        "author": "连佳樗", 
        "era": "清", 
        "subtype": null, 
        "text": [
            "高筑墙，墙高不可越，登登杵声莫教绝。", 
            "官司念汝汝自竭，不见东村，鞭挞流血。"
        ], 
        "title": "筑墙谣 其一", 
        "type": "古风", 
        "yun": "屑"
    }, 
    {
        "author": "连佳樗", 
        "era": "清", 
        "subtype": null, 
        "text": [
            "县吏下马，挥鞭戟手。", 
            "虎咆雷殷，儿啼妇走。", 
            "老翁指墙，噤若无口。", 
            "土在身，木在首。"
        ], 
        "title": "筑墙谣 其二", 
        "type": "古风", 
        "yun": "有"
    }, 
    {
        "author": "连佳樗", 
        "era": "清", 
        "subtype": null, 
        "text": [
            "墙下有壕，壕深及水。", 
            "水潺潺，壕无址，风雨忽来，墙入壕底。", 
            "风耶雨耶，戕我生者汝耶？"
        ], 
        "title": "筑墙谣 其三", 
        "type": "古风", 
        "yun": null
    }, 
    {
        "author": "连日春", 
        "era": "清", 
        "subtype": "五言律诗", 
        "text": [
            "蛇幻残碑纪，龙光古剑腾。", 
            "谈心诗酒客，合掌水云僧。", 
            "树老空胸腹，山重露脊棱。", 
            "小留枫径坐，俗虑尽渊澄。"
        ], 
        "title": "次邀陈迂谷山长程守山司马同游剑潭韵", 
        "type": "律诗", 
        "yun": "蒸"
    }, 
    {
        "author": "通琇", 
        "era": "清", 
        "subtype": "五言律诗", 
        "text": [
            "天地本无碍，乘风且浪游。", 
            "岸疑随舫动，星故逆云流。", 
            "小憩闲临水，高吟晚上楼。", 
            "宁知人代里，不复有丹邱。"
        ], 
        "title": "江行", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "声华街鼓急相闻，烛跋西园至夜分。", 
            "作赋不曾逢武帝，弹琴犹复看文君。", 
            "常时歌对吴阊月，奇服香连楚泽云。", 
            "何处新知最相乐，颉颃狂燕隔帘纹。"
        ], 
        "title": "戊寅小岁和黎美周", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "三皇遗庙对荒丘，灵气苍苍至道留。", 
            "此日渐传天地意，儒生将诉古今愁。", 
            "图书远影连清渚，耒耜春风满绿畴。", 
            "忆昨骑驴过涿鹿，正闻兵法破蚩尤。"
        ], 
        "title": "三皇庙", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南越称臣汉赵佗，于今南海甚风波。", 
            "高台尚在堪朝汉，逝水如斯无渡河。", 
            "几度狐骀闻国诵，谁边犀兕答城歌。", 
            "涉川济世元多术，寄语楼船漫戢戈。"
        ], 
        "title": "感讽 其一", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "书生无计取封侯，群盗纷纷欲效尤。", 
            "遂使陈琳无罪状，何论关羽有春秋。", 
            "风来巢鹊曾思起，鼎沸江鱼故自游。", 
            "谁复轻身能报国，麒麟图画日悠悠。"
        ], 
        "title": "感讽 其二", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "海上依稀望五城，苇花飞处放船轻。", 
            "焦桐一引青鸾信，秋水皆添白雪声。", 
            "竹泪尽斑原鼓瑟，鹤毛如絮未吹笙。", 
            "四百芙蓉青可揽，只应知我已移情。"
        ], 
        "title": "江上弹琴得女道士韩玉灵书却寄", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "三山长待驾鼋鼍，九点苍烟汎白波。", 
            "秋水极天临海若，夜帆殊域见嫦娥。", 
            "光生鹏翼垂云小，晕入珠胎映岛多。", 
            "听罢龙吟转寥阔，露华应坠故池荷。"
        ], 
        "title": "中秋海上对月", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "芝荣剡曲久悬车，秋宪高文重石渠。", 
            "棋隐独严司马法，扇题人宝右军书。", 
            "长将宦兴花边过，欲倚童颜海外居。", 
            "三十年来钦姓字，朗然挥麈就蓬庐。"
        ], 
        "title": "赠王季重先生", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一踏春郊信杖藜，吾兄邀瀑有高栖。", 
            "招同桂树山虚左，漏满莲花日隐西。", 
            "射客御风惊履石，琴歌流水戛回溪。", 
            "欲穷康乐全山胜，已羡开门第一题。"
        ], 
        "title": "邀瀑亭探得西字", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "青蘋风起柳花垂，渐下吴江落叶时。", 
            "远札忽传金马署，使君原重爽鸠司。", 
            "偶怜义士骖能脱，长爱閒园席屡移。", 
            "为报虎丘明月道，石门天尽水涟漪。"
        ], 
        "title": "赠吴鲁冈恤部吴持张天如庶常书至", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "罗浮二月春如烟，江花酣春入眼鲜。", 
            "句漏就丹未免俗，陆郎怀装殊自妍。", 
            "素丝皎皎在所染，黄雀飞飞谢少年。", 
            "五湖四海青眼几，与尔剖符知英贤。"
        ], 
        "title": "二月二十二日", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "都亭风拂柳丝长，握手怜君谪两乡。", 
            "三峡建瓴奔滟滪，九疑如黛望潇湘。", 
            "清江雁落裁巴字，绝巘猿啼湿楚裳。", 
            "圣主恩深霄汉上，忍令双鹄久摧藏。"
        ], 
        "title": "拟高常侍送李少府贬峡中王少府贬长沙", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "北阙遥遥荷圣君，东山还欲谢人群。", 
            "仙家可住胜黄阁，卿月流辉照白云。", 
            "蒲涧瀑飞烟翠湿，桂林秋爽露华芬。", 
            "若为池草成佳句，高会连枝日未曛。"
        ], 
        "title": "家兄云淙落成 其一", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "杖屦宁寻楚泽芳，出郊高处选林篁。", 
            "人看谢傅营棋墅，自拟卢鸿卧草堂。", 
            "金界别成开士舍，白云元是列仙乡。", 
            "华阳弟子知无数，谁领松风过瀑长。"
        ], 
        "title": "家兄云淙落成 其二", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鹅城西畔入龙渠，茂宰閒邀出郭车。", 
            "画里云山偏过鸟，镜中菱荇不潜鱼。", 
            "斜阳隔岸通樵唱，明月当空照客裾。", 
            "到处风流问湖水，郎官今夜醉何如。"
        ], 
        "title": "归善王明府招同曹彝伯叶必泰姚瞻子游丰湖即席赋", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "过河鱼泣未忘筌，比目宁为比翼怜。", 
            "小似垂云浮积水，真看衔石出重渊。", 
            "嘉名何事传乌鬼，贱质依人羡羽仙。", 
            "袅袅竹竿频应接，白头相慰报青钱。"
        ], 
        "title": "渔艇鸬鹚 其一", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "烹鲤休惊尺素书，论功恰似赋芧狙。", 
            "桃花源口同为业，莲叶江南识所如。", 
            "拂舞白鸠长祝噎，铙歌朱鹭亦称鱼。", 
            "扁舟却笑鸱夷子，远听涛声避伍胥。"
        ], 
        "title": "渔艇鸬鹚 其二", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "横桥微向合江分，流水淙淙出浅濆。", 
            "直接鹅城排雉堞，斜飞白鹤迥青云。", 
            "香风著草摇书带，明月生波濯练裙。", 
            "绝类钱塘歌舞地，罗浮仙霭别氤氲。"
        ], 
        "title": "丰湖 其一", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一望山围敞旧楼，通江文物易传邮。", 
            "抱关近接丹砂令，潴水微开赤县州。", 
            "渔父沧浪时鼓枻，王孙桂树莫离忧。", 
            "轻风冉冉吹菱芡，随意观鱼更狎鸥。"
        ], 
        "title": "丰湖 其二", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "长堤犹忆直如弦，学士蒙恩剩赐钱。", 
            "窥月似分桥廿四，徙溟谁击水三千。", 
            "清尘漠漠银鱼影，碧草深深石马烟。", 
            "已觉春风悬荔颗，攀枝全借烛龙然。"
        ], 
        "title": "丰湖 其三", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "桃李年年解笑颜，朝云小字托巫山。", 
            "只缘胜地西湖似，不使佳人南国还。", 
            "黛写青螺皈净土，魂招黄鹄下前湾。", 
            "将离士女于今赠，雾露芙蓉尽等閒。"
        ], 
        "title": "丰湖 其四", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鸟啼天白响柴门，鸡熟杯清出菜园。", 
            "谬以著书留老子，真能进食愧王孙。", 
            "忘年亦有荣枯纪，无欲休将好丑论。", 
            "昨夜床头叹梁甫，赠君閒步及朝暾。"
        ], 
        "title": "新寮旅主鸡黍乞诗", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "泣玉空将策屡干，家林袍笏映儒冠。", 
            "秋风落羽辞蓬阆，春水乘舟访李官。", 
            "载笔欲寻驱鳄地，担簦期共祝鸡坛。", 
            "风流自笑任公子，东海依人乞钓竿。"
        ], 
        "title": "落第后将往潮州赴李乔之司李之约呈家兄宗伯", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "亘矣南天张相国，遥遥风度系冠裳。", 
            "功名金鉴臣心直，乡国箫韶帝乐长。", 
            "燕子自衔宜白羽，鸽书相问荡炎方。", 
            "千年汉塞通周道，五马炉烟冷墓霜。"
        ], 
        "title": "曲江舟中怀张文献", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "长城血战窟曾腥，百二雄𨵿不在扃。", 
            "安得将军奋猿臂，生擒老上捣龙庭。", 
            "丝纶远大承皇祖，爵禄分明点客星。", 
            "借问东南多竹箭，君王亲发为清宁。"
        ], 
        "title": "冬心 其一", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "山北山南应鹧鸪，舟来舟去似飞凫。", 
            "上林卢橘熟何晚，子夜梧桐歌有无。", 
            "青琐玉堂垂北极，翠翘金粉艳南都。", 
            "瞻天目共高帆上，夜半横过海鹤孤。"
        ], 
        "title": "冬心 其二", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "尉佗城对素馨田，日日香风度画船。", 
            "十月梅花盈岛屿，二樵云气护神仙。", 
            "堪窥载籍兰台里，不惜酣歌锦瑟边。", 
            "报主实多梁阁老，风流游豫武宗年。"
        ], 
        "title": "冬心 其三", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "万里乘龙正御天，四方归马诏安边。", 
            "铙歌昔奏之回曲，镐燕新书卜雒年。", 
            "衮色旦披临玉帛，炉香风静肃貂蝉。", 
            "臣称圣寿沾三爵，还向明堂缀五篇。"
        ], 
        "title": "诏拟初唐应制", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一片南云对转蓬，五噫歌歇见梁鸿。", 
            "气凌燕筑高秋外，悲满秦淮细雨中。", 
            "廿载风流羞结客，几时天下罢从戎。", 
            "乡关信尔游踪近，桂树南山有小丛。"
        ], 
        "title": "梁非馨归至行在因赠", 
        "type": "律诗", 
        "yun": "东"
    }, 
    {
        "author": "通容", 
        "era": "清", 
        "subtype": "五言绝句", 
        "text": [
            "岩上草色肥，岩下水流急。", 
            "策杖上岩颠，山空人独立。"
        ], 
        "title": "游鼓山喝水岩", 
        "type": "绝句", 
        "yun": "缉"
    }, 
    {
        "author": "通际", 
        "era": "清", 
        "subtype": "五言律诗", 
        "text": [
            "半生埋涧壑，幽事逐清真。", 
            "煮雪消残夜，推窗见早春。", 
            "得教双眼阔，不厌一身贫。", 
            "坐拨炉中烬，红轮特地新。"
        ], 
        "title": "除夕", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "节是花朝，地是姑苏，天又新晴。", 
            "见参差画鹢，红栏粉幔，娇娆飞燕，翠袖银筝。", 
            "众里一人，悄焉自惜，出匣圆冰响一声。", 
            "玲珑甚，为绿窗浸水，觑得分明。", 
            "酒潮潋滟初生。", 
            "便周昉丹青写不成。", 
            "正画眉桥畔，簸钱年纪，茨菰湾后，撩鬓心情。", 
            "百幅鹅黄，半篙莺脰，碧浪东吴处处平。", 
            "谁藏取，又一轮春水，纤笋斜擎。"
        ], 
        "title": "沁园春  舟过枫桥见邻舫女郎倚舷揽镜同弟纬云赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有地行仙，作大药王，我今见之。", 
            "自两仪失曜，光翻银海，百灵奋怒，诀付金鎞。", 
            "日月为珰，阴阳作冶，争礼光明藏导师。", 
            "分明甚，见月中蟾兔，世上醯鸡。", 
            "古今几个英奇。", 
            "戏邀取先生妙手医。", 
            "是周时老辈，盲馀左史，秦庭烈士，臛后渐离。", 
            "半黍空青，几茎仙瀣，发覆开朦在此时。", 
            "吾还乞，为看花露眼，并仗君治。"
        ], 
        "title": "沁园春  赠云间何伯辉（工治目疾）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "半艇晴云，两岸疏花，渚禽唤风。", 
            "正垣迤江郭，绕篱竹树，零星烟寺，映水帘栊。", 
            "棐几明窗，禅床茶磨，天许閒人片刻同。", 
            "僧厨绿，是豆香乍摘，笋嫩才烘。", 
            "何须避世墙东。", 
            "有无数前游似梦中。", 
            "记当年漫兴，流连花鸟，平生豪气，傲睨云龙。", 
            "能几何时，一寒至此，对坐相看鹤发翁。", 
            "桃源路，倘渔郎寻到，莫遣云封。"
        ], 
        "title": "沁园春  初夏同徐季重张邑翼朱致一叶九来家躬乙汎舟郭外追晤葛龙仙于攸闻上人精蓝兼送龙仙之西村别业", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "以磊落才，而注虫鱼，犹然讥之。", 
            "况须如猬磔，缩居幕下，兴同骥渴，屈作经师。", 
            "车厩三间，兔园半册，求我童蒙稏角儿。", 
            "真奇事，似贩茶商妇，出塞文姬。", 
            "墨应盾鼻能为。", 
            "乃夏楚终朝手自持。", 
            "更灌婴城下，三年烽火，彭郎山后，一片旌旗。", 
            "月黑灯青，樽空梦破，想见书堂兀坐时。", 
            "归来鬓，惹小蛮忙问，雪到如斯。"
        ], 
        "title": "沁园春  溉堂先生客南昌幕府屈首经师已踰两载甫归广陵词以讯之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒库经堂，正竞筝琶，客声沸然。", 
            "是秦川遗叟，整襟而入，杜陵野老，裂眼而前。", 
            "或导荒淫，或规放诞，庄语诙辞尽可传。", 
            "喧豗甚，似轮攻墨守，讼芋争田。", 
            "不闻博弈犹贤。", 
            "但适兴焉能便舍旃。", 
            "况溉堂集内，颇言声伎，茶村暇日，讵废丹铅。", 
            "卿论诚佳，吾从所好，亟唤蛮娘斗管弦。", 
            "牙签畔，渐玉箫风起，吹动觥船。"
        ], 
        "title": "沁园春  题汪舍人蛟门少壮三好（图作群姬挟筝琶度曲，拥书万卷，数鸱夷贮酒。其旁图上题词甚多，豹人则欲开阁禁酿，于皇则欲焚砚烧书，二说纷然，余故作此词）图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三四年来，老惰亡聊，惟耽小词。", 
            "任世皆嗤仆，为无益事，人方目我，是有情痴。", 
            "花月前生，水天别馆，似梦年光暗里飞。", 
            "菖蒲纸，把心情淡写，偷寄崔徽。", 
            "君才十倍陈思。", 
            "恕愁病羁穷属和迟。", 
            "况豪吟老庾，声情磊落，狂歌法护，才调恢奇。", 
            "我渡京江，重游隋苑，惆怅閒行杜牧之。", 
            "当年事，记万家水榭，红袖齐垂。"
        ], 
        "title": "沁园春  酬赠黄交三即次原韵并示尊甫仙裳贤昆月舫", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "娇困腾腾，深院清清，百无一为。", 
            "向花冠尾畔，剪他翠羽，养娘箧底，检出朱提。", 
            "裹用绡轻，制同毬转，簸尽墙阴一线儿。", 
            "盈盈态，讶妙踰蹴鞠，巧甚弹棋。", 
            "鞋帮只一些些。", 
            "况滑腻纤松不自持。", 
            "为频誇獧捷，立依金井，惯矜波俏，碍怕花枝。", 
            "忽忆春郊，回头昨日，扶上阑干剔鬓丝。", 
            "垂杨外，有儿郎此伎，真惹人思。"
        ], 
        "title": "沁园春  戏咏闺人踢鞬子者", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老至常閒，惟藉钞词，以永居诸。", 
            "买衍波万叠，燃脂暝写，薛涛一箧，映雪晨涂。", 
            "甲乙周秦，摒挡辛柳，卷比牛腰一样粗。", 
            "掀髯笑，任字嘲类疥，墨哂同猪。", 
            "今年纸价如珠。", 
            "问洛下当年有是夫。", 
            "纵画他灰焰，还疑帝虎，刻他竹粉，莫辨之无。", 
            "已矣途穷，幡然事济，昨种芭蕉十万株。", 
            "成阴后，取花间全集，作擘窠书。"
        ], 
        "title": "沁园春  纸贵戏作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "老友者谁，城北徐公，舞衣斑斓。", 
            "有豆区一亩，藤花半架，晴山万叠。", 
            "碧浪千湾。", 
            "隐不求名，忧宁用老，竹户蓬门尽日关。", 
            "家庭乐，喜庞眉矍铄，皓首团圞。", 
            "相从樵父渔蛮。", 
            "只戏鼓歌楼恣往还。", 
            "笑鼎鼎朱门，几人亲在，番番黄发，谁便身閒。", 
            "何似贫家，萧然戏綵，六十儿从膝下顽。", 
            "倖蹉跌，惹八旬堂上，莞尔开颜。"
        ], 
        "title": "沁园春  题徐祯起六十斑斓图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君果然耶，五十之年，而仆如之。", 
            "记王珣宅畔，呼鹰盘马，伍胥塘上，赌槊围棋。", 
            "一水青山，满船红烛，绾定垂杨万缕丝。", 
            "兰亭会，正客逢雨后，人到春时。", 
            "如今旧事难追。", 
            "被海水天风澒洞吹。", 
            "将曹刘沈谢，掩同粉絮，或萦帘幕，或坠污泥。", 
            "南国风流，东都耆旧，几个樽前某在斯。", 
            "吾与汝，似春归蝶舞，花尽莺啼。"
        ], 
        "title": "沁园春  赠宋御之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "十里溪山，竹粉缨峦，兰风藻川。", 
            "有蒙茸萝葛，蔽亏曦月，坦迤涧壑，向背林泉。", 
            "夕渡遄归，晨渔缓出，谷唱潭吟韵邈绵。", 
            "居此者，是秦时毛女，汉代琴仙。", 
            "人家四月开园，送君去、刚逢谷雨天。", 
            "恰晴村绿崦，数间僧灶，清江翠箬，一带商船。", 
            "拍处盈盈，焙馀冉冉，归卧回廊瘦石边。", 
            "松涛沸，正龙团乍碾，蟹眼初煎。"
        ], 
        "title": "沁园春  送友入山采茶", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "过西定桥，有芹野园，峥泓坦迤。", 
            "记花阑药屿，岛何澹澹，烟汀雨濑，水太罗罗。", 
            "乐去爽鸠，怆深铜狄，牧笛吹风夜起波。", 
            "凭高望，怅旧家光景，邈若山河。", 
            "小楼一棹经过。", 
            "奈三度亭台易主何。", 
            "纵王孙无恙，东风认否，主人重到，燕子知么。", 
            "笑说当年，摴蒱一掷，绝似名姬换马驮。", 
            "君休恨，较临春结绮，博进谁多。"
        ], 
        "title": "沁园春", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "胥母门边，暴雨奔浑，盘涡撞舂。", 
            "见后潮文种，银袍鞺鞳，前山邓尉，黛髻迷濛。", 
            "我岂茶商，得非估舶，讵少家园半亩宫。", 
            "因何事，唱江楼啰唝，愁水愁风。", 
            "须臾窈窕冲融。", 
            "又浪静波恬漾远空。", 
            "正淫龙歇舞，天连岛外，渴乌乍跃，日在禺中。", 
            "了了层青，迢迢一碧，依旧残汀野庙红。", 
            "吾长笑，笑向来作剧，多事天公。"
        ], 
        "title": "沁园春  泊舟胥江大风雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月黑庱亭，风吼练湖，雪山皑皑。", 
            "正楚天欲压，樯多于荠，吴波乍染，岸碧如苔。", 
            "对此苍茫，居然辽落，记否江东出霸才。", 
            "斜阳恨，惹行人凭吊，商女悲哀。", 
            "丹徒客昨帆开。", 
            "问刘季奴今安在哉。", 
            "奈六朝剩垒，沙淘浪洗，千寻断锁，雨蚀烟埋。", 
            "下濑艨艟，横江士马，重见连云列戍排。", 
            "吾衰矣，且沽京口酒，上妙高台。"
        ], 
        "title": "沁园春  由丹阳至京口舟中放歌", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "立而望之，松耶柏耶，其盱眙乎。", 
            "见半空楼阁，林峦掩映，从风城郭，沙涧萦纡。", 
            "却顾泗州，洼然在下，呀者成邱水一盂。", 
            "中央者，界几条冷瀑，一线明珠。", 
            "洪涛日夜归墟。", 
            "有铁锁浮桥控舳舻。", 
            "看奔浑樯马，神功混淼，轰豗赛鼓，天籁欢嘑。", 
            "十庙弓刀，百年带砺，落日平田噪野乌。", 
            "堪凭吊，怅歌风亭长，泗上雄图。"
        ], 
        "title": "沁园春  从盱眙山顶望泗州城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "粉月一规，雪浪千条，何其皓然。", 
            "正稀微吴语，佛狸城下，参差楚火，胡豆洲边。", 
            "忽听江楼，谁吹横笛，今夜鱼龙讵稳眠。", 
            "推篷望见，秣陵似梦，瓜步成烟。", 
            "扬州更鼓遥传。", 
            "记小杜曾游是昔年。", 
            "奈迩来情事，鬓丝禅榻，当初况味，绿斝红弦。", 
            "万古精灵，六朝关塞，都在蟂矶牛渚前。", 
            "吾长啸，把一杯在手，好个江天。"
        ], 
        "title": "沁园春  月夜渡江", 
        "type": "词", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "肃肃多阴，萧萧以风，危乎高哉。", 
            "见飞甍复榭，虹蜺轇轕，梅梁藻井，龙鬼毰毸。", 
            "灯烛晶荧，铎铃戛触，虎篆雷音百幅裁。", 
            "锵剑佩，是南陵朱鸟，北极黄能。", 
            "玲珑月殿云阶。", 
            "况珠斗斓斑绝点埃。", 
            "正井公夜戏，犀枰象博，麻姑尽降，绣帔瑶钗。", 
            "叱日呼烟，囚蛟锁魅，五利文成未易才。", 
            "银鸾背，笑蟾蜍窟里，金粟争开。"
        ], 
        "title": "沁园春  秋日登姑苏元妙观弥罗阁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鬓影疏芜，吟卷丛残，讽净名经。", 
            "忽谁家偷递，香词一箧，人间那得，璧月双星。", 
            "顿惹诗颠，重温昔梦，绮语澜翻忏未能。", 
            "吴山下，想歌飘檀板，酒点银瓶。", 
            "龙堂已泮春冰。", 
            "说小妹天人嫁许曾。", 
            "只捧心处姊，莺啼南国，扫眉才子，蝶怨西陵。", 
            "绿萼为媒，红丝作聘，伫盼飞琼入画屏。", 
            "东皇约，要两般艳雪，玉戏前棂。"
        ], 
        "title": "沁园春  为钱塘女史雪仪作并戏示雪持", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "谁向螭潭，刳紫云肝，镌白玉脂。", 
            "便曹王台上，嗤他铜雀，徐陵序里，输却琉璃。", 
            "瘦比龙精，娇踰鹆眼，蒸出韩文与杜诗。", 
            "洼而黑，是娲皇炼剩，蠃政鞭遗。", 
            "醉磨盾鼻能为。", 
            "还笑倩防身凤咮随。", 
            "但每看剑动，神先跳荡，时闻笛起，兴更淋漓。", 
            "此去衡阳，祝融峰上，要写悬崖百丈碑。", 
            "颠狂甚，叱青猿代捧，蘸墨亲题。"
        ], 
        "title": "沁园春  咏砚为李若士（若士时将入楚）赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "松下谁耶，玉貌临风，于思于思。", 
            "正涛翻翠鬣，支离拗铁，霜凋黛甲，剥裂侵苔。", 
            "韦偃皴成，毕宏画就，战壑干宵未易才。", 
            "因何故，却嗒焉若丧，万虑成灰。", 
            "琅山紫飓喧豗。", 
            "还记得君家往事来。", 
            "有四海宾朋，极天甲第，满堂丝管，夹水楼台。", 
            "如此儿郎，居然漂泊，范叔寒今至此哉。", 
            "长安道，且郗歔话旧，怀抱谁开。"
        ], 
        "title": "沁园春  题崇川范廉夫松下小（友人女受长公）像", 
        "type": "词", 
        "yun": null
    }, 
    {
        "author": "通忍", 
        "era": "清", 
        "subtype": "七言绝句", 
        "text": [
            "处士高风山并高，浩歌多半是牢骚。", 
            "可怜冠盖今何在，剩得南村一布袍。"
        ], 
        "title": "赠倪端甫", 
        "type": "绝句", 
        "yun": "豪"
    }, 
    {
        "author": "连佳樗", 
        "era": "清", 
        "subtype": "五言律诗", 
        "text": [
            "负郭人家少，结庐丛树中。", 
            "岩深能障月，洞小自留风。", 
            "曲径竹阴密，长廊花气通。", 
            "选茵聊共坐，是处有残红。"
        ], 
        "title": "饮丁若思榆枋馆 其一", 
        "type": "律诗", 
        "yun": "东"
    }, 
    {
        "author": "连佳樗", 
        "era": "清", 
        "subtype": "五言律诗", 
        "text": [
            "君自多幽兴，能留看竹人。", 
            "檐花催进酒，池水待垂纶。", 
            "稍话间中事，真疑世外身。", 
            "柴扉须静掩，此外即风尘。"
        ], 
        "title": "饮丁若思榆枋馆 其二", 
        "type": "律诗", 
        "yun": "真"
    }, 
    {
        "author": "连佳樗", 
        "era": "清", 
        "subtype": "五言律诗", 
        "text": [
            "此径不常扫，今来门始开。", 
            "多君储绿醑，许我破苍苔。", 
            "寄兴花边句，留欢池上杯。", 
            "还期待良夜，看月一登台。"
        ], 
        "title": "饮丁若思榆枋馆 其三", 
        "type": "律诗", 
        "yun": "灰"
    }, 
    {
        "author": "连佳樗", 
        "era": "清", 
        "subtype": "五言律诗", 
        "text": [
            "石床环坐稳，微雨况初过。", 
            "盘摘新蔬早，衣沾落絮多。", 
            "看棋移日影，把酒度莺歌。", 
            "欲结求羊侣，还来就薜萝。"
        ], 
        "title": "饮丁若思榆枋馆 其四", 
        "type": "律诗", 
        "yun": "歌"
    }, 
    {
        "author": "通问", 
        "era": "清", 
        "subtype": "七言律诗", 
        "text": [
            "庞眉不减鹿门风，杖履欣从世外通。", 
            "共对落霞追野鹜，正宜秋色醉冥鸿。", 
            "一沤未发机方息，万梦俱醒劫始空。", 
            "把臂莫辞烟路远，好山青送夕阳中。"
        ], 
        "title": "周逸休鸿胪见过", 
        "type": "律诗", 
        "yun": "东"
    }, 
    {
        "author": "郭士达", 
        "era": "清", 
        "subtype": "五言绝句", 
        "text": [
            "萋萋三春草，极目生烟雾。", 
            "既感妾衷肠，莫断王孙路。"
        ], 
        "title": "春闺", 
        "type": "绝句", 
        "yun": "遇"
    }, 
    {
        "author": "郭士达", 
        "era": "清", 
        "subtype": "五言绝句", 
        "text": [
            "三年守空闺，年年裁尺素。", 
            "作得辽阳书，遥阳八千路。"
        ], 
        "title": "征妇", 
        "type": "绝句", 
        "yun": "遇"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "力穷天地外，独立夕阳时。", 
            "物态皆吾巧，春风不自知。", 
            "舌从荆妇笑，香遣稚儿司。", 
            "究竟成何事，年年催鬓丝。"
        ], 
        "title": "苦吟分得丝字", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "幽人何所有，虚室有清弦。", 
            "素手偶为抚，秋心一渺然。", 
            "月摇寒岛树，风落夜山泉。", 
            "直自回元气，鸿濛太古前。"
        ], 
        "title": "弹琴", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "谱中传旧好，酒后见新诗。", 
            "一日吾为长，千秋汝在斯。", 
            "金无留矿理，玉有照人枝。", 
            "每抱才难恨，而今喜可知。"
        ], 
        "title": "答家献孟", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春州三百里，非远亦堪悲。", 
            "世难依人地，家贫为养时。", 
            "路边云是石，马上檄兼诗。", 
            "知有神明宰，无劳理茧丝。"
        ], 
        "title": "送庞野直之阳春", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "勿用潜龙德，无双国士名。", 
            "江城逢永夕，风雨恋同声。", 
            "竹实非时赏，琪花岂世荣。", 
            "夜闻论战伐，一倍切归耕。"
        ], 
        "title": "次韵答龚升璐三首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "北望犹龙战，西飞空雁音。", 
            "英雄时不作，广武叹何深。", 
            "念子辞莲府，将归旧竹林。", 
            "子春有高节，不独爱豪吟。"
        ], 
        "title": "次韵答龚升璐三首 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "孤云虽异托，高烛数同堂。", 
            "深浅看浮白，升沉付彼苍。", 
            "别来频有寄，欲报不成章。", 
            "倘枉山中驾，秋英未乏粮。"
        ], 
        "title": "次韵答龚升璐三首 其三", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "别子三江日，木绵今又开。", 
            "一年燕与粤，万里去还来。", 
            "识老增新感，诗工胜昔裁。", 
            "严君方北发，先待郁孤台。"
        ], 
        "title": "又送王立安二首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "金陵虽暂住，不比在他乡。", 
            "北望京华近，西流蜀水长。", 
            "佳儿娱旦暮，诸弟共文章。", 
            "港下多商舶，来书寄数行。"
        ], 
        "title": "又送王立安二首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "众窍因成籁，一弦犹抚琴。", 
            "岂能谐里耳，聊以散幽襟。", 
            "地古春怀远，杯凉夜语深。", 
            "三农方望雨，明月最宜阴。"
        ], 
        "title": "羊城月夜同王紫诠吴山带次蓝公漪韵", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "文章频寄慨，造物久劳形。", 
            "已锢函中史，难言石上铭。", 
            "寄归同大梦，修短自高冥。", 
            "来下王乔玉，何当燕翠屏。"
        ], 
        "title": "次翁兄病中见柬", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "故作禅房会，深防俗子逢。", 
            "僧归万里浪，客到一声钟。", 
            "北酒邀新月，南花发孟冬。", 
            "后期那可易，使节为从容。"
        ], 
        "title": "王川南招陪樊检讨昆来刘铨部省庵集长寿石公精舍分得二冬", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "户外青丝骑，林中白玉英。", 
            "此时天未会，一片岁寒情。", 
            "老脚闻香住，方塘倚酒行。", 
            "念君趋省侍，非久寓三城。"
        ], 
        "title": "佟声远招同王紫诠使君樊昆来翰检赵秋谷宫赞梁药亭吉士胡□□雅集粟园看新梅分赋二首 其一 五律得八庚", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "昔是谁人有，今为佛地初。", 
            "天光云变幻，楼影树扶疏。", 
            "挈鼓来川后，燃灯借望舒。", 
            "白头聊独卧，何必坐茅渔。"
        ], 
        "title": "生生园十咏 其一 幻云楼", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "高亭临水次，一树报春归。", 
            "荀令如曾宿，山人应白衣。", 
            "同云晴不散，独鹤暮相依。", 
            "莫作南华梦，闻香蝶易飞。"
        ], 
        "title": "生生园十咏 其二 雪香亭", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "尽道桑田改，宁谙夜壑移。", 
            "云收天寂寂，门掩日迟迟。", 
            "有色花当阁，无声水满池。", 
            "从来真妄理，只是酒杯知。"
        ], 
        "title": "生生园十咏 其三 悠然阁", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "渐觉池波转，曾将海脉通。", 
            "浅深尘世外，消长片时中。", 
            "剩地丛斤竹，闲花落刺桐。", 
            "潮来还自去，不问主人翁。"
        ], 
        "title": "生生园十咏 其四 潮汐池", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "飞跃平生意，鸢鱼适此亭。", 
            "世痴无日了，天醉有时醒。", 
            "是月江皆白，何春草不青。", 
            "只须人自会，休更问谁惺。"
        ], 
        "title": "生生园十咏 其五 鸢飞鱼跃亭", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "惊雷收宿雨，初日现文虹。", 
            "遂有青莲界，遥开积水中。", 
            "磬传三径竹，香度小桥风。", 
            "沧海非云渺，微波自可通。"
        ], 
        "title": "生生园十咏 其六 珠晖桥", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "风过松有响，石激水如滩。", 
            "静入幽人耳，遥闻清夜弹。", 
            "引中思走马，意内想猗兰。", 
            "莫上高台坐，南音不惯寒。"
        ], 
        "title": "生生园十咏 其七 琴台", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "发短争如鹤，人闲莫羡鸥。", 
            "未能迥冷眼，何以客炎州。", 
            "空谷聊舒啸，高天可寄愁。", 
            "旅中兼课子，不用别诒谋。"
        ], 
        "title": "生生园十咏 其八 问鸥亭", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "驹光忙里去，鸿迹雪中留。", 
            "尽取开花笑，谁期种果收。", 
            "百行同一梦，四气自成秋。", 
            "君看长江水，清清亦聚沤。"
        ], 
        "title": "生生园十咏 其九 留香榭", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "好生名大德，岂独在人为。", 
            "楚虎曾分乳，冰禽亦护儿。", 
            "但期天下活，安问腹中饥。", 
            "看子平生意，何忧鬓不丝。"
        ], 
        "title": "生生园十咏 其十 生生堂", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "无论南与北，一种白连门。", 
            "岂不怨迟暮，曾承天地恩。", 
            "远风疏劲叶，春色聚寒根。", 
            "独立观元化，悠悠何所言。"
        ], 
        "title": "冬草得言字", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "亦自寻常见，分明在此宵。", 
            "抱将心耿耿，来对雨萧萧。", 
            "虚壁涵光浅，澄溪落影遥。", 
            "只须环万匝，长咏破无聊。"
        ], 
        "title": "寒灯得遥字", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "虚牖任风行，灯摇坐不成。", 
            "谁开一匹练，似得数重城。", 
            "自鉴呈身影，孤吟聚正声。", 
            "古人于视听，毋取太分明。"
        ], 
        "title": "纸窗", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "乱毫犹可束，今古更纷纷。", 
            "手剑不到处，霜锋时赖君。", 
            "柔能含道妙，虚足纳风云。", 
            "枯尽文人血，名成属典坟。"
        ], 
        "title": "笔", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "珠帘明瑟瑟，之子正晨兴。", 
            "翡翠为装带，珊瑚自挂绳。", 
            "杂花沾未落，双燕入犹能。", 
            "只觉高堂上，青山又一层。"
        ], 
        "title": "帘", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "非无生气在，孤直未成林。", 
            "幸以不材老，能忘时序心。", 
            "空巢悬宿叶，新月下疏阴。", 
            "为报青阳道，前溪雪已深。"
        ], 
        "title": "寒树得阴字", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "日暮将何适，归飞尚有林。", 
            "侧衔千里翼，独立五更心。", 
            "山月横枝浅，寒池顾影深。", 
            "幸无弹射患，安梦得于今。"
        ], 
        "title": "宿鸟", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "遇物时能曲，垂天自不斜。", 
            "可怜无尺土，亦复着高花。", 
            "柔是长生道，清宜处士家。", 
            "柴门开一角，山月也从遮。"
        ], 
        "title": "藤", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "滴滴来心上，铮铮出暗风。", 
            "年流今夜里，天定此声中。", 
            "候日随阴尽，占星到晓空。", 
            "谁言良冶手，真有授时功。"
        ], 
        "title": "夜漏", 
        "type": "律诗", 
        "yun": "东"
    }, 
    {
        "author": "郭士达", 
        "era": "清", 
        "subtype": "五言律诗", 
        "text": [
            "积雨空山后，飞流树梢悬。", 
            "绿欹初透竹，红没半开莲。", 
            "五月寒侵葛，三农水护田。", 
            "莫忧边饷急，帝已赐康年。"
        ], 
        "title": "喜雨", 
        "type": "律诗", 
        "yun": "先"
    }, 
    {
        "author": "郭士达", 
        "era": "清", 
        "subtype": "五言律诗", 
        "text": [
            "寂寥杨子宅，元白绿窗虚。", 
            "久病仍甘酒，多闲更嗜书。", 
            "破巾宜短发，衰骨称深居。", 
            "抱膝谁相傍，幽篁足草庐。"
        ], 
        "title": "燕居", 
        "type": "律诗", 
        "yun": "鱼"
    }, 
    {
        "author": "郭士达", 
        "era": "清", 
        "subtype": "五言律诗", 
        "text": [
            "雨歇日初坠，落霞明树颠。", 
            "脱巾披白袷，倚柱看青天。", 
            "归鸟急飞唤，孤云闲往还。", 
            "游人入寥廓，回听惊鸣泉。"
        ], 
        "title": "中夏晚晴", 
        "type": "律诗", 
        "yun": "先"
    }, 
    {
        "author": "郭士达", 
        "era": "清", 
        "subtype": "五言律诗", 
        "text": [
            "为厌经旬雨，偏宜一晚晴。", 
            "草依华露湿，月入淡烟明。", 
            "珠玉风前话，关山笛里声。", 
            "清宵与良晤，一往足深情。"
        ], 
        "title": "积雨初霁与客夜谈，用王文学韵", 
        "type": "律诗", 
        "yun": "庚"
    }, 
    {
        "author": "郭士达", 
        "era": "清", 
        "subtype": "七言律诗", 
        "text": [
            "雄心尽逐水东流，寸臆常容百斛愁。", 
            "投璧有年终按剑，擒王无命不封侯。", 
            "诗书玩日空黄卷，岁月驱人已白头。", 
            "休把儒衣缠病骨，实将蓑笠下渔舟。"
        ], 
        "title": "忆旧作", 
        "type": "律诗", 
        "yun": "尤"
    }, 
    {
        "author": "郭书俊", 
        "era": "清", 
        "subtype": "五言律诗", 
        "text": [
            "静与孤松对，空堂即远山。", 
            "诗真无客好，心冷比鸥间。", 
            "落日平临地，柴门未上关。", 
            "因君问三昧，萧寂水云间。"
        ], 
        "title": "晚访雁庐兄", 
        "type": "律诗", 
        "yun": "删"
    }, 
    {
        "author": "郭书俊", 
        "era": "清", 
        "subtype": "五言律诗", 
        "text": [
            "客路转吴楚，一车随雨行。", 
            "人来诸葛渡，山尽吕蒙城。", 
            "驿柳藏双堠，村醪醉短枪。", 
            "夕阳驱倦马，不尽别离情。"
        ], 
        "title": "龚一山转运归自河南 其一", 
        "type": "律诗", 
        "yun": "庚"
    }, 
    {
        "author": "郭书俊", 
        "era": "清", 
        "subtype": "五言律诗", 
        "text": [
            "微风送残暑，尘外片云回。", 
            "客与新秋约，人先早雁来。", 
            "露荷千叶老，烟柳一门开。", 
            "扫榻客高枕，山禽莫浪猜。"
        ], 
        "title": "龚一山转运归自河南 其二", 
        "type": "律诗", 
        "yun": "灰"
    }, 
    {
        "author": "郭书俊", 
        "era": "清", 
        "subtype": "七言律诗", 
        "text": [
            "半溪残雪半溪水，老树髡如退院僧。", 
            "雁带寒云归极浦，鹰翻晓日下中陵。", 
            "青鞋错认三叉路，白发全输九节藤。", 
            "樵弟渔兄间自遣，此生萧散有谁憎。"
        ], 
        "title": "出郭即景", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "过君花县上君堂，杯引清泉汎稻香。", 
            "不学骅骝宁历块，同为葵藿好倾阳。", 
            "春坛巨丽来三品，宵鼓纤阿倚七襄。", 
            "近听军书颇恢廓，即推文气更飞扬。"
        ], 
        "title": "赠罗文止祠部", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "花点朝衣憩郭西，轻风一引夏蝉嘶。", 
            "时名且任呼牛也，君姓犹烦问凤兮。", 
            "今日好为真御史，前筹何以慰蒸黎。", 
            "汉家边事廷臣重，耻对侏儒作滑稽。"
        ], 
        "title": "戏简艾千子侍御", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "虔州四达康庄路，数月艰难忍戍边。", 
            "日落黄云高野烧，尘飞青草乱江烟。", 
            "一身琐尾金门外，中夜回肠画戟前。", 
            "最忆士行修战具，九牛无恙岭南船。"
        ], 
        "title": "度虔州", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "舟缘清浅发重湾，八月潮生客好还。", 
            "世乱随时忘涕泪，月明今夜尚关山。", 
            "即飞白羽催军令，自拂黄尘定壮颜。", 
            "四海转输劳尺泽，菰芦何处钓竿閒。"
        ], 
        "title": "凌江中秋", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "自觉妆鬟太沓拖，不因君意却因何。", 
            "车中果亦同心少，座上香须见面多。", 
            "犬子于今还绿绮，牛郎无夕不银河。", 
            "此心醉久公然说，冷淡朱颜更易酡。"
        ], 
        "title": "代赠效李义山体", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南天草昧越都开，南越风光武帝台。", 
            "万里楼船元渺漫，百年君相自迟回。", 
            "晴云白月空阳鸟，画角清歌出岭梅。", 
            "独有海滨渔父啸，郊原骑马半豗隤。"
        ], 
        "title": "越王台", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "顾影中流棹并斜，寒姿清切望天涯。", 
            "绿珠价重曾名井，碧玉生来自小家。", 
            "乱却游蜂过别苑，添将立鹭写晴沙。", 
            "即看琐碎明珰色，何处扬帆采石华。"
        ], 
        "title": "舟中瓶梅 其一", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "清川临镜认氍毹，骨象亭亭本应图。", 
            "楚客微辞怀白雪，江妃弹泪谢珍珠。", 
            "欲离尘网游三岛，量著仙衣点五铢。", 
            "一样苧萝山下水，鸱夷生计决归湖。"
        ], 
        "title": "舟中瓶梅 其二", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "木兰花老觉新香，横笛风回水一方。", 
            "南雪峥嵘不到地，中庭摇荡早经霜。", 
            "催来两桨湖烟冷，配得孤山鹤梦长。", 
            "情在陇头愁隔谷，且看渔父濯沧浪。"
        ], 
        "title": "舟中瓶梅 其三", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "山人衣白到扁舟，昨夜朝天露缀旒。", 
            "世上波澜疑沐鹄，壶中形影不惊鸥。", 
            "囊须献笑分前席，内手知寒映敝裘。", 
            "二十三丝丛水调，一时一瓣记箜篌。"
        ], 
        "title": "舟中瓶梅 其四", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "远趁银云海市光，擎将小贝出龙堂。", 
            "月明鲛女珠为泪，水冷溪姑石是郎。", 
            "似有佩遗遵汉广，欲随帆转望潇湘。", 
            "谁怜美晰来迟暮，蘋草汀洲日已黄。"
        ], 
        "title": "舟中瓶梅 其五", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "东皋风日静堪依，结伴凭高步翠微。", 
            "王气自居丹凤阙，徵书尝下钓鱼矶。", 
            "长杨赋就才应贵，子夜歌成调亦稀。", 
            "莫向五陵思杜若，可愁清梦与云飞。"
        ], 
        "title": "春日东皋席上即事", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "何年洛水献明珰，此夕天河有报章。", 
            "凤吹月连青锁闼，鳦衔春度郁金堂。", 
            "香奁向曙催鸿雁，画阁轻寒拥鹔鹴。", 
            "闻说莫愁新度曲，侬家夫婿胜王昌。"
        ], 
        "title": "花烛诗", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "方塘萍荇荡纷纷，曲曲朱栏泛泛纹。", 
            "似任风吹成独往，偏能日浴向同群。", 
            "花边被服真浮月，水际弹冠妄切云。", 
            "今日呼名在邻里，羲之何必不怜君。"
        ], 
        "title": "白鸭", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "白雪红桃养莫愁，明珠翠羽粲登楼。", 
            "风斜乙鸟摇窗格，露满丁香上帐钩。", 
            "昨夜兰缸金蛱蝶，今晨杨陌玉骅骝。", 
            "却呼左右扃重户，莫使东西怨御沟。"
        ], 
        "title": "用齐梁体作唐律", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "冠玉簪貂结束新，鸣弦揽辔薄家臣。", 
            "鸳鸯是马能千里，繁弱名弓已百钧。", 
            "近垒烟花攒皎月，斜阳金鼓急清尘。", 
            "独将脱兔三千骑，可信骁腾处女身。"
        ], 
        "title": "少年", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "户转阑干花自生，铅华终日洗来清。", 
            "单衫半臂双条脱，白纻红牙子夜声。", 
            "沈水袅烟穿瑟瑟，守宫回印点猩猩。", 
            "鸳鸯鸂鶒徒相比，记得乘鸾吹玉笙。"
        ], 
        "title": "无题", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "步摇妆近赵王筵，名列琵琶最小弦。", 
            "躄者井头羞上客，丱兮城里愿求仙。", 
            "偷来香麝薰周史，戴起金貂学董贤。", 
            "犹笑卓家新寡女，远山眉黛画屏边。"
        ], 
        "title": "步摇", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "个是春江绝艳船，芙蓉塘外小游仙。", 
            "偶看竹泪回双袖，全谱枫香入四弦。", 
            "细马驮来羞虢国，流莺惊起隔韩嫣。", 
            "东南亦有秦家女，白日高楼只爱眠。"
        ], 
        "title": "既作前诗因阅袁公安即事起语云个是春江旧舞楼海棠花下小梁州爱其尖丽复演前意效而小变焉题曰个是", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "夸父深林托杖根，巫咸渺渺自天阍。", 
            "空江落日双悬泪，衰草秋山九逝魂。", 
            "何处归耕无妄邑，有人搔首莫愁村。", 
            "孤清得学于陵子，李下寒浆足灌园。"
        ], 
        "title": "自感 其一", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "莫臂饥鹰莫钓鳌，泰山遮莫等鸿毛。", 
            "日光肯照冯生铗，霜色先凋范叔袍。", 
            "迥出楼台何岁月，相依篱落此蓬蒿。", 
            "因风漫谢芦中父，海岛俄奔白马涛。"
        ], 
        "title": "自感 其二", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "上池之水玉山禾，黻佩今如负戴何。", 
            "地主或兼怜宅相，暮冈全不比朝歌。", 
            "即伤饥渴牛羊下，不数于思犀兕多。", 
            "自惜流离真琐尾，入林端倚硕人薖。"
        ], 
        "title": "赠暮冈内兄弟", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "榕树垂垂雨欲沈，短扉斜窦昼阴阴。", 
            "檐閒鸟雀寒相向，浪里鱼龙迥自深。", 
            "身世虚舟还木偶，江河大地有蹄涔。", 
            "轻尘只信阳关唱，今日滂沱别更禁。"
        ], 
        "title": "雨", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "我所思兮在骏台，行行当日陟崔嵬。", 
            "真轻伯玉胡琴价，自负相如汉苑才。", 
            "待漏琐闱深凤籞，防秋金甲盛龙堆。", 
            "北风不那吹华发，荒径南园蘙碧苔。"
        ], 
        "title": "四愁 其一", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "我所思兮在鹉湖，西陵歌舞未荒芜。", 
            "此时问俗真黄口，忆昔循陔有绛趺。", 
            "禹穴秋风馀霸气，耶溪春色上姑苏。", 
            "遥遥牛女同消息，水国青烟散舳舻。"
        ], 
        "title": "四愁 其二", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "我所思兮在雁峰，高高晴雪记前踪。", 
            "皇华戒路贤劳独，赤帝名区紫翠重。", 
            "投赋汨罗曾痛哭，专经繁露实儒宗。", 
            "梅花绝塞今牢落，雪压寒香对偃松。"
        ], 
        "title": "四愁 其三", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "我所思兮在剑津，高歌起舞四愁新。", 
            "河梁共上还携手，秘阁曾跻亦洁身。", 
            "秋月光阴连碧草，雄风飘举托青蘋。", 
            "杜陵同谷哀无数，山雪林猿忽过春。"
        ], 
        "title": "四愁 其四", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "四愁西望浩难凭，诗思何堪向子称。", 
            "天际归舟曾易识，江中孤屿若为登。", 
            "尚馀华表吟丁鹤，无限秋风叹季鹰。", 
            "欲采汀蘋时已过，九嶷烟雾隔层层。"
        ], 
        "title": "谢伯子久游不归有怀", 
        "type": "律诗", 
        "yun": "蒸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "己卯之秋，余甫成童，流观简编。", 
            "见诸省贤书，楚材最妙，于中杰作，数子尤传。", 
            "旧雨石霞，金昆亦世，先后同吟杕杜篇。", 
            "昭邱上，只思君不见，君在谁边。", 
            "相逢各已华颠。", 
            "算燕市论交亦偶然。", 
            "叹破砚枯琴，此间孤冷，豪丝脆管，别屋夭妍。", 
            "三尺生绡，一泓冰雪，貌尔萧疏老郑虔。", 
            "掀髯笑，笑人间何限，图画淩烟。"
        ], 
        "title": "沁园春  题王山长小像", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "种自何年，金邪元邪，穆乎高苍。", 
            "恰崩涛乱泻，熊啼兕吼，枯根直裂，虎跛龙僵。", 
            "客有将归，我来树下，万斛藤萝漏夕阳。", 
            "摩挲歇，笑树犹如此，时代苍茫。", 
            "青春正好还乡。", 
            "只唱罢阳关易断肠。", 
            "记前月挥鞭，将游梁苑，今朝分袂，竟返钱塘。", 
            "世事何堪，人生难料，杮叶翻时又悼亡。", 
            "归休恨，有一湖晴渌，西子新妆。"
        ], 
        "title": "沁园春  咏慈仁古松送陆荩思归钱塘", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "细数频年游处，舞榭莺梳，歌筵燕掠。", 
            "垫巾侧帽，双倚东风院落。", 
            "簟纹新染，水烟小定，更忆溪边，画桡斜阁。", 
            "似梦如尘情绪，事去凝思，花影还簸墙角。", 
            "今夜阳关怕唱，玉樽潋滟持旋却。", 
            "若到无诸国，有连天嘶马，匝树飞鹊。", 
            "轻红荔子，笼遍戈船绡幕。", 
            "我在江南残照里，只行踪落拓。", 
            "武夷回首，倘依然念著。"
        ], 
        "title": "丹凤吟  送别越生和云臣韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "别浦莲歌乍歇，又棹入、菱潭深窅。", 
            "西风乱水弥弥，斜日远帆了了。", 
            "小娃兰桨齐开，斗云英、一色裙波袅。", 
            "才低珠腕，又弱蔓柔茎将人绕。", 
            "何愁角刺藤兜，把千顷、水烟暗舀。", 
            "羡清芬、较菰米荷房，一般幽悄。", 
            "语折芰邻船，再来须早。", 
            "怕明日寒塘，剩白蘋红蓼。", 
            "橹南幽、惊飞渚鸟。", 
            "笑盈盈、并摘花归，可许妆台照。"
        ], 
        "title": "轮台子  采菱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "弹得弦清，飘来笛脆，曲室诸郎歌管。", 
            "他乡风月佳无比，只是中年以后，心情顿懒。", 
            "遥忆故园妆阁上，镇玉臂、云鬟凄断。", 
            "伤心处、何事尊前，听一声河满。", 
            "却是绛河欲没，珠绳乍转，画角谯楼哀怨。", 
            "旧事如尘，新愁似梦，可惜一场分散。", 
            "奈天涯滋味，瞒不过、南归鱼雁。", 
            "吮霜毫、才提还倦。", 
            "莫虑春寒，罗襟红泪暖。"
        ], 
        "title": "八归  二月十一夜风月甚佳，过水水绘园听诸郎弦管，灯下因遣家信，凄然不成一字，赋此以寄闺人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "药烟袅罢，炉灰画尽，城上戍火半灭。", 
            "昨年记入西风候，曾也瘦人如菊，秋衾胜铁。", 
            "差喜而今身较健，奈妇病、吟声酸切。", 
            "惹一派、绕砌啼螀，怨苦替人说。", 
            "准拟枫林蟹舍，霜篷雾箬，去弄烟波寥泬。", 
            "秋当浓处，月将圆夜，拥棹沈吟旋辍。", 
            "算不如春里，雨雨风风过时节。", 
            "偏逢著、五湖霁景，万斛晴光，洞庭秋喷雪。"
        ], 
        "title": "八归  秋夜妇病吴门遂不成行赋此此写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "城阴水际，閒寻往事，光景零乱难写。", 
            "画眉桥北沿墙去，曾有迷藏伴侣，簸钱亭榭。", 
            "生小谁忺铅共粉，说不尽。", 
            "衣裳淡雅。", 
            "碧槛外、蛮柳丝丝，甸线恍如画。", 
            "今日延秋坊畔，令狐宅里，依旧好花开也。", 
            "杏梁燕子，玉龙鹦鹉，尚说十年前话。", 
            "水晶箱子在，遮莫还存圣檀帕。", 
            "东西起、樱桃细落，糁上当初，秋千红粉架。"
        ], 
        "title": "八归  春夜偶成", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鞭丝小弄，征尘轻浥，云水一片寥廊。", 
            "凉桥卸驮聊停憩，遥送明湖趵突，爽气森薄。", 
            "小阁矮窗新粉壁，更绕砌、疏枝幽萼。", 
            "背立处、暗省花名，琐事顿萦著。", 
            "惆怅临行那夜，低鬟偏髻，惜别心情如昨。", 
            "侧门回盼，倚阑人在，扶定腰身纤弱。", 
            "叹萍踪一霎，峡雨湘烟楚天各。", 
            "思量煞、琼钗滑腻，枕畔朦胧，三更和笑落。"
        ], 
        "title": "八归  杜家庙距济南四十五里，有旅馆颇幽靓，砌下玉簪一丛，尤楚楚可念，徙倚久之，词以写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "小酌酴醾酿。", 
            "喜今朝、钗光簟影，灯前滉漾。", 
            "隔著屏风喧笑语，报道雀翘初上。", 
            "又悄把、檀奴偷相。", 
            "扑朔雌雄浑不辨，但临风、私取春弓量。", 
            "送尔去，揭鸳帐。", 
            "六年孤馆相依傍。", 
            "最难忘，红苏枕畔，泪花轻飏。", 
            "了尔一生花烛事，宛转妇随夫唱。", 
            "努力做、藁砧模样。", 
            "只我罗衾浑似铁，拥桃笙、难得纱窗亮。", 
            "休为我，再惆怅。"
        ], 
        "title": "贺新郎  云郎合卺为赋此词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "牛马江东走。", 
            "陪满座、邹枚上客，为君称寿。", 
            "七叶貂蝉连凤阙，坐拥银筝翠袖。", 
            "又兄弟、才雄八斗。", 
            "三十王郎年正少，拾黄金、铸印双悬肘。", 
            "此意气，古无有。", 
            "淡黄十里隋堤柳。", 
            "更多少、竹西歌吹，樊川诗酒。", 
            "满目关山原不恶，只是繁华非旧。", 
            "算惟有、文章不朽。", 
            "簌簌珠帘人不捲，看使君、灯火春城口。", 
            "依稀羡，欧阳守。"
        ], 
        "title": "贺新郎  贺阮亭三十", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "佛狸祠下别。", 
            "看此处、江花如练，江烟似织。", 
            "忆昔结交坚戴笠，江左周郎英发。", 
            "正烂醉、金钗之侧。", 
            "宋玉俱大侠，更颍川、年少风流客。", 
            "仰天啸，冠缨绝。", 
            "十年往事同陈迹。", 
            "恰传闻、洛阳金尽，栎阳狱急。", 
            "一旦二桃疑尽释，广柳车中人出。", 
            "又买得、如花小妾。", 
            "送客惊心千万里，但销魂、此际真愁绝。", 
            "吾自有，蒯通舌。"
        ], 
        "title": "贺新郎  瓜步与姜子翥", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "把酒狂歌起。", 
            "正天上、琉璃万顷，月华如水。", 
            "下有长江流不尽，多少残山剩垒。", 
            "谁说道、英雄竟死。", 
            "一听秦筝人已醉，恨月明、恰照吾衰矣。", 
            "城头点，打不止。", 
            "当年此夜吴趋里。", 
            "有无数、红牙金缕，明眸皓齿。", 
            "笑作镇西鸲鹆舞，眼底何知程李。", 
            "讵今日、一寒至此。", 
            "明月无情蝉鬓去，且五湖、归伴鱼竿耳。", 
            "知我者，阮亭子。"
        ], 
        "title": "贺新郎  甲辰广陵中秋小饮孙豹人溉堂归歌示阮亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "皓魄光微渌。", 
            "喜东风、琼枝璧月，清辉。", 
            "顾影娉婷无一语，吴女纤腰初束。", 
            "斜倚在、珠阑曲曲。", 
            "看到夜深风露冷，浸檐前、一片圞圆玉。", 
            "吾醉矣，共花宿。", 
            "愁肠被酒还相触。", 
            "且狂歌、莫言兴尽，再斟醽醁。", 
            "忽忆开元当日事，中有梅妃蛾绿。", 
            "何必羡、玉奴新浴。", 
            "可惜楼东三十树，雨霖铃、都作连昌竹。", 
            "花应叹，睡难足。"
        ], 
        "title": "贺新郎  月夜看梅花", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "醉凭阑干吐。", 
            "倚清狂、横陈冰簟，后堂无暑。", 
            "闻说吴儿工作剧，吊屈龙舟似虎。", 
            "我欲唱、公乎无渡。", 
            "累自沈湘卿底急，枉教人、挝碎回帆鼓。", 
            "楚江畔，苇花舞。", 
            "陡然磊块多如许。", 
            "唤灵均、前来共语，酹君椒醑。", 
            "呵壁荒唐何必问，死累人间角黍。", 
            "尚不及、伍胥涛怒。", 
            "忽发狂言惊满座，料诸公、知我心中苦。", 
            "酒醒后，重怀古。"
        ], 
        "title": "贺新郎  乙巳端午寄友用刘潜夫韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "迟日娇莺啭。", 
            "簸轻风、半栏芍药，参差人面。", 
            "珠络流苏犀压角，十里龙绡微捲。", 
            "料好梦、一春曾选。", 
            "节近菖蒲喧笑语，借五丝、先做同心缠。", 
            "画梁上，乳双燕。", 
            "笙歌沸处莲筹转。", 
            "剪银灯、红酥檀晕，暗窥韩椽。", 
            "小弟陆家工赠妇，春蚓花笺蟠遍。", 
            "何况是、丹青能擅。", 
            "百种烟峦俱易画，远山眉、第一须葱茜。", 
            "看小试，君苗砚。"
        ], 
        "title": "贺新郎  为冒君苗催妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "漏悄裁书罢。", 
            "绕廊行、偶然瞥见，壁间小画。", 
            "一派芦花江岸上，白雁濛濛欲下。", 
            "有飞且、鸣而悲者。", 
            "万里重关归梦杳，拍寒汀、絮尽伤心话。", 
            "挨不了，凄凉夜。", 
            "城头戍鼓刚三打。", 
            "正四壁、人声都静，月华如泻。", 
            "再向丹青移烛认，水墨阴阴入化。", 
            "恍嘹呖、枕棱窗罅。", 
            "曾在孤舟逢此景，便画图、相对心犹怕。", 
            "君莫向，高斋挂。"
        ], 
        "title": "贺新郎  作家书竟题范龙仙书斋壁上芦雁图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一鼓鱼龙急。", 
            "看滔滔、妙高台下，乾坤嘘吸。", 
            "彷佛云旗和翠盖，贝阙鳞堂齐葺。", 
            "料此际、百灵都集。", 
            "十万黄头皆突鬓，挽湘累、今夜谁先及。", 
            "有人在，江潭泣。", 
            "吴儿柂尾飘红褶。", 
            "但回帆、水云飐处，翻身径入。", 
            "不斗黄金唯斗捷，江水骇时欲立。", 
            "惹商妇、银筝声涩。", 
            "一霎悲欢才过眼，渐日斜、桂楫纷收拾。", 
            "山如睡，黛还湿。"
        ], 
        "title": "贺新郎  丁未五日程昆崙别驾招同谈长益何雍南石崖程干一金山看竞渡", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "榴子红如绣。", 
            "正绮席、吴盐下豉，金盘雪藕。", 
            "七载南徐挥羽扇，肘后黄金似斗。", 
            "北固外、晴江夜走。", 
            "留取臂间长命缕，算节过、五日刚踰九。", 
            "重为我，先生寿。", 
            "迁官况在悬弧后。", 
            "看他日、郡庭一望，匡庐湓口。", 
            "今古量才惟一石，公也文章不朽。", 
            "讵更叹、一麾出守。", 
            "还拟枞阳城下过，献新词、再进当筵酒。", 
            "公倘许，狂生否。"
        ], 
        "title": "贺新郎  贺程昆崙生日并送其之任皖（五月十四日）城", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "掷帽悲歌发。", 
            "正倚幌、孤秋独眺，凤城双阙。", 
            "一片玉河桥下水，宛转玲珑如雪。", 
            "其上有、秦时明月。", 
            "我在京华沦落久，恨吴盐、只点愁人发。", 
            "家何在，在天末。", 
            "凭高对景心俱折。", 
            "关情处、燕昭乐毅，一时人物。", 
            "白雁横天如箭叫，叫尽古今豪杰。", 
            "都只被、江山磨灭。", 
            "明到无终山下去，拓弓弦、渴饮黄獐血。", 
            "长杨赋，竟何益。"
        ], 
        "title": "贺新郎 秋夜呈芝麓先生二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "俊鹘无声攫。", 
            "羡一代、词场老手，舍公安托。", 
            "歌到阳关刚再叠，月里斜飞兔脚。", 
            "帘以外、秋星作作。", 
            "我得公词行且读，任侏儒、饱饭嘲臣朔。", 
            "大笑绝，冠缨索。", 
            "中朝司马麒麟阁。", 
            "筹边暇、南楼爱挽，书生酬酢。", 
            "半世颠狂谁念我，多少五陵轻薄。", 
            "我有泪、只为公落。", 
            "后夜明月知更好，问陆郎、舞态应如昨。", 
            "肯为奏，军中乐。"
        ], 
        "title": "贺新郎 秋夜呈芝麓先生二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "易水严装发。", 
            "休回首、故人别酒，帝城高阙。", 
            "九曲黄河迎马首，淼淼龙宫堆雪。", 
            "说不尽、天涯白月。", 
            "君去故侯瓜可种，向西风、莫短冲冠发。", 
            "人世事，总毫末。", 
            "长洲鹿走苏台折。", 
            "叹年少、当歌不醉，此非俊物。", 
            "试到吴东门下问，可有吹箫人杰。", 
            "有亦被、怒潮磨灭。", 
            "来夜天街无酒伴，怕离鸿、叫得枫成血。", 
            "亦归耳，住何益。"
        ], 
        "title": "贺新郎  送邵兰雪归吴门仍用前韵", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "极浦浮无际，轻帆挂自牢。", 
            "入天云片立，排日海门高。", 
            "险绝行鲛室，风长引鹭涛。", 
            "故人春有信，书阁坐劳劳。"
        ], 
        "title": "春帆", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "野岸关心地，高花下亦花。", 
            "弱枝低浪举，轻片落风斜。", 
            "有力黄柑酒，无营白鸟家。", 
            "客中才见月，一夕梦汀沙。"
        ], 
        "title": "春岸", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "春色来何处，南州得最先。", 
            "萌芽依宿烧，鲜洁近幽泉。", 
            "力弱犹穿土，光摇不隔天。", 
            "自今归马后，随地醉须眠。"
        ], 
        "title": "春草", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "石上冰初解，田间绿已阴。", 
            "无穷资地力，不息自天心。", 
            "暗谷藏声浅，平池见底深。", 
            "但令常润下，何用更为霖。"
        ], 
        "title": "春泉", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "东风曾不定，乍暖复馀寒。", 
            "走马初沾汗，看花每出栏。", 
            "佳人传素手，公子试轻纨。", 
            "白石高吟客，而今衣尚单。"
        ], 
        "title": "春衣", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "自蜡一双屐，南金不是过。", 
            "世人皆大笑，未雨更如何。", 
            "高齿防欹侧，深泥免轗轲。", 
            "病身须托尔，三月好花多。"
        ], 
        "title": "春屐", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "疏灯传客影，一半落窗纱。", 
            "老眼吾看晕，东风汝亦花。", 
            "夜吟良足恋，春酒不劳赊。", 
            "犬子惊时节，裁书问到家。"
        ], 
        "title": "春灯", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "自知消长理，岂敢恨蹉跎。", 
            "子夜泉心正，南天海运多。", 
            "带风鸣石岸，随月写金波。", 
            "晓起看新稼，为霖不是过。"
        ], 
        "title": "夜潮", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "自上孤屏纸，轻随独坐身。", 
            "止防风及我，不使事遮人。", 
            "污损关情好，高方是德邻。", 
            "朝来烦好手，画出武陵春。"
        ], 
        "title": "纸屏", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "湘竹生湘水，当年事可伤。", 
            "结根逢帝子，馀泪亦文章。", 
            "采作千竿笔，随归五岳装。", 
            "书成无可写，天地异陶唐。"
        ], 
        "title": "湘管", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "磨涅终无恙，光芒内自存。", 
            "得从高峡水，曾是五云根。", 
            "受性元山静，为容比玉温。", 
            "文章被天下，一似不能言。"
        ], 
        "title": "端研", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "截竹为清玩，潇湘意尚存。", 
            "雅形看不厌，小足立无痕。", 
            "妙得文心助，轻承玉臂恩。", 
            "点污知可免，持此报天门。"
        ], 
        "title": "臂阁", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白玉为冠好，轻轻称敝袍。", 
            "泪曾和氏下，形为屈生高。", 
            "韫椟常忧玷，随身勿用劳。", 
            "衰年尤爱尔，相映鬓边毛。"
        ], 
        "title": "玉冠", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "信是幽人枕，文章亦复工。", 
            "老松形化石，大匠斫成风。", 
            "暑月应能试，吟时不放空。", 
            "怪来连夜梦，只在万山中。"
        ], 
        "title": "石枕", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "铜瓶依石井，朝日辘轳声。", 
            "渴酒山人卧，浇花稚子行。", 
            "新凉苏膈窍，古碧注清盈。", 
            "一饮消愁疾，裁诗应口成。"
        ], 
        "title": "铜瓶", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "受体止七尺，编床宜数竿。", 
            "却痰馀沥近，醒梦小声乾。", 
            "不费加绳墨，何妨被绮纨。", 
            "金镂与象簟，穿凿太无端。"
        ], 
        "title": "竹床", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "白灶青铛子，潮州来者精。", 
            "洁宜居近坐，小亦利随行。", 
            "就隙邀风势，添泉战火声。", 
            "寻常饥渴外，多事养浮生。"
        ], 
        "title": "茶灶", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "汝曲世所弃，因之成巨觞。", 
            "纵逢千日酒，不忘九回肠。", 
            "江海归何益，朋俦兴每长。", 
            "谁能赋鹦鹉，名字恐相妨。"
        ], 
        "title": "螺杯", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "楚竹制自古，南藤新络丝。", 
            "职宜司卧内，法有用疏时。", 
            "佳气当衣满，馀香入梦知。", 
            "美人看暖后，不复画蛾眉。"
        ], 
        "title": "熏笼", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "细葛含轻雾，多年制薄帷。", 
            "影形人共见，心事尔如知。", 
            "不喜猜黄绢，无忧变素丝。", 
            "唯闻越溪女，薪胆有遗诗。"
        ], 
        "title": "葛帏", 
        "type": "律诗", 
        "yun": "支"
    }, 
    {
        "author": "通州诗丐", 
        "era": "清", 
        "subtype": "七言律诗", 
        "text": [
            "赋性生来本野流，手提竹杖过通州。", 
            "饭篮向晓迎残月，歌板临风唱晚秋。", 
            "两脚踏翻尘世路，一肩担尽古今愁。", 
            "如今不受嗟来食，村犬何须吠不休。"
        ], 
        "title": "绝命诗", 
        "type": "律诗", 
        "yun": "尤"
    }, 
    {
        "author": "通门", 
        "era": "清", 
        "subtype": "七言绝句", 
        "text": [
            "落花寂寂鸟双双，新竹成阴绿满窗。", 
            "梦听潮声来枕上，几年不得到娄江。"
        ], 
        "title": "怀州隐", 
        "type": "绝句", 
        "yun": "江"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "劲枝挺秀隐山冈，阅历明清两代光。", 
            "本是天生彫后质，愈经霜雪愈葱苍。"
        ], 
        "title": "古柏", 
        "type": "绝句", 
        "yun": "阳"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "小院深沈梦乍醒，俄经秋意一回经。", 
            "漫谈花月催人老，鸿雁声声惯岁听。"
        ], 
        "title": "新秋", 
        "type": "绝句", 
        "yun": "青"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "十六年华了厥生，萤窗岑寂杳无声。", 
            "早知尔我遽成别，何必当初称弟兄。"
        ], 
        "title": "哭嬗芳弟", 
        "type": "绝句", 
        "yun": "庚"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "岁月蹉跎负此身，无多伤感向谁陈。", 
            "毕生精力抛何处，耕读相承一逸民。"
        ], 
        "title": "自叹", 
        "type": "绝句", 
        "yun": "真"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "人世繁华一梦梁，桑田沧海备经尝。", 
            "古今变态知多少，只有青山不改常。"
        ], 
        "title": "马路阁眺有感", 
        "type": "绝句", 
        "yun": "阳"
    }, 
    {
        "author": "贡桂生", 
        "era": "清", 
        "subtype": "七言绝句", 
        "text": [
            "不谋衣食不求名，任我闲吟阅世情。", 
            "枯菀都听天所命，始知无事一身轻。"
        ], 
        "title": "偶成", 
        "type": "绝句", 
        "yun": "庚"
    }, 
    {
        "author": "贡震", 
        "era": "清", 
        "subtype": "七言律诗", 
        "text": [
            "旭日曈昽上草庐，老夫七十履端初。", 
            "风波已远惊魂定，霜雪潜侵壮志虚。", 
            "傍舍溪山容履杖，到门宾客杂樵渔。", 
            "称觥祝嘏浑闲事，任运逍遥乐有馀。"
        ], 
        "title": "癸巳元旦", 
        "type": "律诗", 
        "yun": "鱼"
    }, 
    {
        "author": "贡良", 
        "era": "清", 
        "subtype": null, 
        "text": [
            "名园依水多修竹，琤琤响戛琅玕玉。", 
            "此君一日不可无，令人相对捐尘俗。", 
            "犹忆春初过学圃，参差竞长纤如琢。", 
            "龙孙脱颖势于霄，森森日上林书屋。", 
            "我今避暑来林间，清光疑入湘江曲。", 
            "淡烟漠漠滴空翠，细雨涓涓飘嫩绿。", 
            "主人不异太守贤，渭川千亩新篁足。", 
            "何当移赠两三竿，终朝坐我筼筜谷。"
        ], 
        "title": "学圃新竹歌", 
        "type": "古风", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "如我昏沈，匪伊朝夕，寸心终古无人识。", 
            "灵犀一点有时通，除非马角乌头白。", 
            "长夜漫漫，空房寂寂，香篝前度烧安息。", 
            "罗帏直入月无猜，瓶花开落谁怜惜？"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "临去转秋波。", 
            "蹙损眉蛾。", 
            "屏风六曲软烟罗。", 
            "便是回头人已远，好在情多。", 
            "夜半复经过。", 
            "意态阿那。", 
            "笑看白发醉颜酡。", 
            "说与梅花同不睡，睡又如何？"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "无赖春痕惹梦思，尊前曾记唱新词，心期但有月明知。", 
            "渐许离情通宛转，休凭旧事怨差池，相逢鬓已又添丝。"
        ], 
        "title": "浣溪沙 寄万年海上", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "衔声托影淩天度，香霞入握云吹步。", 
            "凤羽化琼肤，五灵呈旧符。", 
            "紫华铺玉座，月颤星流堕。", 
            "丹诠泥人归，霓裳摇麝帏。"
        ], 
        "title": "菩萨蛮 题梦游图次瑟君韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "重楼悄悄灯明灭，登临好趁新秋节。", 
            "一晌月惊窥，隔帘人未知。", 
            "春遥莺语歇，转听琵琶切。", 
            "漫与说相思，夜来归又迟。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "落花微语江南路，涕泪君归去。", 
            "一年欢梦已成休，只有月明犹到旧妆楼。", 
            "将离未忍重相见，怕更添愁怨。", 
            "人生知是别时多，可奈尊前日日总蹉跎。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "不如归去，好收拾、今日南朝人物。", 
            "江上青山，依旧是、刘宋萧梁半壁。", 
            "长线扁舟，书生卖国，旧耻终须雪。", 
            "黄河如带，此间犹有枭杰。", 
            "因念强虏辽金，媾和盟未已，番兵旋发。", 
            "坐失燕云，陈家谷、骁将全军灰灭。", 
            "十二金牌，莫须有冤狱，竖人毛发。", 
            "北笑南啼，稗官谁记年月。"
        ], 
        "title": "念奴娇 用东坡韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "巷外轻车帘外雨，繁灯依旧楼台。", 
            "兽炉香动画屏开。", 
            "几家弦管，犹趁断风来。", 
            "庭院萧寥人乍寂，檐声滴碎閒阶。", 
            "渐深凉夜尚徘徊。", 
            "眉间心上，只是费疑猜。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "念当时月色，不掩云屏，却照人归。", 
            "乱叶惊凉梦，正钗横玉枕，钩褪珠帏。", 
            "夜阑小院深闭，花落燕空飞。", 
            "算负了春宵，看残烛泪，省得腰围。", 
            "依依。", 
            "又相见，便劫换楼台，犹认斜晖。", 
            "凭数前游处，恁烟迷草回，冷遍閒扉。", 
            "海天欢语如昨，憔悴十年违。", 
            "道几度逢迎，重来渐觉尘梦非。"
        ], 
        "title": "忆旧游", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "更谁从说风情，眼中人物都非旧。", 
            "南天梦杳，西楼燕去，前欢已负。", 
            "此际何堪？", 
            "等閒过了，少年时候。", 
            "万千愁似水，萦回不断，又轻被、风吹皱。", 
            "忍向杜鹃啼处，念伊人、可曾消瘦？", 
            "酒痕掩泪，歌声缄怨，几番吹逗。", 
            "还说相思，莫教重误，隔江红豆。", 
            "便匆匆白发，催人直怎，撇双鸾袖。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "十年尘梦。", 
            "甚一觉、歌鸾泣凤。", 
            "似记得、尊前稠叠，酒付泪珠催送。", 
            "算江南、花月停匀，何时了得春愁重。", 
            "念翠袖朝笼，红妆宵罢，今也凭谁与共。", 
            "但一自、思量后，曾几顾、锦鞍雕鞚。", 
            "怕言寻芳去，销魂前路，当筵忍听梅花弄。", 
            "又荒鸡动。", 
            "便柔情不减，教谁红豆殷勤种。", 
            "天涯倦矣，还醉葡萄旧瓮。"
        ], 
        "title": "薄倖", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "小院春流，曲房香转，十二银屏如昼。", 
            "旧恨眉消，新愁梦结，又到看花时候。", 
            "听绕帘莺语，尽抵得、笙歌吹奏。", 
            "也应记取宵寒，东风摧换清漏。", 
            "堪忆去年人瘦，但玉镜成非，画阑依旧。", 
            "觅语回肠，迎姿送目，欢恨够人消受。", 
            "暗识情如水，正不断、欲平还皱。", 
            "薄幸谁知？", 
            "啼痕空染襟袖。"
        ], 
        "title": "探春慢", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "江南且住，又邃市凄寒，灯酒何处？", 
            "东去江流不绝，此情如故。", 
            "轻车宛转霜风里，怅天涯、一年重暮。", 
            "者时红袖，殷勤乍暖，还怯人妒。", 
            "向邻里、寻歌泥舞。", 
            "便帘隔疏香，犹认眉妩。", 
            "看似寻巢燕子，绕梁谁主？", 
            "临妆索笑寻常见，几黄昏、门外凝觑。", 
            "树摇微梦，寒侵瑶席，等教春护。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "依旧楼台，无边酒泪，几回到此都成醉。", 
            "昔年春已逐花飞，而今花又随春至。", 
            "玉枕停娇，云屏掩翠，殷勤欢意休教坠。", 
            "尊前梦后百思量，多应解惜人憔悴。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一瞬秋波，十分春色，飙轮载恨知谁识？", 
            "斜阳尽是送轻尘，渐行渐远愁无迹。", 
            "去梦空寻，坠欢难拾，匆匆车马催人急。", 
            "凭窗未许致殷勤，但教相望长相忆。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "乍暖还寒，才醒又醉，去来不绝情如水。", 
            "一回梦断一思量，更残烬落人无寐。", 
            "昨夜温存，今宵涕泪，旧欢新恨都须记。", 
            "未应重与问佳期，佳期已自成迢递。"
        ], 
        "title": "踏莎行 腊月三日夜作", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "绕市繁灯寒欲坠。", 
            "夜未三更，遍是凄凉意。", 
            "依约旧时歌舞地，何当重识金银气。", 
            "又到秋风愁梦里。", 
            "白酒黄花，拚却今宵醉。", 
            "何处楼高容小睡，閒枝挂眼都憔悴。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "十二红楼成小住。", 
            "尽夜东风，消得愁无数。", 
            "花自纵横莺自语，当时末辨人何处。", 
            "香暖灯昏轻与诉。", 
            "纵隔银屏，还怕春流露。", 
            "莫问閒情深几许，乱红飞尽桃千树。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "休说閒情无处觅。", 
            "烛影频摇，蜡泪层层滴。", 
            "拚到更残寒漏急，眉间犹自寻消息。", 
            "展转思量愁更切。", 
            "滋味谁知？", 
            "酸又回如蜜。", 
            "只是相逢头已白，而今不够人怜惜。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "把酒征歌拌醉倒。", 
            "便许相思，莫被相思恼。", 
            "每到寻欢欢更少，何如自遣归车早。", 
            "纵是风花无限好。", 
            "已近黄昏，零落天涯道。", 
            "回首江南人渐老，心情我亦同秋草。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "故人相见乍疑非，海外精神座上稀。", 
            "休傍入宫邻国号，新持赐扇曲江归。", 
            "银花屈戌窥轻剪，玉匣芳诸对卷衣。", 
            "纵是衔泥身不污，自捎尘网得飞飞。"
        ], 
        "title": "白燕（和袁景文韵）", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "取义先申报国劳，师行将克绝号咷。", 
            "一生心事苌弘碧，百粤经营伍子涛。", 
            "眦裂旄头清露泣，身骑箕尾玉堂高。", 
            "平生雁序曾师友，今日招魂尚读骚。"
        ], 
        "title": "哭云淙兄", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "西江过雨水盈盈，薄暮荒山片月明。", 
            "旧俗虚传分界树，新功应号受降城。", 
            "雕床贡马春齐舞，画角啼乌夜莫惊。", 
            "翘首五云丰镐地，六龙先问亚夫营。"
        ], 
        "title": "苍梧寓目柬鲁孺发巡抚", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "宛转斜阳草径阴，遗钿香袜杳难寻。", 
            "山虚旧井鸳鸯甃，水澹孤村翡翠林。", 
            "锦步障前花漠漠，紫云回后夜沈沈。", 
            "牵牛织女人閒世，黯绝明君远嫁心。"
        ], 
        "title": "和邝湛若苍梧访太真绿珠遗迹", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "白鹭低飞绕汉旗，乌蛮滩上伏波祠。", 
            "云台极望悬天阙，铜柱经营出地维。", 
            "古柏来风呼罔象，丛茅摇火猎委蛇。", 
            "金装下粤空谈笑，薏苡明珠岂免疑。"
        ], 
        "title": "谒伏波将军祠", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "五岭光华复旦初，六龙停跸诏新除。", 
            "不堪海岛从王事，遂向天垣读父书。", 
            "南国风轻冈上凤，西江波动辙中鱼。", 
            "天颜咫尺青蒲地，采得忘忧寄倚闾。"
        ], 
        "title": "至行在拜吏垣感赋（戊子端州）", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "西湖浓柳上林花，天下风流在子家。", 
            "采采芙蓉俱木末，飞飞鹓鹭复天涯。", 
            "越台春韵虞廷石，楚水秋高汉使槎。", 
            "最是伏蒲伸白简，忽看行殿绚丹霞。"
        ], 
        "title": "赠金道隐", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "青春湖海挟飞仙，白马朱明粲锦鞯。", 
            "日下心期比鸣鹤，秋来职事托轻蝉。", 
            "通侯解佩酬新赋，侍女添香媚晚筵。", 
            "欲学卢谌守从事，翻飞仍在圣人前。"
        ], 
        "title": "酬职方潘员外霜鹤", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "桂林西去雪雰雰，皖国残山转郁云。", 
            "偃息自怜徵郑宦，激卬人识相张君。", 
            "玉堂春别夔龙侣，石室天空麋鹿群。", 
            "还倚松风辞好爵，九皋鸣鹤动相闻。"
        ], 
        "title": "寄方密之学士", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "征西仗剑倚霞开，献岁新谣独酒杯。", 
            "明月半帘虚入燕，白云层峤远舒梅。", 
            "筝调静女鲛绡卷，阵破愁胡羯鼓催。", 
            "兵甲尚悬春帐梦，盈盈碧水隔高台。"
        ], 
        "title": "腊兴（回文）", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "煌煌京雒想君家，十堰淹留桂海涯。", 
            "新执金吾何所恋，久虚兰室莫长嗟。", 
            "鹍弦度曲繁三调，虎帐谈经屈五车。", 
            "对酒欲期归隐事，碧山何地邵平瓜。"
        ], 
        "title": "赠马五郎大金吾", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南浦经年澹绿波，美人东路思如何。", 
            "滕王阁上风流远，陆贾城边荆棘多。", 
            "桂水月寒淹击楫，兰台春暗失鸣珂。", 
            "思君宗衮阽危日，一曲箜篌怨渡河。"
        ], 
        "title": "遥讯万膳部寓处", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "古桂烟空石室寒，扶桑低拂海门宽。", 
            "屯田日月愁充国，赌墅风流泥谢安。", 
            "汉苑望迷承露掌，楚天弹破切云冠。", 
            "巨鱼出没无消息，犹自期年守钓竿。"
        ], 
        "title": "与少司寇黄公感述", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "春风翻觉冶游非，公子西园遇亦稀。", 
            "桃渡仅随团扇影，瑶池初媵婉罗归。", 
            "寒分玉塞难传语，月下银塘早振衣。", 
            "正是江南花草杂，将军重幕慎教飞。"
        ], 
        "title": "后白燕", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "芳草出门花在闺，小屏无影远山低。", 
            "流黄已乱回文锦，尺素还将隐起圭。", 
            "官渡晚澜虚鸐立，女墙斜月冷乌栖。", 
            "不堪衫袖泪重叠，谁唱竹枝湘水西。"
        ], 
        "title": "写意", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "平昔问天天不应，新秋閒坐觉崚嶒。", 
            "铜龙滴水情何竭，乌鹊填桥力自胜。", 
            "宫样渐收蝉翼鬓，客怀须重鹄文绫。", 
            "洞房靡曼扬州俗，何事观涛必广陵。"
        ], 
        "title": "新秋", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "九天香露下真珠，谁望银河意不输。", 
            "侍婢皆思代乌鹊，男儿争得似黄姑。", 
            "月中针孔真穿未，云里机丝定卷无。", 
            "安得丹青掞天手，年年兹夕绘新图。"
        ], 
        "title": "七夕", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "柳色如烟罥绮尘，月光何必掩香茵。", 
            "颤将金雀如无股，甜入瓠犀不见唇。", 
            "司马长卿还病渴，乘鸾箫史正宜春。", 
            "挂开鹦鹉从渠骂，啄碎桃花未足嗔。"
        ], 
        "title": "可思", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "试撷花房露尽垂，心星相照夜何其。", 
            "戏鱼大抵因莲叶，嬲燕从来是柳枝。", 
            "赵后凝妆招赤凤，陆郎分橐促斑骓。", 
            "安知为雨为云意，十二巫山不可移。"
        ], 
        "title": "试撷", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南郭灰心念故庐，西园飞盖结交初。", 
            "观鱼乐去逢庄叟，歌凤狂来是接舆。", 
            "日色有时荣木槿，海风无象避爰居。", 
            "年年脉望看仙化，空老雕虫旧秘书。"
        ], 
        "title": "寄邝湛若", 
        "type": "律诗", 
        "yun": "鱼"
    }, 
    {
        "author": "袁藩", 
        "era": "清", 
        "subtype": null, 
        "text": [
            "夜凉静听秋声起，篱外草虫鸣不止。", 
            "挑镫坐对松影寒，明月乍出疏林里。", 
            "少年华发惊时节，便欲学仙归贝阙。", 
            "十载劳心思探珠，半生失计空磨铁。", 
            "神仙何必厌妻子，秦楼弄玉随箫史。", 
            "织女黄姑会有时，别床异被徒为尔。", 
            "先生闻道何其早，红尘莫惜知音少。", 
            "须从火底现莲花，肯向秋原同腐草。", 
            "与君试访殷七七，至道不烦惟守一。", 
            "天台有路度石桥，水流定泛桃花出。"
        ], 
        "title": "答唐济武太史用来韵", 
        "type": "古风", 
        "yun": null
    }, 
    {
        "author": "袁藩", 
        "era": "清", 
        "subtype": null, 
        "text": [
            "阿房宫中星万点，荧荧绮户秋波滟。", 
            "当年对此知何人，香销腻玉愁云掩。", 
            "照胆铸成粉黛悲，三千宫女敛蛾眉。", 
            "骊山未毕重瞳入，咸阳三月青磷窥。", 
            "自从埋照归东海，苔封水浸寒光在。", 
            "洗出窗前皎月生，那知朝市浮云改。", 
            "绛气连朝瞩太清，一泓秋水淡空明。", 
            "红颜阅历知多少，霜鬓怜予亦有情。"
        ], 
        "title": "咏镜", 
        "type": "古风", 
        "yun": null
    }, 
    {
        "author": "袁翼", 
        "era": "清", 
        "subtype": "五言律诗", 
        "text": [
            "独有乖崖老，能知天下才。", 
            "六军孤注险，万里逐臣来。", 
            "池上星犹陨，墙阴竹遍栽。", 
            "庙中今报赛，蜡泪又成堆。"
        ], 
        "title": "崖州寇莱公祠", 
        "type": "律诗", 
        "yun": "灰"
    }, 
    {
        "author": "袁翼", 
        "era": "清", 
        "subtype": "五言律诗", 
        "text": [
            "水塌逃亡屋，舟从屋上过。", 
            "中条循吏少，故道九河多。", 
            "抱木人餐酪，封桩粟化螺。", 
            "舂陵传乐府，我亦和哀歌。"
        ], 
        "title": "青县道中", 
        "type": "律诗", 
        "yun": "歌"
    }, 
    {
        "author": "袁翼", 
        "era": "清", 
        "subtype": "七言律诗", 
        "text": [
            "阿蒙城址长蒿蓬，依旧江流日夜东。", 
            "远岸楼台残月下，严更鼓角乱山中。", 
            "爬沙大蟹时穿簖，扑火秋虫误打篷。", 
            "叹息荆州人熟睡，白衣稚子竟英雄。"
        ], 
        "title": "吕城", 
        "type": "律诗", 
        "yun": "东"
    }, 
    {
        "author": "袁翼", 
        "era": "清", 
        "subtype": "七言律诗", 
        "text": [
            "吹到炎风十里潭，岚光泼墨水拖蓝。", 
            "乡音有客同吴下，春梦无声别岭南。", 
            "茉莉香薰新苎袷，樱桃红入小筠篮。", 
            "木鱼歌里渔郎饭，祭灶今朝饷麦蚕。"
        ], 
        "title": "舟中立夏日示章宝笙同年", 
        "type": "律诗", 
        "yun": "覃"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "健笔森拿攫。", 
            "自古道、才人无命，英雄有托。", 
            "黄歇坟前军鼓动，万弩攒平阵脚。", 
            "从此后、哀鸿竞作。", 
            "索米长安非失策，看掀髯、意气雄河朔。", 
            "荆高辈，未萧索。", 
            "莺花丽句传三阁。", 
            "更旅舍、同时二妙，和歌相酢。", 
            "硬箭轻裘推劲敌，爽气毫端喷薄。", 
            "乍出手、双雕都落。", 
            "我去诸公应忆我，记风前、红烛烧如昨。", 
            "息壤在，速行乐。"
        ], 
        "title": "贺新郎  题沙介臣词并柬周翼微郁东堂二子仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "故态狂奴发。", 
            "君莫学、车中新妇，口中石阙。", 
            "同是天涯流落者，休使满头霜雪。", 
            "且斜抱、琵琶弯月。", 
            "听到钿蝉悽厉处，更突如铁骑纤如发。", 
            "秋声起，在林末。", 
            "三更银甲都弹折。", 
            "不须问、千年宫殿，几番人物。", 
            "记得馆娃人似玉，唤作平康之杰。", 
            "曾遇在、兰膏将灭。", 
            "万事古来谁最苦，只青衫泪与榴裙血。", 
            "鸡未喔，酒须益。"
        ], 
        "title": "贺新郎  秋夜饮钱宫声寓中示谭舟石周子俶李西渊章素文仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "太液秋鲸攫。", 
            "红蓼底、龙舟凤艒，沿流依托。", 
            "记得横汾雄汉武，月夜波心殿脚。", 
            "又玉管、金箫间作。", 
            "十二云房都已闭，只将军、绦犬誇平朔。", 
            "何处觅，秋千索。", 
            "行人斜过梳妆阁。", 
            "入耳有、菱歌雁阵，泠泠酬酢。", 
            "自惜书生难得见，天上桂丛兰薄。", 
            "单一派、秋荷零落。", 
            "且拉车前驺卒饮，对西风、莫叹今非昨。", 
            "依稀奏，还宫乐。"
        ], 
        "title": "贺新郎  秋日行西苑仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "戍鼓城楼发。", 
            "问客里、冰轮照我，几番圆阙。", 
            "一片银河天外落，光映千门如雪。", 
            "总则是、汉宫明月。", 
            "试上麒麟枯冢望，问谁人红粉谁黄发。", 
            "风乍吼，青蘋末。", 
            "应侯有胁凭他折。", 
            "但歌罢、仰天裂眼，识卿何物。", 
            "穷矣男儿方失路，复壁谁藏英杰。", 
            "拚潦倒、身名灰灭。", 
            "细听秋林都飒飒，只沙场断镞阴燐血。", 
            "良太苦，竟何益。"
        ], 
        "title": "贺新郎  秋夜对月示弟纬云仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "龙爪槐张攫。", 
            "驰突处、宛骝蹴铁，死生堪托。", 
            "我把金荃词一卷，字字写成钗脚。", 
            "是吾友、东堂之作。", 
            "读罢悲风生肘腋，羡君才、不减王宁朔。", 
            "相怜也，总萧索。", 
            "茂陵一病成担阁。", 
            "叹客里、无多暇日，我歌君酢。", 
            "醉擘银筝弹一曲，弹到秋云都薄。", 
            "只是诉、两人沦落。", 
            "泣下羞为儿女态，问吾生、舌在还如昨。", 
            "休作苦，且行乐。"
        ], 
        "title": "贺新郎  题郁东堂词仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "打鼓船将发。", 
            "看水面、怒涛似屋，巨鱼如阙。", 
            "一路推篷吹笛去，无数苇花摇雪。", 
            "忘不了、朱门皓月。", 
            "万里沙昏闻雁叫，料孤眠、白尽离人发。", 
            "回首望，谢家末。", 
            "西风衰柳还堪折。", 
            "喜筵上、红牙银烛，他无长物。", 
            "话到英雄方失志，老鹘飞来杰杰。", 
            "又一半、疏星明灭。", 
            "归去焚书应学剑，爱风毛、雨遍千山血。", 
            "益智粽，竟何益。"
        ], 
        "title": "贺新郎  席上呈芝麓先生仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "匹马冲寒发。", 
            "看满目、残山剩水，轘辕伊阙。", 
            "我到关河惊岁暮，却值梁园飞雪。", 
            "不须怨、汴京烟月。", 
            "歌罢添衣仍命酒，只今宵、离恨多于发。", 
            "男儿事，有本末。", 
            "珊瑚十丈凭敲折。", 
            "叹世上、非公知我，几成怪物。", 
            "此外半生谁鲍子，负此真非豪杰。", 
            "最感是、留髡烛灭。", 
            "后夜相思铜雀下，想漳河、水染啼痕血。", 
            "今不醉，后何益。"
        ], 
        "title": "贺新郎 将之中州留别芝麓先生再叠前韵二首 其一", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "兽炭帘衣攫。", 
            "华筵散、此身饮罢，茫茫安托。", 
            "我有小秦王一曲，吹到城头墙脚。", 
            "今日事、何人所作。", 
            "漫对西风增感慨，且臂鹰、跃马游河朔。", 
            "功名志，总萧索。", 
            "横刀难上淩烟阁。", 
            "吾且与、老兵健卒，悲歌酬酢。", 
            "曾记睢阳添贼火，万弩围城肉薄。", 
            "烽一点、陆浑山落。", 
            "转眼平台风物好，喜笙歌、宛雒人犹昨。", 
            "不思蜀，此间乐。"
        ], 
        "title": "贺新郎 将之中州留别芝麓先生再叠前韵二首 其二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "痛饮芜城夜。", 
            "喜春秋、甫当六十，词场雄霸。", 
            "䟤跋短歌歌自寿，幻作虫言变化。", 
            "是慢戏、滑稽之亚。", 
            "虫达封侯何必问，唤虫虫、小语飘檀麝。", 
            "君击缶，吾行炙。", 
            "四筵安坐争相诧。", 
            "算绝艺、韭花姜尾，古来无价。", 
            "牵率老夫儿子五，索笑挽须灯下。", 
            "论此乐、胜于仆射。", 
            "有酒且沽浇磊块，任无钱、也向垆头贳。", 
            "休辞醉，先生诈。"
        ], 
        "title": "贺新郎  赠程穆（时年六十）倩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一树都如雪。", 
            "君不见、尊前有客，歌声辛切。", 
            "醉倚花魂花欲语，花似笑人愁绝。", 
            "我一语、亦为花说。", 
            "人既多愁人已瘦，问花何、瘦亦随人折。", 
            "相看处、酒休竭。", 
            "临风细取花重阅。", 
            "羡物外、孤高简傲，花中豪杰。", 
            "恒怪世人轻比并，浪道檀腮粉颊。", 
            "浑不称、此花风骨。", 
            "我欲拟之银作铠，趁月明、浴尽三军铁。", 
            "神还似，史迁洁。"
        ], 
        "title": "贺新郎  徐竹逸招同几士兄阁上看梅", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "双绾同心结。", 
            "喜今夜、新人二九，残年腊八。", 
            "几队纱笼徐引导，光漾黄金跳脱。", 
            "何况是、玉人如月。", 
            "小捉养娘帘底间，问徐公、城北人争说。", 
            "灯下看，果英发。", 
            "天公更自风流绝。", 
            "响琼签、且烦青女，细飘珂雪。", 
            "为验谢娘才调好，故把吴盐轻撒。", 
            "不须虑、铜舆街滑。", 
            "我识李谟吹笛手，但今宵、凤竹休频擪。", 
            "枕函上，印红颊。"
        ], 
        "title": "贺新郎  为徐晋遗催（时十二月初八夜大雪）妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "百戏鱼龙聚。", 
            "昼阴阴、云房冰洞，帝城无暑。", 
            "日晡波心张水幄，列坐彻侯公主。", 
            "其外有、倾城士女。", 
            "少顷蛮奴乘象至，整鞭梢、踏入金塘去。", 
            "喧豗甚，尔何怒。", 
            "鼻殷捲尽西山雨。", 
            "看水面、涛飞海立，银倾雪注。", 
            "犹记昆明传象战，莋马僰童跋扈。", 
            "今已庆、太平寰宇。", 
            "浴罢含元宣立仗，望赭袍、一朵红云吐。", 
            "率百兽，御阶舞。"
        ], 
        "title": "贺新郎  都门洗象词同纬云弟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "南苑花如绣。", 
            "见一带、长杨虎圈，咆哮百兽。", 
            "此物傫然馀猛气，攀槛时时欲吼。", 
            "像铁骑、金戈驰骤。", 
            "可惜当熊人去杳，锁宫槐、冷落黄金甃。", 
            "谁侍奉，金门帚。", 
            "烂羊都尉通侯狗。", 
            "但骁雄、偏嗟失势，所遭不偶。", 
            "犹记深山腾踔日，狮子猘儿为友。", 
            "追险怪、曾踰宇宙。", 
            "此日草间狐兔尽，束身归，五柞同猿狖。", 
            "蹯已落，宰夫手。"
        ], 
        "title": "贺新郎  见南苑阱熊而叹之同吴天石赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "螺子眉峰滴。", 
            "遥想像、文窗冉冉，颓鬟的的。", 
            "谁遣朝天青雀舫，小泊烟江水驿。", 
            "夹岸有、钿车画戟。", 
            "日至尚迟添一线，恰宵长、更照团圆月。", 
            "月影底，人儿出。", 
            "仙郎况是文章伯。", 
            "人都羡、金闺华彦，玉清仙籍。", 
            "尽道台霜行峡雨，先把鵔鸃冠摘。", 
            "才卸到、红巾羃䍥。", 
            "今夜当关须记取，封府中乌与邻鸡说。", 
            "休相搅，恣怜惜。"
        ], 
        "title": "贺新郎  季沧苇侍御广陵纳姬为赋花烛词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今夜清辉苦。", 
            "真醉矣、人生有几，关山如许。", 
            "极目海天浑一碧，回首家乡何处。", 
            "总则是、年年羁旅。", 
            "脱帽凭阑何限恨，倚风前、细把寒更数。", 
            "谁更打，严城鼓。", 
            "无端忽忆疏狂侣。", 
            "曾记得、乌衣巷口，别来如雨。", 
            "明月也知千里共，照尽秦楼楚戍。", 
            "应渐到、故人黄土。", 
            "只恐白杨和月冷，比人间、更有销魂处。", 
            "汝河水，白如乳。"
        ], 
        "title": "贺新郎  汝州月夜被酒感怀董二", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "极目真空阔。", 
            "倚巉岩、屋峦竞瘦，老松都活。", 
            "澒洞荒寒非世境，昏晓阴阳荡割。", 
            "更古木、冷烟轇轕。", 
            "虎迹龙湫经过了，一枝筇、几被罡风夺。", 
            "才到得，乱蜂末。", 
            "峰巅小阁危堪掇。", 
            "嵌崎嵚，呀然如窦，拳然如钵。", 
            "只怕石栏凭不稳，败叶欲随秋脱。", 
            "况恰对、崖门初豁。", 
            "我爱湖光能入望，约他年、再与攀萝葛。", 
            "看夜半，阳乌渴。"
        ], 
        "title": "贺新郎  登龙池绝顶凭虚阁同云臣远公赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蒲酒浓如乳。", 
            "更为我、东溟斫鲙，大鱼就脯。", 
            "携酒石榴花下醉，还选腹腴亲煮。", 
            "耳热也、休提今古。", 
            "只有寒潮围故国，叹龙舟、寂寞无寻处。", 
            "风乍起，瘦蛟舞。", 
            "何须远望悲荆楚。", 
            "暗想像、广陵旧事，泪多于雨。", 
            "火照佛狸城下水，丞相孤军难渡。", 
            "记时节、也邻重五。", 
            "儿女谁知英雄恨，辟兵符、戏向钗头赌。", 
            "葵影绿，小窗午。"
        ], 
        "title": "贺新郎  蘧庵先生五日有鱼酒之饷醉后填词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "足亦为头责。", 
            "问先生、经年何事，蹒跚引疾。", 
            "有足经须行万里，须踏龙堆马邑。", 
            "更须伴、锦靴红屐。", 
            "却怪兀如习凿齿，恐美人、躄者交相厄。", 
            "中有鬼，苦无力。", 
            "客为代语君姑默。", 
            "看人世、太行剑阁，纵横几席。", 
            "尻马神舆吾自有，底事度阡越陌。", 
            "足虽惫、犹全吾膝。", 
            "言罢先生徐扪足，且支筇、虚室初生白。", 
            "刚一笑，宿疴失。"
        ], 
        "title": "贺新郎  竹逸屡苦足疾词以讯之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "咄汝前来此。", 
            "问尔祖，人人都道，犹龙李耳。", 
            "一自瑶星沦谪后，恰值杨花尽矣。", 
            "又幻出、李唐家世。", 
            "纵劣犹能交贵介，伴浮瓜、游戏西圆邸。", 
            "杨家果，讵君比。", 
            "如今惯代桃僵死。", 
            "客经过、其冠不正，视同苦李。", 
            "一入公门长更辱，钻核羞他名士。", 
            "但说著、王戎冷齿。", 
            "只有井边堪避世，与蛴螬、饮啄称知己。", 
            "还愁遇，于陵子。"
        ], 
        "title": "贺新郎  食李戏作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "入市乘羊暇。", 
            "乍归向、百花庭院，春衣暗卸。", 
            "小与手谈残红径，秋水满眶微泻。", 
            "日影碎、剧棋难罢。", 
            "争睹宣城真太守，问何人、中正如卿者。", 
            "秋善弈，尔其亚。", 
            "局中有劫凭君打。", 
            "莫沈吟、樵夫柯烂，瑶池花谢。", 
            "闻道外边风渐竞，一子甚时才下。", 
            "休閒煞、春前阵马。", 
            "天帝井公方对博，又从来、似弈长安也。", 
            "都付与，楸枰话。"
        ], 
        "title": "贺新郎  赠善弈者苏生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吴苑春如绣。", 
            "笑野老、花颠酒恼，百无不有。", 
            "沦落半生知己少，除却吹箫屠狗。", 
            "算此外、谁欤吾友。", 
            "忽听一声河满子，也非关、雨湿青衫透。", 
            "是鹃血，凝罗袖。", 
            "武昌万叠戈船吼。", 
            "记当日、征帆一片，乱遮樊口。", 
            "隐隐柁楼歌吹响，月下六军搔首。", 
            "正乌鹊、南飞时候。", 
            "今日华清风景换，剩凄凉、鹤发开元叟。", 
            "我亦是，中年后。"
        ], 
        "title": "贺新郎  赠苏昆生", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "梦压鸾衾初醒。", 
            "睡起玉钗慵整。", 
            "门掩篆香残，斜日画堂人静。", 
            "风紧。", 
            "风紧。", 
            "吹皱一帘花影。"
        ], 
        "title": "如梦令（见《词综补》）", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "落红庭院晚妆残。", 
            "微雨酿轻寒。", 
            "柳色黄拖金缕，苔痕绿上雕栏。", 
            "韶华荏苒，音书迢递，情绪阑珊。", 
            "却怪东风无力，不将花信催还。"
        ], 
        "title": "朝中措", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "几番采撷东篱畔。秋老无人院。", 
            "祡桑酒醒月昏黄。剩有清标偏耐、晓来霜。", 
            "明年秋色知何许。岁月如驰去。", 
            "西风萧瑟太无情。吹得空阶瘦影、不分明。"
        ], 
        "title": "虞美人 残菊", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "烽火惊心，忽传遍、大江南北。", 
            "叹上将、身经百战，烟尘未熄。", 
            "按剑频挥忧国泪，仗韬痛咯椎心血。", 
            "问江东，半壁更谁扶，空悲咽。", 
            "乡关路，愁云积。", 
            "军帅府，朋簪集。", 
            "正莺喉竞巧，狼氛已逼。", 
            "大树任从京口折，扁舟竟向吴门逸。", 
            "痛孤城，一角囷重围，何堪说。"
        ], 
        "title": "满江红 闻张总统国梁阵亡丹阳，寻即常州被困，感愤赋此", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "娇红稚绿天然丽。一般沉醉东风里。", 
            "莫漫倚新妆。纤腰尔许长。", 
            "眉痕青琐琐。睡起情无那。", 
            "留得几多春。湘毫染未匀。"
        ], 
        "title": "菩萨蛮 题杨柳便面", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "秋老蛩吟急，天寒夜气清。", 
            "一庭凤露静无声。", 
            "不道月痕斜转、已三更。", 
            "宝鼎香将烬，檐花影渐横。", 
            "罗衾如水悄寒生。", 
            "闲把迢迢莲漏、数分明。"
        ], 
        "title": "南歌子", 
        "type": "词", 
        "yun": null
    }, 
    {
        "author": "袁毓卿", 
        "era": "清", 
        "subtype": null, 
        "text": [
            "细雨催花，嫩寒锁梦，醒来还带馀酲。", 
            "倦试单衣，那堪又近清明。", 
            "云屏寂寞秋千冷，早啼残、窗外流莺。", 
            "怕梁间，燕子归来，蹴损红英。", 
            "愔愔天气昏昏过，正枌榆社散，烽火心惊。", 
            "赋到江南，谁怜萧瑟兰成。", 
            "柳绵不管华生换，尚依然、扑向帘旌。", 
            "更消魂，画遍阑干，添倍凄清。"
        ], 
        "title": "高阳台", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "轻寒料峭雨连纤。", 
            "一缕春愁似水添。", 
            "瘦到腰围亦自嫌。", 
            "意恹恹。", 
            "满院飞花不捲帘。"
        ], 
        "title": "阑干万里心（春闺）  见《词综补》", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "绕琅玕深处，牵翠袖，堕明珰。", 
            "早衰柳沉云，枯荷洗露，寒到银塘。", 
            "鸳鸯绿波梦稳，怕分飞、冷了白萍乡。", 
            "贪向湘阑凭处，钟声催送斜阳。", 
            "思量。", 
            "往事最难忘，水阁记传觞。", 
            "惜花颊殷红，山眉绀碧，艳衬霞裳。", 
            "流光又惊瞥眼，蓦西风、吹遍井梧霜。", 
            "惆怅鸿来燕去，教人阅尽炎凉。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "陌上春回才几许。", 
            "抹雨和烟，掩冉愁千缕。", 
            "一角红楼帘捲处。", 
            "有人偷效新眉妩。", 
            "欲起还眠芳草渡。", 
            "容易成阴，莫恨流光误。", 
            "残月晓风添别绪，丝丝不绾归桡住。"
        ], 
        "title": "蝶恋花（新柳）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "泪洒秋风里。", 
            "化连枝、他生未卜，此生已矣。", 
            "怨海难填天莫补，造物弄人何意。", 
            "问可是、才遭天忌。", 
            "剧使钗分怜薄命，叹伶仃、儿女今谁恃。", 
            "家四壁，食烦指。", 
            "凄凉事怕从头记。", 
            "任销残、花红钿翠，脂芗粉腻。", 
            "一自镜鸾悲独舞，云鬓飞蓬慵理。", 
            "只赢得、朱颜憔悴。", 
            "锦瑟年华随逝水，剩青灯壁月孤帷倚。", 
            "金石矢，柏舟誓。"
        ], 
        "title": "金缕曲（悼亡）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "支枕乱愁并，廉纤静夜听。", 
            "响空阶、点滴分明。", 
            "一样芭蕉秋战雨，浑不似、故园声。", 
            "尘梦苦难醒，劳劳度此生。", 
            "湿寒衾、泪已成冰，剩有归心随断雁，飘泊处、又无凭。"
        ], 
        "title": "唐多令（雨夜不寐）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "归舟急。", 
            "春江月堕催停泊。", 
            "催停泊。", 
            "轻桡系处，柳丝笼碧。", 
            "灵旗风卷芳魂灭。", 
            "荒凉古庙留遗迹。", 
            "留遗迹，空馀流水，为谁呜咽。"
        ], 
        "title": "忆秦娥（夜泊露筋祠）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "惜春春去留难住，愁里年华。", 
            "病里韶华。", 
            "消尽吟情枉自嗟。", 
            "风狂雨骤催飘泊，短命桃花。", 
            "薄命杨花。", 
            "底事伤心聚一家。"
        ], 
        "title": "采桑子（春暮）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "去年今夜他乡月。病酒兼伤别。", 
            "今年又见月团圞。赢得今宵身在、故乡看。", 
            "人生几度逢今夕。莫问阴晴缺。", 
            "茫茫合向醉中过。自把一尊清酒、酹嫦娥。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "记得钗分悲永别，经年砚匣尘封。", 
            "而今重展泪花浓。", 
            "伤心留断句，铃印未销红。", 
            "玉镜台前馀独影，梨云梦断无踪。", 
            "新愁旧恨压眉峰。", 
            "茫茫泉路杳，何处盼鳞鸿。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "轻寒轻暖，又溟濛、作弄酿花天气。", 
            "别有幽怀非中酒，可奈困人如醉。", 
            "一缕情柔，三生梦浅，不问年华逝。", 
            "春光何限，等闲都付流水。", 
            "应惜燕妒莺嗔，啄残红蕙，护少金铃系。", 
            "参到禅机原是幻，那管风凄雨细。", 
            "絮已沾泥，丝偏织茧，难断悲凉意。", 
            "绵绵长恨，问天天也知未。"
        ], 
        "title": "念奴娇（暮春偶成）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "惯送往来舟。", 
            "风生瑟瑟秋。", 
            "傍荒滩、影共江流。", 
            "一片冷云低欲护，栖不定、有沙鸥。", 
            "浑似柳绵柔。", 
            "吹残红蓼洲。", 
            "叹年华、逝水难留。", 
            "最是愁多头易白，担尽了、别离愁。"
        ], 
        "title": "唐多令（芦花）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "寒怯衣棱峭，眉嫌镜影浓。", 
            "病馀落絮不禁风，为倩游丝宛转、罥飞红。", 
            "泥酒心犹怯，搴芳事已空。", 
            "梨花深院静帘栊、又是一年春负、雨声中。"
        ], 
        "title": "南歌子（春日病起）", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "邀鹤云闲，款鸥梦冷，西风吹散朋簪。", 
            "待不思量，又因芳讯浮沉。", 
            "却怜几叶芭蕉雨，作凄凉、响和疏砧。", 
            "一声声，那管人愁，滴碎秋心。", 
            "销魂。", 
            "记取天涯别，怅河桥柳岸，隔浦春深。", 
            "嚼蕊吹花，等闲妨了清吟。", 
            "凭谁细唱潇潇曲，恁离情、强半难禁。", 
            "证诗盟，剪烛何时，同话尘襟。"
        ], 
        "title": "高阳台  见《小罗浮馆词别录》", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "圆冰之中，似是疑非，端详欲惊。", 
            "恁两眉恨锁，潜消蛾绿，双鬟愁拥，暗换鸦青。", 
            "水剪瞳寒，花搏颊艳，昔日怜伊此日憎。", 
            "伤憔悴，问今吾故我，谁驻真形。", 
            "晶莹枉自通灵。", 
            "只难卜、团圞过一生。", 
            "叹凭人幻象，随悲随喜，泥人痴坐，如醉如醒。", 
            "帘捲春风，奁开秋月，独舞吟鸾感不胜。", 
            "重磨拭，照瑕疵无愧，心共澄清。"
        ], 
        "title": "沁园春（对镜）  见《名媛诗话》", 
        "type": "词", 
        "yun": null
    }, 
    {
        "author": "袁嘉", 
        "era": "清", 
        "subtype": null, 
        "text": [
            "涌出莲花舌。", 
            "蓦猜疑、九霄咳唾，霏成红雪。", 
            "噙玉怀冰寒不沁，肝胆生来原热。", 
            "是半世、胸头凝结。", 
            "举目苍凉无处洒，看星星点点沾襟湿。", 
            "还比较，泪痕赤。", 
            "罗浮飘渺寻仙踪，怨天公、未容化蝶，偏教磨折。", 
            "冷雨敲窗魂又返，也似短檠明灭。", 
            "只听取、傍人相惜。", 
            "说道虚名今古累，甚呕心奇句邀人识。", 
            "尘寰梦，转轮掣。"
        ], 
        "title": "金缕曲（呕血戏占）", 
        "type": "词", 
        "yun": null
    }, 
    {
        "author": "袁鹏翥", 
        "era": "清", 
        "subtype": "五言律诗", 
        "text": [
            "一死真慷慨，英魂逆竖惊。", 
            "常山舌堪断，宋瑞面如生。", 
            "鹤税辽阳驾，歌招楚些声。", 
            "儒林谁得似，麟阁蚤垂名。"
        ], 
        "title": "哀崇庆常牧殉节诗", 
        "type": "律诗", 
        "yun": "庚"
    }, 
    {
        "author": "袁鹏图", 
        "era": "清", 
        "subtype": "七言律诗", 
        "text": [
            "欻然声价出江东，力守经师继汉风。", 
            "香国奇才如子少，天涯涕泪几人同。", 
            "自惭待诏金门侧，常共深谈漆室中。", 
            "朝野恬熙吾辈老，凭谁上策定和戎。"
        ], 
        "title": "送友人南旋", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "事至初为备，防身未是严。", 
            "将祈苦口利，须用括囊占。", 
            "物土分南北，纤微及米盐。", 
            "但令人不病，蛛网尔何嫌。"
        ], 
        "title": "药裹", 
        "type": "律诗", 
        "yun": "盐"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "已分瓠俱掊，宁期匠见收。", 
            "在人思错节，于物戒悬疣。", 
            "量腹为虚受，投身免贵游。", 
            "同根有枝叶，灰烬已千秋。"
        ], 
        "title": "瘿瓢", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "制作成何代，嘉名出泗滨。", 
            "难逢有心者，空学折腰人。", 
            "声古宜歌颂，形方或矩身。", 
            "茅斋聊借汝，终拟入韶钧。"
        ], 
        "title": "石磬", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "近日煎香片，前修未有称。", 
            "芬芳人所惜，暴殄世须惩。", 
            "用火先防烈，燃灰复可兴。", 
            "此身如白玉，三日试应能。"
        ], 
        "title": "香煎", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "不谓高难及，终知力有穷。", 
            "任人吾自逸，致远汝为工。", 
            "枝指传蒙吏，循墙学孔公。", 
            "岂如燕匕首，只在地图中。"
        ], 
        "title": "画叉", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "石墨汝相得，翩翩文采多。", 
            "虽居白黑外，将奈浊清何。", 
            "满至先知损，群中不受磨。", 
            "毋言一勺小，从古有风波。"
        ], 
        "title": "墨池", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "似得卧游图，峰峰落座隅。", 
            "并将文格古，恰与性灵孤。", 
            "意内存真隐，生来伴老孺。", 
            "高深长在目，聚米复何须。"
        ], 
        "title": "笔山", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "青春虽共得，弱植本难工。", 
            "小结藤兼竹，无妨雨复风。", 
            "细香通静后，微月覆轩东。", 
            "未少匡扶力，花开不任功。"
        ], 
        "title": "花架", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "终古纷争地，当年克让风。", 
            "画如分易象，度亦合天工。", 
            "疏密群星似，纵横末俗同。", 
            "无穷机与巧，不出数行中。"
        ], 
        "title": "棋枰", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "以貌若不足，于行安有馀。", 
            "即云素履往，犹似结绳初。", 
            "山色绿相得，藓痕青未除。", 
            "从来深薄意，于汝更何如。"
        ], 
        "title": "芒鞋", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "麈尾谁家物，谈时废弗能。", 
            "将无欺白发，喜不受青蝇。", 
            "饰玉身虽贵，怀琼岁莫徵。", 
            "山中乐仙隐，非愿有名称。"
        ], 
        "title": "麈尾", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "刀锥皆见末，汝钝类模棱。", 
            "及与飘风会，方多镇物称。", 
            "卷舒劳重寄，著作得良朋。", 
            "自古安刘者，都无文学能。"
        ], 
        "title": "镇纸", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "古道寄山水，正声终在兹。", 
            "龙唇倘弗御，凤鸟至何时。", 
            "鲜洁蜀川锦，缠绵园客丝。", 
            "将知用心处，不欲负钟期。"
        ], 
        "title": "琴囊", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "蒲簟圆如月，茅斋寒似冰。", 
            "难将幽独意，举似住山僧。", 
            "暗泪续清晓，朗吟枯夜灯。", 
            "闲来看坐处，书破一层层。"
        ], 
        "title": "蒲团", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "客有清秋约，泉来第一峰。", 
            "涧中分夜月，铛里沸风松。", 
            "淡发茶香远，寒消酒力浓。", 
            "寻源知不近，明日更扶筇。"
        ], 
        "title": "白云泉", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "暮见中天月，幽人思几重。", 
            "池如开半璧，光渐远西峰。", 
            "候满疑珠蚌，衔幽笑烛龙。", 
            "乘时知进德，鉴影惜颓容。"
        ], 
        "title": "上弦月", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "半晕犹明夜，东林独出迟。", 
            "虽升人定后，得见日高时。", 
            "为直常宜损，持盈岂若亏。", 
            "清光能复尔，未许醉人知。"
        ], 
        "title": "下弦月", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "纵横当世事，高论若悬泉。", 
            "藉甚陈琳檄，谁人为发弦。", 
            "住山成皓首，呵壁问苍天。", 
            "寂寂蓬蒿外，长松伴永年。"
        ], 
        "title": "寿赵意子", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "相送已惆怅，清溪更乱鸣。", 
            "未穷生死理，难了别离情。", 
            "细草秋无路，长林晓有声。", 
            "不须今夜月，还似昨宵明。"
        ], 
        "title": "西樵送王说作", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "昼坐犹呼炭，朝吟不放杯。", 
            "雨名罗粉细，风为剪刀催。", 
            "噤舌莺飞去，垂肩鹤出来。", 
            "诗心与红蕊，总是犯寒开。"
        ], 
        "title": "春寒", 
        "type": "律诗", 
        "yun": "灰"
    }, 
    {
        "author": "袁缉熙", 
        "era": "清", 
        "subtype": "七言律诗", 
        "text": [
            "江上耆英七十春，文章愈老愈精神。", 
            "乌衣世择芝兰茂，绛帐风流桃李新。", 
            "杖履优游偕玉姥，蓬莱仿佛现金身。", 
            "灌花煮茗饶清兴，几见谈经偶欠伸。"
        ], 
        "title": "寿王一如先生七十，即次其自寿诗韵二首 其一", 
        "type": "律诗", 
        "yun": "真"
    }, 
    {
        "author": "袁缉熙", 
        "era": "清", 
        "subtype": "七言律诗", 
        "text": [
            "讲幄蒸成一室春，彭宣弱冠识经神。", 
            "散材自问空山老，成器欣逢大匠新。", 
            "两袖清风盟晚节，一轮明月證前身。", 
            "香山会集瑶章富，愧我巴吟意莫伸。"
        ], 
        "title": "寿王一如先生七十，即次其自寿诗韵二首 其二", 
        "type": "律诗", 
        "yun": "真"
    }, 
    {
        "author": "袁棠", 
        "era": "清", 
        "subtype": null, 
        "text": [
            "此石不能语，前朝事丛残。", 
            "清游亦陈迹，逝水无回澜。", 
            "在旁孰知状，汝著冷眼看。", 
            "何当抚入图，挂壁生苍寒。"
        ], 
        "title": "寒翠石", 
        "type": "古风", 
        "yun": "寒"
    }, 
    {
        "author": "袁棠", 
        "era": "清", 
        "subtype": null, 
        "text": [
            "高树生秋声，孤村断人迹。", 
            "峰寒不作云，重叠见山脉。", 
            "冈绝沙句连，游目杳无极。", 
            "晏坐水边楼，明灭数帆席。", 
            "谁从烟外指，人家住寒碧。", 
            "美人期不来，幽景足可惜。", 
            "拈笔写荒寒，斜阳澹将夕。"
        ], 
        "title": "写溪楼迟客图系之以诗", 
        "type": "古风", 
        "yun": null
    }, 
    {
        "author": "袁棠", 
        "era": "清", 
        "subtype": null, 
        "text": [
            "昔我于归辞故国，别母牵衣留不得。", 
            "三兄送我向江南，锦浪桃花同一色。", 
            "姑嫜堂上爱兄贤，代作冰人赘陆宅。", 
            "一家亲作两家亲，月夕花朝秋复春。", 
            "同看琼圃花连蒂，醉踏平山月一轮。", 
            "二兄春赴琼林宴，花砖日影摇金殿。", 
            "铜章墨绶出都城，远别京华赴洛县。", 
            "洛县有花花满署，正是板舆迎母处。", 
            "临安雁字至维扬，整促行装从此去。", 
            "辞侬归去奉高堂，薰风萦纡道路长。", 
            "地接函关几千里，劳损精神从此始。", 
            "一家花萼聚中州，金盏琴堂屡唱酬。", 
            "彩衣正要娱亲侧，天上来催赴玉楼。", 
            "前年五弟先摧折，今日兄为泉下客。", 
            "连理人分次第亡，刀铓一夜生胸膈。", 
            "从今怕见广陵春，回首天涯倍怆神。", 
            "羡杀世间嬉戏者，荆花成队是何人。"
        ], 
        "title": "哭步蟾三兄", 
        "type": "古风", 
        "yun": null
    }, 
    {
        "author": "袁棠", 
        "era": "清", 
        "subtype": "五言排律", 
        "text": [
            "春风能扇物，淑气媚晴和。", 
            "荡漾迎春转，飘摇拂面过。", 
            "暖吹桃蕊绽，轻递柳梢多。", 
            "助蝶翻新翅，传莺弄巧歌。", 
            "有声来竹径，无影动池波。", 
            "玉律回芳节，清晖映远坡。"
        ], 
        "title": "赋得春风扇微和", 
        "type": "排律", 
        "yun": "歌"
    }, 
    {
        "author": "袁棠", 
        "era": "清", 
        "subtype": "七言绝句", 
        "text": [
            "楼台缥缈树周遮，小径蘼芜一道斜。", 
            "春色重门深锁住，不知开过几番花。"
        ], 
        "title": "楼台", 
        "type": "绝句", 
        "yun": "麻"
    }, 
    {
        "author": "袁棠", 
        "era": "清", 
        "subtype": "七言绝句", 
        "text": [
            "沈沈绿柳和风暖，艳艳红桃晓日晴。", 
            "深苑春莺啼舌巧，林花乱蝶舞风轻。"
        ], 
        "title": "春兴回文", 
        "type": "绝句", 
        "yun": "庚"
    }, 
    {
        "author": "袁棠", 
        "era": "清", 
        "subtype": "七言绝句", 
        "text": [
            "云锁秋光夜气浓，半窗花月影重重。", 
            "不知谁弄桓伊笛，黄叶萧萧下晚风。"
        ], 
        "title": "秋夕", 
        "type": "绝句", 
        "yun": null
    }, 
    {
        "author": "袁棠", 
        "era": "清", 
        "subtype": "七言绝句", 
        "text": [
            "繁华初认阖闾城，隐隐亭台月色升。", 
            "两岸吴歌平岸水，红楼高映满河镫。"
        ], 
        "title": "夜过姑苏", 
        "type": "绝句", 
        "yun": "蒸"
    }, 
    {
        "author": "袁棠", 
        "era": "清", 
        "subtype": "五言律诗", 
        "text": [
            "回乡仍作客，旧业已无家。", 
            "公子衣犹葛，高堂鬓欲华。", 
            "方舟留夜话，孤烛照天涯。", 
            "挥手愁明发，纷纷散晓鸦。"
        ], 
        "title": "胥江舟次赠蒋伯生", 
        "type": "律诗", 
        "yun": "麻"
    }, 
    {
        "author": "袁棠", 
        "era": "清", 
        "subtype": "五言律诗", 
        "text": [
            "欲识蓬门境，荒苔草色深。", 
            "疏篱穿犬道，巧语杂春禽。", 
            "慢效阮君泪，还怜钟子心。", 
            "琴书今古意，流水岂知音。"
        ], 
        "title": "幽居", 
        "type": "律诗", 
        "yun": "侵"
    }, 
    {
        "author": "袁棠", 
        "era": "清", 
        "subtype": "七言律诗", 
        "text": [
            "判醉为君尽一卮，梅花水部有新诗。", 
            "蜀冈二月春堪画，社日东风雨似丝。", 
            "官位已看黄绶贵，交情还记布衣时。", 
            "故人分俸寻常事，郑重平生鲍叔知。"
        ], 
        "title": "扬州官舍赠徐稼庭司马", 
        "type": "律诗", 
        "yun": "支"
    }, 
    {
        "author": "袁棠", 
        "era": "清", 
        "subtype": "七言律诗", 
        "text": [
            "寂寞秋声思不禁，绣帘微动晚风侵。", 
            "阑干影转千家月，砧杵声移两地心。", 
            "手足情怀频怅望，诗书镫火费追寻。", 
            "红笺欲寄何由达，千里江南少雁音。"
        ], 
        "title": "秋夜怀兄", 
        "type": "律诗", 
        "yun": "侵"
    }, 
    {
        "author": "袁棠", 
        "era": "清", 
        "subtype": "七言律诗", 
        "text": [
            "留春不住奈春何，飞絮飘红委逝波。", 
            "巧舌鸟如莺最小，无名花著子偏多。", 
            "萍浮池馆鱼吹浪，香减酴醾燕出窠。", 
            "正是绿肥红瘦日，可怜青鬓暗消磨。"
        ], 
        "title": "送春有感", 
        "type": "律诗", 
        "yun": "歌"
    }, 
    {
        "author": "袁棠", 
        "era": "清", 
        "subtype": "七言律诗", 
        "text": [
            "遥见微云海上生，接来一带鹊桥横。", 
            "几家帘卷针楼月，何处人吹玉管笙。", 
            "传说女牛今夕会，果然风露此时清。", 
            "嫦娥似亦怜深夜，影照银河分外明。"
        ], 
        "title": "七夕", 
        "type": "律诗", 
        "yun": "庚"
    }, 
    {
        "author": "袁藩", 
        "era": "清", 
        "subtype": "五言律诗", 
        "text": [
            "沙落随风转，秋蝉静夕亭。", 
            "雨连村尽黑，山近海偏青。", 
            "古木悲残照，秋光点鬓星。", 
            "可能留一憩，归梦不为醒。"
        ], 
        "title": "过灰埠驿次施愚山先生韵", 
        "type": "律诗", 
        "yun": "青"
    }, 
    {
        "author": "袁藩", 
        "era": "清", 
        "subtype": "七言律诗", 
        "text": [
            "风急霜清木叶凋，江南微雪路迢迢。", 
            "寒云雁度金山寺，明月舟回宝带桥。", 
            "长剑雄游增气色，短歌生计悔渔樵。", 
            "余英溪畔时回首，好寄音书慰寂寥。"
        ], 
        "title": "送韩仲常游武康", 
        "type": "律诗", 
        "yun": "萧"
    }, 
    {
        "author": "袁藩", 
        "era": "清", 
        "subtype": "七言律诗", 
        "text": [
            "离忧几载黄山道，秋雨重来坐草亭。", 
            "多难对看双鬓白，晚凉独眺乱峰青。", 
            "半窗蕉叶愁中老，满座松风雨后听。", 
            "莫忆前游不成醉，沙溪依旧水泠泠。"
        ], 
        "title": "赠张幼量先生", 
        "type": "律诗", 
        "yun": "青"
    }, 
    {
        "author": "贡良", 
        "era": "清", 
        "subtype": "五言律诗", 
        "text": [
            "草堂堪避暑，侵晓散晴霞。", 
            "载得西湖水，来看六月花。", 
            "不因君子泽，那称野人家。", 
            "狂醉时相过，香风透碧纱。"
        ], 
        "title": "盆荷送主人姜恒斋", 
        "type": "律诗", 
        "yun": "麻"
    }, 
    {
        "author": "贡良", 
        "era": "清", 
        "subtype": "五言律诗", 
        "text": [
            "有酒消寒夜，无肴佐客庖。", 
            "新愁逼岁暮，往事忆知交。", 
            "剪烛听长漏，围炉煮小槽。", 
            "醉看寒月上，春信到梅梢。"
        ], 
        "title": "寒夜邀冶夫对饮", 
        "type": "律诗", 
        "yun": null
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "西风消息近天涯，卧看银河影半斜。", 
            "良夜几人同对月，虚堂斗酒尚为家。", 
            "豫因避暑多栽竹，偶为消閒学种瓜。", 
            "秋一江南凉露重，墙阴开遍女儿花。"
        ], 
        "title": "七夕斗酒堂食瓜", 
        "type": "律诗", 
        "yun": "麻"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "稻香菱熟自年年，君是山中快活仙。", 
            "白眼几人今醉矣，青山千载故依然。", 
            "蛟龙得势云垂地，海马腾空面接天。", 
            "翘首行吟归歌晚，不胜秋思夕阳边。"
        ], 
        "title": "秋日过赵氏山庄", 
        "type": "律诗", 
        "yun": "先"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "寒云叠叠水重重，木落空山敛瘦容。", 
            "九品莲台登绝顶，十分秋色到高峰。", 
            "纪游已入幽人画，览胜还寻旧日踪。", 
            "醉插茱萸归忽晚，前川月满露华浓。"
        ], 
        "title": "九日饮砂山莲花峰", 
        "type": "律诗", 
        "yun": "冬"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "棹歌初发独凄清，何事孤舟又远行。", 
            "碧水凝寒澄石涧，暮云带面压山城。", 
            "乡心江上莼鲈味，秋思楼头砧杵声。", 
            "此际倦怀难自遣，诗筒酒盏伴征程。"
        ], 
        "title": "舟行即事", 
        "type": "律诗", 
        "yun": "庚"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "胜集何妨信宿留，名园载酒正堪游。", 
            "停云三径当良夜，插菊东篱忆去秋。", 
            "细雨漫寻芳草梦，嫩寒欲上杏花楼。", 
            "板桥新涨春波绿，拟买扁舟泛莫愁。"
        ], 
        "title": "学圃探梅雨阻斋中同陶大补梅，王十一木杠作", 
        "type": "律诗", 
        "yun": "尤"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "薄寒阵阵雨丝斜，寂寞江头红蓼花。", 
            "可奈风光秋欲老，剧怜生计醉为家。", 
            "小楼独遣愁千斛，远梦时怀水一涯。", 
            "倘忆东篱元亮酒，相逢应共看新葩。"
        ], 
        "title": "暮秋雨窗即事寄王木杠", 
        "type": "律诗", 
        "yun": "麻"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "芙塘曲曲泛舟轻，又逐西风一夜游。", 
            "恰称蓬窗开侧面，尚留凉月照当头。", 
            "芙蓉城外秋涛冷，席帽山前征雁愁。", 
            "竟日持杯同唱和，归来还约醉东楼。"
        ], 
        "title": "八月十八蓉江舟中次姜冶夫韵", 
        "type": "律诗", 
        "yun": "尤"
    }, 
    {
        "author": "贡良", 
        "era": "清", 
        "subtype": "七言律诗", 
        "text": [
            "听鹤闲居事事幽，年来诗帖与君酬。", 
            "春风有恨云千里，夜雨无声梦一楼。", 
            "山谷雪残梅渐破，池塘草满水争流。", 
            "可怜相别还相忆，乘兴携琴慰我愁。"
        ], 
        "title": "对雨怀友", 
        "type": "律诗", 
        "yun": "尤"
    }, 
    {
        "author": "袁克文", 
        "era": "清", 
        "subtype": null, 
        "text": [
            "明月一梅花。", 
            "春在谁家？", 
            "东风枝上著些些。", 
            "红到人间春有几，莫漫横斜。", 
            "香雪尽无瑕。", 
            "且自妍华，疏寒可许遍天涯。", 
            "道是江南花更好，不向尘沙。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "宝髻双慵堕，柔指漫娇舒。", 
            "便玉柱弦分，桐音幽邈，画阑苔琐，蕉影扶疏。", 
            "正魂断、春去人孤。", 
            "空教拨碎琵琶，谁听落盘珠？", 
            "渐月上、归去莫踟蹰。"
        ], 
        "title": "红罗袄", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "昏黄云月有无中，一树露桃浓。", 
            "疏烟淡淡袅晴空。", 
            "去住任春风。", 
            "朱丝漫绾双鸦髻，人独立、石畔阑干东。", 
            "停箫负手醉芳丛。", 
            "玉靥背花红。"
        ], 
        "title": "月中行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "弄花人在云飞处。", 
            "扑香尘、英英舞。", 
            "丹涡细透新霞，素睐轻横宿露。", 
            "薄薄娇羞留不住。", 
            "算分明、握云揉雨。", 
            "红影落鲛绡，记鸳鸯帘幕。", 
            "五更月褪纤纤树。", 
            "断肠时、重凝伫。", 
            "云天不见眉痕，绿蜡尽摇愁缕。", 
            "无那微春随梦去，怨西风、未团欢聚。", 
            "何计问星娥，占银河旧渡。"
        ], 
        "title": "昼夜乐", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "冰庭铺水，珠帘泻露，灯火隔飞寒。", 
            "篆气嘘云，研思吸月，偎梦近阑干。", 
            "更声叠宵来宵去，春又一回残。", 
            "榻暖鸳痕，帐沈莺语，合眼看江山。"
        ], 
        "title": "少年游", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "寒潭乍转，春色眉痕展。", 
            "省识幽兰开未远，一夕梦教香掩。", 
            "低徊独听莺声，恼人车马三更。", 
            "携手怕言归去，几回孤负欢盟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "淡星窥户。", 
            "更的皪、沈月飞露。", 
            "绕画阁、枝横草叠，付与海天空雾。", 
            "正断肠、听彻琼箫，珠帏玉镜何处记？", 
            "鸭鼎香温，鸳屏影颤，弹指春归欢去。", 
            "更迤逦、重阳近，依旧是、一年轻度。", 
            "几回看钩褪，朱帘纱落，碧棂都被西风误。", 
            "有嫦娥妒。", 
            "到秋深梦冷，巫山十二云无路。", 
            "閒未了，还向花庭凝伫。"
        ], 
        "title": "薄倖", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "飞回只似风中絮，又被游丝萦住。", 
            "多少欢尘愁缕，不减销魂句。", 
            "莺声迤逦催归去，两地一般情绪。", 
            "试遣东君传语，待与迟更曙。"
        ], 
        "title": "桃源忆故人 次梅真见寄韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "薄醉柔欢夜渐温，九城春色晕眉痕，一回凝顾一销魂。", 
            "小语泥人矜旖旎，遐思摇梦共殷勤，兰花院落几晨昏。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一瞥冰花散九衢，夜深深地转轻车，骄寒薄醉泥欢娱。", 
            "娇睇初迎停月佩，柔香微握近霞裾，京华如此独怜渠。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "十二银屏引漏长，流苏深镜枕函香，眉痕鬓影几回量。", 
            "骤雨吹回眠未隐，遥风拂过梦都凉，拥衾无那夜中央。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "千秋一物，便香残脂腻，初褪温泽。", 
            "鼓罢桐徽，兰影轻挥，曾传画角颜色。", 
            "柔枝袅娜冰花争，试认取、朱丝纤侧。", 
            "恁板桥、旧院风流，付与玉箸钤出。", 
            "凄说珠帏玉几，美人笑未彻，山已埋骨。", 
            "坠印空圆，系壁长淹，锦树荒寒谁识？", 
            "黄絁绿绮都消歇，算只有、寸痕留得。", 
            "任万千、海变桑沈，不减怨浸愁渍。"
        ], 
        "title": "疏影 题卞赛印次愚公韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "香尘渐歇。", 
            "记登楼昨夜，将别还惜。", 
            "寒雨横江不断，共人呜咽。", 
            "柔衾直泥更残语，奈催人、晓风凄切。", 
            "泪痕襟上，啼声眼底，孤棹轻发。", 
            "几回首、云屯海立。", 
            "任危浪惊涛，惟思颜色。", 
            "何处明朝此去，梦遥天隔。", 
            "离情欲绾愁无计，况孤眠、滋味谁说。", 
            "枕头钗画，时时重认，臂痕犹湿。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "眼底无馀子。", 
            "任峨峨、雄冠剑佩，望之非似。", 
            "虎帐销沈英雄气，胠箧穿窬流耳。", 
            "遍鼙鼓、哀鸿千里。", 
            "天下都无干净土，笑鸡虫蛮触纷如此。", 
            "荣与辱，一弹指。", 
            "中原立马情何止？", 
            "且休论、重瞳项羽，斩蛇刘季。", 
            "纵有丹青千秋在，败贼成王而已。", 
            "又几度、冲冠裂眦。", 
            "无限江山休别去，待回头收拾君须记。", 
            "长啸也，叱龙起。"
        ], 
        "title": "金缕曲 示七泉", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一掬兰汤排鬓丝，轻持柔絮腻香脂，不留手处荡人思。", 
            "微夜静于花睡里，好春浓过梦回时，波痕无力颤腰支。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "车马寒潭忆旧踪，朱灯白雪蓦相逢，胭脂犹认去年红。", 
            "别馆城南春乍展，灵犀江上梦曾通，怜渠渠亦独怜侬。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "泪缕愁丝款款抽，梦痕和月寄红楼，误教帘箔坠银钩。", 
            "落絮无端迷眼角，飞花有意掠眉头，送春才许识温柔。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "怨锁纤眉，愁萦倦眼，十载憔悴东风。", 
            "梦迟云阻，莫谩与寻踪。", 
            "闻道隋堤旧路，曾当时、吹絮濛濛。", 
            "凭阑处，斜阳密霭，都在断肠中。", 
            "楼空凝望久，飘残树色，疏到帘栊。", 
            "黯芳陌空牵，别恨重重。", 
            "便乞流莺唤住，声未歇、春去匆匆。", 
            "还惆怅，尘回月上，依恋与人同。"
        ], 
        "title": "满庭芳 柳", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "罗浮梦远，且近窗就月，閒缀庭院。", 
            "浅淡妆成，还许东风，横斜又恁吹遍。", 
            "偎阑一笑迎人久，见道是、幽寒禁惯。", 
            "便问春、尽地无言，去也未关愁怨。", 
            "应念孤山旧侣，那时鹤，睡里轻与依恋。", 
            "不管湖天，水在云流，已自暗教香转。", 
            "谁知雪海盈盈树，早乞向、陇头催换。", 
            "谩等閒、环佩重来，准拟梦留尘断。"
        ], 
        "title": "疏影 为眉云画梅花便面并赋此解题之", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "低户疏棂风乍咽。", 
            "月正窥人，未许帘栊隔。", 
            "一枕轻寒休自怯，楼高不碍灯明灭。", 
            "宛转愁心谁与说？", 
            "寂寞池塘，蛙语声声切。", 
            "墙外乱红吹又歇，空枝照眼还如雪。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "未是云教月转，生愁花许烟迷。", 
            "宵残凉重点罗衣，倚遍阑干无寐。", 
            "巷底哀弦趁酒，帘前坠燕沾泥。", 
            "微风轻絮过墙西，依旧画楼人醉。"
        ], 
        "title": "西江月", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "尘沙起。", 
            "镇无语、独坐愁如水。", 
            "惊飙渐入帘旌，还隔瑶窗十二。", 
            "层台未隐。", 
            "堪纵目、寥天黯无际。", 
            "但阴阴、巷陌人家，夜凉庭院深闭。", 
            "依稀树色江南，凭追思、东风小阁沈醉。", 
            "断梦飘蘦，天涯惯空觅，向烟云画里。", 
            "登临久、星稀月淡。", 
            "照无寐、鸡鸣却未已。", 
            "尽低回、怨笛声声，一回欢又成坠。"
        ], 
        "title": "尉迟杯", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "正当楼酒醒又黄昏，此间尽消磨。", 
            "便殷勤坐对，眉犹胜月，目更凝波。", 
            "难得重来把手，忍听旧笙歌。", 
            "相与论憔悴，夜已如何？", 
            "暗记三更低转，算隔帘人定，愁思无那。", 
            "怅江头梦远，搔首望云过。", 
            "定中秋、团圞容易，又一年、何事盼星河？", 
            "天涯遍，更谁无寐，念我蹉跎。"
        ], 
        "title": "八声甘州 坐栖琼楼", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "中酒又今宵。", 
            "愁梦如潮。", 
            "十年兄弟各迢遥。", 
            "独是相逢沈醉里，鬓已萧萧。", 
            "怕与说明朝。", 
            "门外征桡，塞天风雨正嚣嚣。", 
            "回首江南何处去？", 
            "吴市吹箫。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一令衔枚昼不哗，一声传箭满风沙。", 
            "帐中辩士秦犀首，门下材官汉虎牙。", 
            "系肘讵嫌金印重，开颜新贮玉楼斜。", 
            "劝君须惜河山誓，不灭胡虏不作家。"
        ], 
        "title": "赠某将", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "衮钺远离行在所，威声雷动九天加。", 
            "帐中辩士梁犀首，戟下将军汉虎牙。", 
            "雁值飞书曾落羽，霜迎舞剑不成花。", 
            "夜分指顾高台上，已自心过北斗斜。"
        ], 
        "title": "上定兴侯相公", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鸳鸯楼下乌欲栖，玳瑁梁间燕吐泥。", 
            "月晕圆随汉东蚌，天河倾向汝南鸡。", 
            "万方仪态华镫出，一笑横陈翠帐低。", 
            "愁见晓鸿征塞北，不知天将定辽西。"
        ], 
        "title": "以乐府题作唐体五首 其一 昔昔盐", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "将军不事渔阳掺，伐鼓扬歌朱鹭飞。", 
            "白马涛边光景发，朱鸢城下捷书归。", 
            "天声并作苍山响，日色中悬赤羽辉。", 
            "燕颔何辞驱雁塞，玉颜春思在金微。"
        ], 
        "title": "以乐府题作唐体五首 其二 朱鹭", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "碎叶城秋起阵鹅，圆花床软动灵鼍。", 
            "白鱼本是周王瑞，朱鹭新成汉凯歌。", 
            "靺鞨装流征马汗，燕支山照美人酡。", 
            "黄龙显见麒麟至，陛下垂衣协太和。"
        ], 
        "title": "以乐府题作唐体五首 其三", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "明月三五二八夜，春风丝竹管弦时。", 
            "若复不饮独归去，空留可怜持与谁。", 
            "鸡黍寒家崇汉腊，虹梁晓日艳胡姬。", 
            "人閒乌白马生角，一醉君前浑不知。"
        ], 
        "title": "以乐府题作唐体五首 其四 将进酒", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "佳人兰室寤青阳，朱鸟窗临堕马妆。", 
            "一夜秋风下庭绿，几家明月照流黄。", 
            "琵琶声断羞和戎，锦字书回拜护羌。", 
            "犹自留情顾华寝，岂知牛女限河梁。"
        ], 
        "title": "以乐府题作唐体五首 其五 秋思", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "胶寒竹箭犹扬越，笛散梅花已汉关。", 
            "小月阵前云出海，骨都营外火连山。", 
            "江边玉帐楼船度，马上金钱御府颁。", 
            "百尺朝台两铜柱，汉家何日拓南蛮。"
        ], 
        "title": "南中塞上曲", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "汉家宫阙入边尘，白草黄榆问远臣。", 
            "南越荒坟嘶石马，北庭清露泣金人。", 
            "山河不改千秋色，卫霍原轻百战身。", 
            "莫忘群公骖驾路，柏梁冠履应星辰。"
        ], 
        "title": "汉臣篇", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "水绿三湘下九疑，海隅风动帝巡时。", 
            "五弦惟托南薰奏，二女何孤北渚思。", 
            "轩后衣冠同委蜕，楚臣椒桂独陈词。", 
            "谁将百粤文身众，会向箫韶学凤仪。"
        ], 
        "title": "苍梧怀古（戊子）", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南渡何因断好音，两厓松柏昼阴阴。", 
            "鱼鳞屋里君臣会，羊角风前社稷心。", 
            "重译海遥天上下，九州金散鼎浮沈。", 
            "中原仓卒移龙战，泪尽玄黄根至今。"
        ], 
        "title": "厓门吊古 其一", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "舟中劝学非迂阔，纵有孙吴可奈何。", 
            "实异处堂安燕雀，虚言梁海有鼋鼍。", 
            "枢衡并拥慈元殿，柴市遥闻正气歌。", 
            "千古兴亡问穷海，几时还见不扬波。"
        ], 
        "title": "厓门吊古 其二", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "宝林天外指黄梅，花发菩提五叶开。", 
            "祖法云何便南去，新州元自具西来。", 
            "山间逐猎人终散，钵里降龙蜕已灰。", 
            "闻道此心无所住，愿随溪水日潆洄。"
        ], 
        "title": "曹溪礼大鉴禅师塔", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "万山深入且登楼，萧散看春不断愁。", 
            "朝雨疏烟摇大壑，夕阳空影纳神州。", 
            "七哀诗思无刘表，十赉文心有敬游。", 
            "今日风光仍汉腊，白云多处任淹留。"
        ], 
        "title": "登楼", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "葛令安期几岁年，梦魂春上曜真天。", 
            "白云影入飞泉碎，沧海波涵赤日圆。", 
            "竹叶成符丹自转，梧花栖凤色相鲜。", 
            "如何识路归来遽，身在齐州九点烟。"
        ], 
        "title": "早春梦游罗浮", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "延年错彩归风雅，体降元嘉自尔时。", 
            "曲水屡承三月诏，竹林惟缀五君诗。", 
            "怀人定向浔阳醉，从宦那因汨渚悲。", 
            "缓唱椅梧高凤句，桂林秋净月离离。"
        ], 
        "title": "始安寻颜延年故迹", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "负郭田空客已逋，登舟袁虎漫佣租。", 
            "门前小试双文履，江上轻浮五石瓠。", 
            "帆挂三江凉雨急，寺残中宿远烟孤。", 
            "潮声到枕闻吹笛，为谱清愁寄二禺。"
        ], 
        "title": "之清远", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "长信阶前草露晞，碧桃花发紫鸾飞。", 
            "峨眉月上眉双远，群玉春深玉一围。", 
            "九籥驻颜销楚梦，八琅垂手落秦衣。", 
            "君王万寿山川阔，环佩何年妾独归。"
        ], 
        "title": "宫人入道", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "金母防閒贮绛宫，石城烟水戏鱼通。", 
            "丝抽园客心还乱，竹写湘娥泪亦工。", 
            "匏叶春舒迷鷕雉，土囊秋启怯雄风。", 
            "革言尚未闻三就，木落寒宵倚断鸿。"
        ], 
        "title": "八音二首 其一", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "金隍归骑杳无踪，石阙衔将玉箸重。", 
            "丝履远游愆雒女，竹枝清唱懊吴侬。", 
            "匏星妾让牵牛匹，土块谁颁汗马封。", 
            "革绪风时初景在，木兰秋晚罢芙蓉。"
        ], 
        "title": "八音二首 其二", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "尉佗城上春吹角，月暗千门夜可怜。", 
            "几处惊乌栖未暖，往时词客泪应悬。", 
            "江山一为迷孤枕，笳鼓何劳媚远天。", 
            "无限微吟向明发，晓风吹断越台烟。"
        ], 
        "title": "春夜闻角", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "霸国禅关问大雄，南朝钟梵袭遗风。", 
            "曾然劫火藏沙界，似立金茎表汉宫。", 
            "狮座何人高说法，貂珰皈佛漫论功。", 
            "檐铃不动诸天寂，薄暮愁看海日红。"
        ], 
        "title": "光孝寺铁塔", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "斑鬓风流滞汉貂，独怜朱凤出神霄。", 
            "弹琴不觉鹴裘敝，赋猎回瞻馺娑遥。", 
            "池草昔游专甲帐，岭梅今雨带申椒。", 
            "莫驰河朔鹰扬誉，闻道祁连厌射雕。"
        ], 
        "title": "奉赠东方先生", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鸣鸟难闻羽翼稀，身馀萍梗涕沾扉。", 
            "故山在客云松老，初服从谁昼锦归。", 
            "世弃君平方卖卜，年高蘧瑗早知非。", 
            "南中芜绝乘骓路，目尽吴阊匹练微。"
        ], 
        "title": "珠江与严伯玉话旧", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "憔悴江潭赋卜居，半生裘马憺樵渔。", 
            "同株已恨三荆别，环堵空垂五柳疏。", 
            "梁甫吟成孤管乐，建安才老减应徐。", 
            "春风把臂光人胜，怀袖犹珍隔岁书。"
        ], 
        "title": "春初答曾笃卿去年见赠之作", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "渔矶独坐酒微曛，人日高歌想使君。", 
            "一字国门空战垒，三城烟火挹春云。", 
            "青山不隔金龟侣，篮舆堪随竹马群。", 
            "憔悴江潭孤献岁，茂林芳树太氤氲。"
        ], 
        "title": "人日寄曹秋岳方伯", 
        "type": "律诗", 
        "yun": "文"
    }, 
    {
        "author": "贡桂生", 
        "era": "清", 
        "subtype": "七言律诗", 
        "text": [
            "电闪注光六十春，满腔心事对儿陈。", 
            "毕生耕稼颇知味，十载诗书枉问津。", 
            "退一步行途总坦，作三冬计境常新。", 
            "汝曹学艺须勤奋，磨厉甄陶肯让人。"
        ], 
        "title": "六十示儿", 
        "type": "律诗", 
        "yun": "真"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "休把平原绣。", 
            "绣则绣、吾家难弟，古今稀有。", 
            "万里寻亲踰鸭绿，险甚黄牛白狗。", 
            "一路上，夔蚿作友。", 
            "辛苦瘦儿携弱肉，向海天尽处孤踪透。", 
            "三年内，无乾袖。", 
            "平沙列幕悲风吼。", 
            "猎火照、依稀认是，云中生口。", 
            "马上回身争拥抱，此刻傍人白首。", 
            "辨不出、穷边节候。", 
            "犹记离乡年尚少，牧羝羊、北海双双叟。", 
            "长夜哭，阴山后。"
        ], 
        "title": "贺新郎  弓冶弟万里省亲三年旋里，于其归也，悲喜交集，词以赠之，并怀卫玉叔暨汉槎吴子，即用赠苏昆生韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "细雨青山麓。", 
            "野塘边、故人忽卸，布帆一幅。", 
            "失喜推篷还笑剧，难得他乡骨肉。", 
            "问那处、酒旗斜矗。", 
            "我有新年离鸿恨，舣烟航、且与浇醹醁。", 
            "知来日，何方宿。", 
            "樽前况有人如玉。", 
            "再休提、千场锦瑟，万堆红烛。", 
            "沦落旧人谁尚在，只剩何戡情熟。", 
            "船倚在、黄芦苦竹。", 
            "落照重逢询伴侣，也未将言应螺先蹙。", 
            "长洲水，年年绿。"
        ], 
        "title": "贺新郎  惠山遇冒爰及谷梁酒间感事并示杨枝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "今夜清辉漾。", 
            "想月殿、菱花出匣，一轮初上。", 
            "万户千门连碧海，处处钩帘倚幌。", 
            "只少我、一人凝望。", 
            "多谢东邻遗粔籹，恰分明、掬取团圆样。", 
            "开笼看，神差王。", 
            "纷然佳果还相贶。", 
            "揩病眼、荔奴黄皱，哀梨碧涨。", 
            "忽忆添丁千里外，阻隔丹崖绿嶂。", 
            "恨此物、无缘分饷。", 
            "若使姮娥知我意，也璇闺、掩却垂绡帐。", 
            "应为我，色惆怅。"
        ], 
        "title": "贺新郎  中秋伏枕承蘧庵先生有月饼果物之惠病起赋谢", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一病惊秋暮。", 
            "暗澹煞、五更青鬓，万山红树。", 
            "煎药真长高谊在，结驷连镳相顾。", 
            "仆惫矣、诸君无苦。", 
            "纵惫此心犹炯炯，试扶吾、一上秋城去。", 
            "沙雁落，细如雨。", 
            "韩园旧日曾歌舞。", 
            "有多少、缕金裙子，酒和墨污。", 
            "那数三千珠履客，高会春申极浦。", 
            "当日事、何人记取。", 
            "黔董颀邹今不见，只十围、梅似青铜古。", 
            "花尚好，人非故。"
        ], 
        "title": "贺新郎  暮秋卧病澄江客舍，承刘震修沛元秦其天贺天士椒峰弟诸君枉顾，因感亡友邹程村董文友，漫赋一首并示梅园主人韩尔铉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "已矣何须说。", 
            "笑乐安、彦升儿子，寒天衣葛。", 
            "百结千丝穿已破，磨尽炎风腊雪。", 
            "看种种、是余之发。", 
            "半世琵琶知者少，枉教人、斜抱胸前月。", 
            "羞再挟，王门瑟。", 
            "黄皮裤褶军装别。", 
            "出萧关、边笳夜起，黄云四合。", 
            "直向李陵台畔望，多少如霜战骨。", 
            "陇头水、助人愁绝。", 
            "此意尽豪那易遂，学龙吟、屈煞床头铁。", 
            "风正吼，烛花裂。"
        ], 
        "title": "贺新郎  冬夜不寐写怀用稼轩同父倡和韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "唤个船儿去。", 
            "傍城河、柳丝蘸碧，渐拖官渡。", 
            "閒访故人人已出，门锁小桥烟浦。", 
            "空伫立、怅然谁与。", 
            "人说前村梅更好，月胧明、绿萼栖毛女。", 
            "趁波暖，响春橹。", 
            "僧楼小憩评今古。", 
            "喜槛外、乱山绝涧，暗香无数。", 
            "寒食一杯须作达，莫惹春愁万缕。", 
            "看满眼、纸钱飞处。", 
            "除却吾曹二三子，只此情、堪共花枝语。", 
            "花不应，洒红雨。"
        ], 
        "title": "贺新郎  积雨乍晴。竹逸买舟，拉云臣暨余郭外春游，访万子红友不遇，因过石亭探古梅，并坐古香庵小憩", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "并日邀游去。", 
            "正郭外、风丝飐袖，水烟笼渡。", 
            "两月春霖愁似海，涨了绿波南浦。", 
            "刚一霎、晴溪容与。", 
            "茶崦竹篱帆影过，粉墙头、暗立谁家女。", 
            "沙鸟懒，触柔橹。", 
            "难忘最是亭梅古。", 
            "记昨到、凭阑抛盏，落英閒数。", 
            "带暝遥峰娇欲睡，香在衫痕鬓缕。", 
            "春渐到、最销魂处。", 
            "来日纵无知己约，也重游、拟续花间语。", 
            "无奈是，帘纤雨。"
        ], 
        "title": "贺新郎  次日红友复折柬招游石亭值阴雨作词谢之仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月上梨花午。", 
            "恰重逢、江潭旧识，喁喁尔汝。", 
            "绛烛两行浑不夜，添上三通画鼓。", 
            "说不尽、残唐西楚。", 
            "话到英雄儿女恨，绿牙屏、惊醒红鹦鹉。", 
            "雕笼内，泪如雨。", 
            "一般怀抱君尤苦。", 
            "家本在、扶风盩厔，五陵佳处。", 
            "汉阙唐陵回首望，渭水无情东去。", 
            "剩短蜡、声声诉与。", 
            "绣岭宫前花似雪，正秦川、公子迷归路。", 
            "重酌酒，尽君语。"
        ], 
        "title": "贺新郎  伯成先生席上赠韩修（韩关中人圣秋舍人小阮流浪东吴善说平话）龄", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "急雨铜街没。", 
            "喜瞥遇、一僧不俗，有愁都豁。", 
            "半世不曾持梵呗，只唱晓风残月。", 
            "让衮衮、群儿成佛。", 
            "音节柔和兼妙好，鬘陀花、簌簌翻林樾。", 
            "遗恨事、无毫发。", 
            "鼕鼕画鼓春雷发。", 
            "似临颍、十三娘舞，剑光奔突。", 
            "赢得阇黎争匿笑，讵是灵山衣钵。", 
            "长啸也、岑牟难脱。", 
            "万事谁真谁算假，拍红牙、那便閒生活。", 
            "持此意，问迦叶。"
        ], 
        "title": "贺新郎  茶村寺寓逢庭柏上人有赠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月黑灯摇雾。", 
            "看鼓史、岑牟单绞，当筵箕踞。", 
            "苦竹哀丝争欲闹，静听八音之主。", 
            "让老革、凭陵今古。", 
            "紞地一声千籁响，掣红旗、突阵将军怒。", 
            "荷珠迸，碎如雨。", 
            "有声讵比无声苦。", 
            "又垂手、画槌小歇，凝情无语。", 
            "忍俊不禁停又滚，隐隐春雷慢吐。", 
            "十三段、花攒锦聚。", 
            "打到五更心已碎，正疑愁、似梦无寻处。", 
            "方趁拍，猛然住。"
        ], 
        "title": "贺新郎  春夜听鼓师挝鼓", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "高馆灯如绣。", 
            "屈指算、摄衣登座，放颠时有。", 
            "惯骂孟尝门下客，无过鸣鸡盗狗。", 
            "吾宁与、灌夫为友。", 
            "曾被两行官伎哂，玳筵前、一片喧声透。", 
            "香醪泼，污红袖。", 
            "欢场百戏鱼龙吼。", 
            "却何来、败人意兴，难开笑口。", 
            "自顾无聊惟直视，夺得鸾篦搔首。", 
            "叱若辈、何堪秪候。", 
            "事后极知余谬误，恰流传、更有黄冈叟。", 
            "疏狂态，谁甘后。"
        ], 
        "title": "贺新郎  自嘲用赠苏昆生韵同杜于皇赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天畔蚕丛路。", 
            "记当日、锦城丝管，华阳士女。", 
            "一自愁云霾蜀栈，飞下桓家宣武。", 
            "有多少、花钿血污。", 
            "十万娥眉齐上马，过当年、花蕊题诗处。", 
            "葭萌驿，鹃啼苦。", 
            "春宵高宴元戎府。", 
            "明月下、玉容黯淡，有人低诉。", 
            "妾本成都良家子，叹息鸾分钗股。", 
            "客亦为、泪零如雨。", 
            "掷却黄金归破镜，问德言、还识菱花否。", 
            "吾事毕，拔身去。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "岭对离宫绣。", 
            "听鼙鼓、鱼阳遗恨，乾坤罕有。", 
            "记得黄巾初入洛，朝士马都如狗。", 
            "还自许、师臣宾友。", 
            "谁把侍中貂细插，锦河山、忍被军声透。", 
            "八风舞，郎当袖。", 
            "梨园白发潜悲吼。", 
            "谁信道、千秋南董，繫诸伶口。", 
            "马上弯弧争欲射，客有道旁泥首。", 
            "捧降表、夕阳亭候。", 
            "今日堂堂红烛里，正当年、肉袒牵羊叟。", 
            "头暗触，屏风后。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "灏气收残暑。", 
            "恰金飙、夜来染就，小山幽树。", 
            "丛桂离离香满径，正值秋棠开处。", 
            "掩映也、倍添娇妩。", 
            "红烛三条围锁院，记妲娥、不肯相怜取。", 
            "平生恨，那堪数。", 
            "思量旧事多如雨。", 
            "忆前生、婆娑曾在，清虚之府。", 
            "沦谪红尘三十载，却羡广寒清苦。", 
            "忘不了、花阴玉兔。", 
            "月到中秋光定满，折花枝、吾欲骖鸾去。", 
            "再快作，霓裳舞。"
        ], 
        "title": "贺新郎  中秋前五日看早桂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "战舰排江口。", 
            "正天边、真王拜印，蛟螭蟠钮。", 
            "徵发棹船郎十万，列郡风驰雨骤。", 
            "叹闾左、骚然鸡狗。", 
            "里正前团催后保，尽累累、锁繫空仓后。", 
            "捽头去，敢摇手。", 
            "稻花恰称霜天秀。", 
            "有丁男、临岐诀绝，草间病妇。", 
            "此去三江牵百丈，雪浪排樯夜吼。", 
            "背耐得、土牛鞭否。", 
            "好倚后园枫树下，向丛祠、亟倩巫浇酒。", 
            "神祐我，归田亩。"
        ], 
        "title": "贺新郎  纤夫词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万斛凉云泻。", 
            "买蜻蛉、烟潭容裔，晴秋潇洒。", 
            "黄叶村中行不远，隐隐前山精舍。", 
            "人已被、暗香萦惹。", 
            "才见岩梅齐著粉，染西风、丛桂旋开也。", 
            "流光驶，似奔马。", 
            "舍舟缓服寻兰若。", 
            "正霜檐、累累金粟，参差低亚。", 
            "竹色泉光幽映极，携得一樽堪把。", 
            "问此乐、何如仆射。", 
            "忽见高茔延野烧，似赤龙、蹙踏山都赭。", 
            "矫首看，莽惊诧。"
        ], 
        "title": "贺新郎  秋日竹逸约同云臣红友渭文石亭看桂", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乌桕全红也。", 
            "过溪桥、重游昨日，笔篱茅舍。", 
            "笑语生香来渐近，衫影参差入画。", 
            "见一队、明妆淡雅。", 
            "要撚黄花亲比瘦，小阑干、不许帘儿挂。", 
            "人与菊，并堪把。", 
            "霜天短鬓惊衰谢。", 
            "恰何缘、人间尚有，钿车罗帕。", 
            "万事西风吹散了，黄叶漫天而下。", 
            "偏只向、看花人打。", 
            "若使渊明今日在，料先生、也被閒情惹。", 
            "狂奴态，甘遭骂。"
        ], 
        "title": "贺新郎  重游菊圃纪事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "羊枣经霜罅。", 
            "记当年、狂歌曾点，甘同嗜鲊。", 
            "老干虬柯三四本，冷翠幽光团射。", 
            "曾脱帽、行吟其下。", 
            "一自人缠风木恨，剩支楹、仄磴欹危怕。", 
            "萝葛翳，鼪鼯挂。", 
            "三年泪为思亲洒。", 
            "葺亭轩、峥泓明瑟，重开图画。", 
            "粉壁疏窗仍靓好，拭尽尘埃野马。", 
            "果熟也、莫从人打。", 
            "不是瀼西饶靳惜，是前人、口泽斯存者。", 
            "歌纂纂，荫堪藉。"
        ], 
        "title": "贺新郎  题思嗜轩为姜勉中赋用题青瑶屿原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闽峤盘天际。", 
            "怅连年、幔亭昔梦，枕边频制。", 
            "拓得郎官山半幅，目断层崖雪霁。", 
            "飞不透、鹧鸪声里。", 
            "今日真成归计稳，涨蛮天、一片南还骑。", 
            "桄榔面，家山味。", 
            "前滩唤囝乡音细。", 
            "傍榕阴、晶丸万颗，依然斜缀。", 
            "绿蛎房边红齿屐，喧笑应门童稚。", 
            "谁暇诉、飘零情事。", 
            "少顷武夷君有信，也头童面皱骖鸾至。", 
            "惊此别，几年岁。"
        ], 
        "title": "贺新郎  题郎官山雪霁图送家伯驺还八闽", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鹃舌啼春冷。", 
            "记并州、十年飘泊，蝶侥蜂倖。", 
            "花露微蒸才抑鲊，小阁围香说饼。", 
            "闹多少、帘痕帽影。", 
            "烛底新翻杨枝曲，字斜行、写上春衣领。", 
            "只此事，君应省。", 
            "江南四月残红静。", 
            "又逢君、斜阳一水，盈盈舴艋。", 
            "暂借芳园聊话旧，坐皱绿芜三径。", 
            "算聚散、来朝难定。", 
            "鸿爪那能长留住，笑繫腰、彭祖徒窥井。", 
            "一弹指，三生顷。"
        ], 
        "title": "贺新郎  缪园与谷梁话旧", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "昔闻诗礼地，地是叹人遐。", 
            "夜月虚茅宇，春风到楝花。", 
            "自公曾许国，有子善承家。", 
            "手泽垂垂在，清明迥未涯。"
        ], 
        "title": "楝亭为荔轩先生赋", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "耆旧海南偏，相思二十年。", 
            "来攀贝多树，别负荔枝天。", 
            "江晚饶芳草，山村有杜鹃。", 
            "别离无限思，都付疍人船。"
        ], 
        "title": "和王士正诗", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "五言律诗", 
        "text": [
            "四壁石崔嵬，飞泉石上来。", 
            "桥分三折入，峰斫一门开。", 
            "坐处凝丝雨，行边滑细苔。", 
            "浮觞不可俟，先命酌泉杯。"
        ], 
        "title": "西樵白云洞同王川南作", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "御史封章更表忠，诏书前后出行宫。", 
            "家门已积沦胥痛，国典犹追式遏功。", 
            "唐祀睢阳存两庙，汉崇司马列三公。", 
            "孤儿拜舞威颜下，血泪凭添汗简中。"
        ], 
        "title": "拜恩感赋", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮风暖鹧鸪啼，山下梅花客未迷。", 
            "十里娇歌传玉笛，一竿残月泊沙堤。", 
            "生存华屋人何处，营垒清秋马独嘶。", 
            "扶醉西州他日路，潘郎怀旧岂堪题。"
        ], 
        "title": "西樵旅怀五首 其一", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "牂牁滚滚向东流，绿浦黄龙识御舟。", 
            "初日平沙群跃马，二年杯酒独登楼。", 
            "星连牛斗曾传檄，寒报湘沅尽赐裘。", 
            "孤棹一辞天万里，几回风雨吼吴钩。"
        ], 
        "title": "西樵旅怀五首 其二", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高楼斜月倒银河，长路朝天响玉珂。", 
            "雉堞影连飞旆密，马蹄香踏落花多。", 
            "风中短笛翔鹓鹭，树底轻尘散绮罗。", 
            "只有数峰名石室，著书留待史臣过。"
        ], 
        "title": "西樵旅怀五首 其三", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江城北面是山家，细雨西桥石路斜。", 
            "九日归来浇绿酒，几年人去落黄花。", 
            "牙签旧架唯馀蠹，玉树空庭但噪鸦。", 
            "犹有邻翁思手泽，壁书珍重与笼纱。"
        ], 
        "title": "西樵旅怀五首 其四", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "涕泣经年自一身，南天回首又风尘。", 
            "低徊不死缘无子，潦倒何颜复向人。", 
            "犬马岂能忘旧主，梦魂犹恐负先臣。", 
            "西山有屋临溪水，新种桃花欲避秦。"
        ], 
        "title": "西樵旅怀五首 其五", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山中麋鹿若为群，岭外双鱼杳不闻。", 
            "贫甚独存冯客剑，雪深持上岳王坟。", 
            "西湖歌舞春无价，南宋楼台暮有云。", 
            "休恨议和奸相国，大江犹得百年分。"
        ], 
        "title": "西湖", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "虎迹苍茫霸业沈，古时山色尚阴阴。", 
            "半楼月影千家笛，万里天涯一夜砧。", 
            "南国干戈征士泪，西风刀剪美人心。", 
            "市中亦有吹篪客，乞食吴门秋又深。"
        ], 
        "title": "虎丘题壁", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "松溪残雨湿征衣，小泊村桥叩竹扉。", 
            "万里共惊吾尚在，三年偏讶信何稀。", 
            "棘林雪尽铜驼冷，苜蓿春生铁马肥。", 
            "醉死君家都莫惜，天涯多有未能归。"
        ], 
        "title": "归自吴越与家皖翁庞艺长赉予弟握手龙津醉后成诗", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春云漠漠虎头东，几日移居杏再红。", 
            "三径草生残雨后，数家门掩落花中。", 
            "乡山久别吟兼梦，水驿多情浪与风。", 
            "有约扁舟未能去，幽期空负钓鱼翁。"
        ], 
        "title": "新塘早春怀蔡艮若何不偕", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰柳亭边酒数杯，扁舟昨日虎头回。", 
            "结成茅屋竟何事，开到黄花人又来。", 
            "小郭乍寒山有雨，平池经旱水兼苔。", 
            "旧家正在江城外，深夜无人莫上台。"
        ], 
        "title": "宿梁器圃寒塘", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山木萧萧风又吹，两厓波浪至今悲。", 
            "一声望帝啼荒殿，十载愁人拜古祠。", 
            "海水有门分上下，江山无地限华夷。", 
            "停舟我亦艰难日，畏向苍苔读旧碑。"
        ], 
        "title": "厓门谒三忠祠", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "滩头潮落树昏昏，夜半移舟出水村。", 
            "一渚暗云迷大雁，片帆春雨下江门。", 
            "愁来每失芳菲节，老去多惭父母恩。", 
            "明日冈州花下醉，此心持与故人言。"
        ], 
        "title": "夜发甘竹滩", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "雨歇空堂秋气生，酒杯无惜坐深更。", 
            "扁舟此去复为客，一宿缘君暂到城。", 
            "夜月几时还共照，楚山应恨不同行。", 
            "西风万里传书处，待汝题诗赠屈平。"
        ], 
        "title": "宿董无休五羊寓舍留别", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "扶胥古渡水凄凄，雨后移舟望转迷。", 
            "数口寄居秋草外，一身为客楚云西。", 
            "家无兄弟依良友，地夹河山畏鼓鼙。", 
            "知己片言应不负，乱离妻子藉提携。"
        ], 
        "title": "发舟寄湛用喈钟裴仙湛天石", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "霏微残月晓风寒，生死交情话别难。", 
            "入楚客无燕匕首，送行人有白衣冠。", 
            "舟辞香浦鸿初到，马踏梅关雪渐看。", 
            "后会不须期故国，中原天地本来宽。"
        ], 
        "title": "留别诸同人", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "向风长叹草萧萧，山压重门石气骄。", 
            "千古霸图俱寂寞，再来行迹尚渔樵。", 
            "寄书黄木湾何处，走马红梅驿渐遥。", 
            "欲扫苍厓记名姓，少年时已薄题桥。"
        ], 
        "title": "度大庾岭", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "重逢又是异乡行，一月孤帆共北征。", 
            "江上路分彭蠡泽，雪中人向岳阳城。", 
            "停舟此地丹枫色，买醉当垆玉笛声。", 
            "别后想君歌舞夜，姑苏南望倍含情。"
        ], 
        "title": "江上别卢非玉", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天涯何意返征骖，惨澹离怀酒不酣。", 
            "匝地柳条青汉上，断肠春草绿湘南。", 
            "难归故国生多恨，有约乘桴去亦堪。", 
            "沧海茫茫一回首，美人迟暮在江潭。"
        ], 
        "title": "答别郭幼隗", 
        "type": "律诗", 
        "yun": "覃"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南岳千峰一衲栖，小桥流水入招提。", 
            "山端远影湘江尽，竹外闲窗楚岫低。", 
            "十日淹留春色暮，中宵谈笑月华西。", 
            "岐途不用悲游子，芳草天涯路未迷。"
        ], 
        "title": "白门别诺诺和尚", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "沧波芳草暮生烟，东望离心倍黯然。", 
            "短棹拟过黄鹄渡，轻装催上白门船。", 
            "遥从江汉分流地，坐到星河欲晓天。", 
            "明日五更应已远，故人残月正高眠。"
        ], 
        "title": "将发汉口毛子霞在武昌不得更别舟中夜坐作诗寄之", 
        "type": "律诗", 
        "yun": "先"
    }, 
    {
        "author": "袁克文", 
        "era": "清", 
        "subtype": null, 
        "text": [
            "曲巷传声，低桥送影，轻车不碍尘沙冷。", 
            "朱楼一去百回头，酒残还被风吹醒。", 
            "怨许平分，欢应未省，阑干重叠无人凭。", 
            "者时愁梦自深深，疏灯缺月窥金井。"
        ], 
        "title": "踏莎行 其一 夜归", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "月共愁凝，春随梦断，江头柳色青垂遍。", 
            "归期欲计但无期，烟波不管征人远。", 
            "袖角笼欢，钗痕记怨，当时酒泪盈盈见。", 
            "遥知灯火又黄昏，风花依旧迎妆面。"
        ], 
        "title": "踏莎行 其二 忆妍华", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "吹梦京尘，销魂沽水，鼓鼙惊又当秋。", 
            "一尊轻醉，憔悴数前游。", 
            "堪忆城东旧社，钟声里、灯火悠悠。", 
            "供酬唱，西山翠簇，飞爽入层楼。", 
            "回头何处是，朱帘雾卷，碧瓦霜流。", 
            "但凝想无端，燕语还休。", 
            "七二重重逝水，应不断、吹叠閒愁。", 
            "西风晚，凉天旧侣，相对说勾留。"
        ], 
        "title": "满庭芳 遇丁闇公于地山师座上赋赠", 
        "type": "词", 
        "yun": "尤"
    }, 
    {
        "author": "袁克文", 
        "era": "清", 
        "subtype": null, 
        "text": [
            "吹上花枝还又住。", 
            "花外流莺，却被东风妒。", 
            "花落不关春欲暮，有情芳草无情树。", 
            "帘底车声衔陌路。", 
            "卷尽残红，不卷愁思去。", 
            "莫问飘零花与絮，江山到眼今何处？"
        ], 
        "title": "蝶恋花 其一 和梅真", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "尽夜西风吹未觉。", 
            "一枕寒蛩，往事思量著。", 
            "梦到江南愁隐约，无言但忆人如昨。", 
            "寂寞阑干堆碧幕。", 
            "幕自垂垂，不管花开落。", 
            "花外琵琶弹又却，何时重醉楼西角？"
        ], 
        "title": "蝶恋花 其二 有怀", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "杜鹃啼彻，又匆匆送了，梨花寒食。", 
            "帘底窥人明月在，鬓乱钗横今夕。", 
            "珠琐流香，银灯殢艳，犹是春消息。", 
            "眉痕重认，泥人欢意能识？", 
            "因念人定歌残，微醒还醉，几度相怜惜。", 
            "灯后花前都倚遍，枕上堪思头白。", 
            "数到更阑，直惊残梦，梦去浑无迹。", 
            "何曾孤负，那时情过千尺。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "小雨轻凉一夜秋，单衾如水不胜愁，强抛閒梦度温柔。", 
            "尽有啼蛩迎别院，已无飞燕近重楼，灯痕寂寞下帘钩。"
        ], 
        "title": "其一 浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "短梦临愁总不温，深情一往认钗痕，小楼春雨几黄昏。", 
            "已分关山添白发，尽收欢怨入离尊，天涯谁更与销魂？"
        ], 
        "title": "浣溪沙 其二 怅怀旧事", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "独坐禁寒倦不知，更残风雨尚矜持，十年长是费相思。", 
            "塞上花枝随鬓减，江南秋色共人迟，料量欢梦总参差。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "兰汤一掬试轻柔，微雨正新秋。", 
            "罗衣乍解，绮香初度，欲睡还休。", 
            "不留手处明肌雪，欢意十分稠。", 
            "三分眼底，二分眉上，一半心头。"
        ], 
        "title": "秋波媚", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "盈盈碧落，迢迢银汉，料有双星暗渡。", 
            "休从天上问人间，又却被、纤云遮住。", 
            "华年似水，尘欢如梦，莫使它生重误。", 
            "今宵纵是负佳期，却种得、相思无数。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "星斗阑干罢晚妆，冰肌玉骨自清凉，微风直裛锦衾香。", 
            "渐许相思通宛转，偶从残梦说荒唐，当时已是九回肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "渌水平桥未远，风帘曲巷初寒。", 
            "今宵轻醉小庭閒，清漏愁闻催换。", 
            "襟上频惊泪雨，尊前重认眉山。", 
            "相逢谩与数悲欢，已是十年肠断。"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "明月空随梦远，西风又逐花飞。", 
            "柳条无计绾征衣，只是替人憔悴。", 
            "一往情应不断，十年欢已成非。", 
            "者回相见更相违，赢得几番沈醉？"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "隔座黯凝波。", 
            "脉脉双蛾。", 
            "夜阑犹自艳轻罗。", 
            "香兽金炉凭次第，何处春多？", 
            "明月梦中过。", 
            "此意无那。", 
            "笑颜能得几回酡？", 
            "况是天寒人渐远，不醉如何？"
        ], 
        "title": "浪淘沙 偕霭兰饮明湖春", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "渐是秋光欲暮时，疏疏黄叶遍寒枝，轻烟淡霭不成丝。", 
            "一觉直应嫌梦短，三更已自怯归迟，弥天风露我何之？"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "捡点青衫旧泪痕，萧寥去梦已难温，心头枕上懒重扪。", 
            "尊酒当时空贮怨，笙歌到处总销魂，眼中谁是昔年人？"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "趁酒寻芳，因花志果，此时春又当楼。", 
            "十年欢恨，堪与说温柔。", 
            "难得重逢陌上，东风里、一半春休。", 
            "回肠处，眉尖眼底，依约不胜愁。", 
            "悠悠谁料理？", 
            "留香锦幄，挂月银钩。", 
            "算今夕魂销，恁便勾留。", 
            "好梦朦胧未远，枕函上、空坠搔头。", 
            "还凝伫，屏山隐隐，灯火隔前游。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "荒树凝烟，寒灯送夕，閒踪幽独无人识。", 
            "但愁明月尚窥人，几番照我惊头白。", 
            "怨比宵长，欢随梦寂，银屏十二沈消息。", 
            "惜花还自及花时，何须更乞花怜惜。"
        ], 
        "title": "其一 踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "随分衾裯，无端醒醉，银床曾是留人睡，枕函一晌滞余温，烟丝梦缕都成忆。", 
            "依旧房栊，乍寒情味，更谁肯替花憔悴？", 
            "珠帘不卷画屏空，眼前疑有天花坠。"
        ], 
        "title": "踏莎行 其二 宿粉房琉璃街霭兰室", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "尽日帘栊不上钩，黄昏过了未梳头，初灯残梦正当楼。", 
            "明月不知何处有，閒身安得此中休，那堪临去几回眸。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "花落花开经已惯。", 
            "不道春来，又起閒愁怨。", 
            "擘绿吹红犹未半，朱楼早倚东风遍。", 
            "画角无端催梦断。", 
            "才近黄昏，闭了深深院。", 
            "莫遣柔思随絮乱，教人长忆红妆面。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "到枕思量，当门踯躅，冰魂空绕云屏曲。", 
            "帘栊知未上银钩，斜阳黯黯窗纱绿。", 
            "小醉为欢，长歌当哭，閒踪谁更怜幽独。", 
            "归车及早远嚣尘，回头忍见楼高矗。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一自西楼弹别泪，尽是教人不寐。", 
            "谩省前头事，者回知更添憔悴。", 
            "几度宵寒惊翠被，望断云屏十二。", 
            "心上浑无计，梦痕犹近欢成坠。"
        ], 
        "title": "惜分飞", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "斜阳渐远。", 
            "望旧经行处，垂杨绿遍。", 
            "轻尘不碍行人目，算无恙，眉嚬隔窗犹见。", 
            "看花节序，恁便流光催换。", 
            "黯黯怅芳陌，东头画楼，西畔珠帘。", 
            "翠幕逢迎久，怎飞鸟知还？", 
            "那人无倦，青衫自捡，多少渍愁啼怨。"
        ], 
        "title": "斜阳远 自度曲", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "五夜东风，挟江涛万叠，孤魂吹住。", 
            "镜堕蜡残，中有梦偶三更。", 
            "泣落桃花乍惊，听青禽、凄诉声明。", 
            "道骑鲸，抱石鸾盟轻负。", 
            "飞血趁哀鹜。", 
            "骤折弦裂绮，春随悲度。", 
            "争说玉人非故。", 
            "朱楼隐约朝星，正惨咽、离尘西去。", 
            "凝伫。", 
            "共幽沈、吴台草露。"
        ], 
        "title": "惜秋华", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "星落碧云低，千尺琉璃。", 
            "城南草树咽寒溪。", 
            "幕回楼深人不倦，炉暖红泥。", 
            "小鸟抱霜啼。", 
            "轻掠湖堤，五更鸡犬板桥西。", 
            "风外竹篁烟外柳，无限凄迷。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "十载移家叠嶂前，心期五岳尚悠然。", 
            "白云楼倚松间月，碧玉琴挥石上泉。", 
            "学道定须龙作友，还城应见鹤为仙。", 
            "谁兼济物高情在，为问洪厓几拍肩。"
        ], 
        "title": "曹方伯闻予谈西樵之胜有作赋答", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "蠛蠓浮去傍高萝，千里秋空对寤歌。", 
            "霜落雁低衡岳影，月明人远洞庭波。", 
            "频年玉塞燕支老，别苑金盘白露多。", 
            "夜静湘南倍萧瑟，二灵清泪碎云和。"
        ], 
        "title": "中秋寄楚中旧游", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "月冷吴江枫叶声，莼鲈遥慰十年情。", 
            "旧游半倚生公石，新语重携陆贾城。", 
            "麟阁惊心仍草莽，鸡坛回首识肥轻。", 
            "何当七发开眉宇，秋晚观涛气暂平。"
        ], 
        "title": "山居闻吴客来五羊多是旧游遥有此寄", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "酒酣耳热君勿喧，世上悠悠安足论。", 
            "龟策不开严叟肆，雀罗终守翟公门。", 
            "天空芳草催鸣鴂，寒入梅花断啸猿。", 
            "痛哭穷途今泪尽，且回青眼看乾坤。"
        ], 
        "title": "对酒同黄子", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "吾爱高生高且奇，钓竿高拂若华枝。", 
            "谈天河汉俱无极，蹈海风云自有时。", 
            "杂佩实愁芳草歇，画图虚使万山移。", 
            "德辉未览同增感，遮莫狂歌笑凤衰。"
        ], 
        "title": "赠高严若", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秋江枫落雁声繁，去岁同君深夜论。", 
            "醉倚蠛蠓浮北极，梦惊胡蝶化南园。", 
            "临文每叹风云事，作赋能忘笔札恩。", 
            "不见柴桑故人久，几回烟水限桃源。"
        ], 
        "title": "寄黄季恒", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "策杖何从出世氛，避人深识海鸥群。", 
            "明珠暗道皆丛怨，磐石虚名谁复闻。", 
            "兰畹不供骚客佩，松风时播隐居文。", 
            "从游独近朱明路，已小罗浮四百君。"
        ], 
        "title": "奉答业师欧先生见怀之作次韵 其一", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "几载谈天辩五车，浮云城阙望弥遮。", 
            "洲中有橘千头实，墙下无桑八口家。", 
            "金石古文封小草，丹青明誓托繁华。", 
            "每从南郭欣闻籁，终负东陵懒种瓜。"
        ], 
        "title": "奉答业师欧先生见怀之作次韵 其二", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "弥天觉路竟孤攀，满月毫光想别颜。", 
            "舍利不缄金口偈，袈裟投老玉门关。", 
            "清斋硕果悬春署，故国梅花指雪山。", 
            "寄语辽城千岁鹤，祇园无恙待师还。"
        ], 
        "title": "寄怀祖心禅师", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "谏草重焚入绀园，昙花初发掩黄门。", 
            "何能容易谈天下，祇学阿难白世尊。", 
            "南海潮音通瀑布，西泠花雨接风幡。", 
            "二樵青翠堪相问，明月依依九逝魂。"
        ], 
        "title": "寄澹归上人", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "风吹城树散群鸦，万事摧藏感鬓华。", 
            "旧国自传燕市筑，轻舟宁阻越溪花。", 
            "西园邺下难重集，东岳平原忆共誇。", 
            "谁倚蘋洲怨春晚，碧云新对一江霞。"
        ], 
        "title": "答区叔永见怀之作", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "上林缯缴亚枝低，下国烟花晚更迷。", 
            "女草逢人应绝艳，宾鸿背日不闻嘶。", 
            "候残星火虚躔鸟，书度燕支恨牧羝。", 
            "最是鴂鸣芳易歇，朱颜终觉负春闺。"
        ], 
        "title": "雁来红", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "新叶新花淑气融，芳郊芳陌几多丛。", 
            "岂无鸣律嘘寒谷，自有微辞悦后宫。", 
            "春思尽传朱户外，曙烟初满绿杨中。", 
            "平生轻薄弦歌者，为尔移情曲未终。"
        ], 
        "title": "听百舌鸟", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "难齐双阙凤皇飞，易引重门燕子归。", 
            "骀荡春晴翻艳曲，林光花落卷金衣。", 
            "几回绿树停宸跸，一抹黄妆透夕晖。", 
            "空见人间纷羽翼，托身无出省郎闱。"
        ], 
        "title": "宫莺诗", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "楚水遥遥浸钓矶，江楼归兴傍凫飞。", 
            "辟兵是处逢端午，望气何人识少微。", 
            "花压长林麋鹿过，泉深曲沼鲤鱼肥。", 
            "风流飘泊同湖海，期尔名山一掩扉。"
        ], 
        "title": "端午别万履安严伯玉朱锡鬯还山却寄", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "洁身曾比向阳翘，秘阁终存桂树招。", 
            "鹦鹉赋成人欲杀，鹔鹴裘典令空朝。", 
            "彩毫飞檄边霜起，玉貌围城薤露消。", 
            "泪落丹台寻故宅，仙羊无迹雨潇潇。"
        ], 
        "title": "忆邝秘书", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "红蕉花发碧山陲，鸡黍邀人鹤氅披。", 
            "我祖岂知王氏腊，叔孙曾定汉官仪。", 
            "当窗远树乌栖尽，剪烛寒宵月上迟。", 
            "旧府百龄丞相在，祇应留得白云怡。"
        ], 
        "title": "访黄仪部", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "篱落春风自满堂，荜门烟火近传觞。", 
            "忽惊水面千文皱，亦觉山眉半额长。", 
            "草绿远郊间赭白，花丛深树隐鹂黄。", 
            "九州未纵淩云步，醉后行歌拾禹粮。"
        ], 
        "title": "春日山居即事", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "悲秋一借阳台雨，却怪明河此夕阴。", 
            "剪烛试窥牛女渡，落梅先入凤凰琴。", 
            "情随天上乘槎客，响切城南捣素砧。", 
            "回首珠江花艇夜，玉人歌罢漏沈沈。"
        ], 
        "title": "七夕雨集弹琴同朱子茂子祐子习", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "五车书备隐囊提，一自东游锁舍西。", 
            "踏踏官街翻积叶，编编私印绝缄泥。", 
            "都无关尹逢牛驾，自合庄生惜马蹄。", 
            "安得结绳归混沌，便便鼓腹树阴低。"
        ], 
        "title": "四失诗和徐文长韵 其一 失书", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "摩诘无端认画师，禅心真在辋川时。", 
            "自馀平远转相袭，何代推迁能久垂。", 
            "盘礴人应歌薤露，名山僧每蜕茶毗。", 
            "只今飘泊萧然矣，禁得狂风四壁吹。"
        ], 
        "title": "四失诗和徐文长韵 其二 失画", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "潦倒风尘须发黄，生涯归问五仙羊。", 
            "秺侯七叶还西汉，季子千金散洛阳。", 
            "火鼠不灰凭造化，青蚨无种信空囊。", 
            "美人几有襜褕赠，大醉吟诗雪到床。"
        ], 
        "title": "四失诗和徐文长韵 其三 失貂", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "硁硁鄙质久相留，燕石周人漫应酬。", 
            "一足或当夔戛击，泗滨空记玉方流。", 
            "浮图钵应三更早，碧落钟虚五岳游。", 
            "笑问泉明归去后，还堪如此折腰不。"
        ], 
        "title": "四失诗和徐文长韵 其四 失磬", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "故园尝竞海珠游，海气金银十二楼。", 
            "霸主台边调叱拨，女郎花里出箜篌。", 
            "凤凰栖老邀琴挚，鸿鹄飞回对弈秋。", 
            "此处寂寥空怅望，乾坤原是一沙鸥。"
        ], 
        "title": "忆昔戏效韦郎", 
        "type": "律诗", 
        "yun": "尤"
    }, 
    {
        "author": "袁景辂", 
        "era": "清", 
        "subtype": null, 
        "text": [
            "白云满空山，小阁不知处。", 
            "我再入云中，阁上云来去。", 
            "松柏绕山青，泉声隔林树。", 
            "此时身与心，一一烟霞趣。", 
            "欲去仍此宿，白云留我住。"
        ], 
        "title": "宿藏云阁", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "平畴耸孤峰，古木影交翳。", 
            "山巅塔玲珑，高涌出云际。", 
            "兹山多楼台，陟高目无蔽。", 
            "遥山数点青，秋色满天地。", 
            "吴都百万家，一线围埤堄。", 
            "千里顾盼间，胜概无与俪。", 
            "游者自崖反，旷怀此独契。", 
            "坐待明月来，风铃远摇曳。"
        ], 
        "title": "登云岩寺浮图", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "春光无近远，往往在僧寺。", 
            "地静心亦清，寓目皆生意。", 
            "小阁水中央，四顾临无地。", 
            "纤鳞戏萍末，初鸟鸣天际。", 
            "波涛拥新色，云峦落空翠。", 
            "一一阁中景，尽泄三春秘。", 
            "登览旷心神，余怀此独契。"
        ], 
        "title": "登罗星洲文昌阁", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "雁过白云冷，木落遥山碧。", 
            "游筇懒不携，良友近可即。", 
            "平地当登高，少长集吟室。", 
            "有酒期共饮，欢焉布瑶席。", 
            "座无拘忌流，醉醒取各适。", 
            "襟情未必同，臭味自不隔。", 
            "古人师与友，所重均受益。", 
            "后世务面交，毁誉乱曲直。", 
            "攻玉藉他山，引针赖磁石。", 
            "各勉百年身，磨砻互尽力。", 
            "是时日欲暮，寒光动西壁。", 
            "照见座中人，各有好颜色。", 
            "聚首苦不常，欢饮忘主客。", 
            "相期敦久要，觞咏继今夕。"
        ], 
        "title": "九日古愚丈易门蔚云芝房东岩家竹轩爱吟斋小饮并结竹溪吟社以菊花开日即重阳为韵得即字", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "山灵久我待，既见不可缓。", 
            "舍馆且莫定，呼舟任游衍。", 
            "风便向南湖，断塔耸遥巘。", 
            "渐近益崇高，顶树纷可辨。", 
            "风送南屏钟，引我足逾健。", 
            "出云复入云，上阪更下阪。", 
            "古寺隐湖曲，路转忽到眼。", 
            "殿角干青霄，丈六金光满。", 
            "更披虞集碑，宣扬仗轩冕。", 
            "憩坐息筇杖，松风泠然善。", 
            "山顶暮樵归，背负斜阳晚。", 
            "一径通四山，可近亦可远。", 
            "我欲往从之，白云忽遮断。"
        ], 
        "title": "泛舟至雷峰复度岭憩净慈寺", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "洞天犹数武，清风逼人冷。", 
            "既进谺然开，尘烦先自屏。", 
            "巅隙透天光，仰望疑坐井。", 
            "旁穴穿地底，窅然落深迥。", 
            "平进可深达，曲折通后岭。", 
            "同行戒后怯，有志鼓前猛。", 
            "中路苦偪仄，蚁进步难并。", 
            "辗转又宏敞，夷险判俄顷。", 
            "更深趾不受，隐隐路脩永。", 
            "空响幻波涛，白画半昏冥。", 
            "坐久心骨寒，复出来时境。", 
            "人生烦热胸，到此须一省。", 
            "六月断炎暑，重来煮新茗。"
        ], 
        "title": "紫云洞", 
        "type": "古风", 
        "yun": null
    }, 
    {
        "author": "袁景辂", 
        "era": "清", 
        "subtype": null, 
        "text": [
            "连冈如群龙，一气陡入水。", 
            "饮湖湖不乾，忽又昂首起。", 
            "远望既耸峭，近睇亦秀美。", 
            "虽临一角湖，尘喧不谋耳。", 
            "登高望平田，傍水成疆理。", 
            "远林露茅屋，时来荷锄子。", 
            "奇石森绿蕉，更列床与几。", 
            "何当一曲琴，坐待月来此。"
        ], 
        "title": "丁家山", 
        "type": "古风", 
        "yun": "纸"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "日暖莺声细。", 
            "喜亭亭、依然玉琢，吴宫小字。", 
            "暂别红尘刚一载，还傍画楼珠砌。", 
            "却又斗、新兴鬟髻。", 
            "多少桃腮和杏脸，算旧人、远胜新人丽。", 
            "论族望，雒阳魏。", 
            "看花漫忆当年事。", 
            "记人名、一般颜色，几般才艺。", 
            "自被子规催去急，零落娇香满地。", 
            "拚舞榭、为伊长闭。", 
            "若使紫台真再返，笑鸿都、枉用骖鸾计。", 
            "花凝笑，又含睇。"
        ], 
        "title": "贺新郎  竹逸斋中紫牡丹枯而复生为填此词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "缆繫烟汀尾。", 
            "见一派、江村桥下，斜阳水市。", 
            "西舫东船那可语，且过幽斋谋醉。", 
            "恰海蠢、园甘盈匕。", 
            "归路欹潭如栈狭，映颓墙、倒出惊奇鬼。", 
            "人道是，寒山寺。", 
            "寺门话向同行子。", 
            "记王郎、昔年黑夜，冲泥经此。", 
            "椽吏两行争匿笑，笑看官今何事。", 
            "乞火照、破扉题字。", 
            "今日满廊蜗篆绿，扪壁间、蝌蚪无存矣。", 
            "谁会我，怀人意。"
        ], 
        "title": "贺新郎  舟泊枫桥，同吴广璧小饮金苇昭斋中，归过寒山寺，因忆昔年阮亭王先生入吴，夜已曛黑，风雨杂遝，阮亭摄衣著屐，列炬登岸，径上寺门，题诗二绝而去，一时以为狂。今别去六七年矣，怅然赋此并怀阮亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "入洛人如璧。", 
            "记当年、才名争数，江东孙策。", 
            "况值贤兄新夺帜，细马春游禁陌。", 
            "看两两、油幢绣戟。", 
            "倏忽浮云生宫殿，十九年、罚作长流客。", 
            "才出塞，鬓先白。", 
            "京华握手鸣珂宅。", 
            "剧悲歌、蛾眉劝酒，驼酥行炙。", 
            "今日阊门重见面，更尽杯中琥珀。", 
            "总莫问、鸿泥雪迹。", 
            "一笑披图三珠树，羡儿皆字猘奴呼释。", 
            "万户乐，君休易。"
        ], 
        "title": "贺新郎  题孙赤崖小像用曹顾庵学士韵（图中三孙绕侧）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万事都成昨。", 
            "剩胸中、不平郁起，峰峦确荦。", 
            "我有匣中三尺水，涩书寒铓冷锷。", 
            "夜夜听、秋城鼓角。", 
            "青眼谁人吾竟老，喜逢君、交道真堪托。", 
            "忘不了，灯前约。", 
            "封侯自有嫖姚霍。", 
            "且高歌、蹲蹲舞我，乌乌和若。", 
            "十载樊川狂客梦，赢得扬州一觉。", 
            "渐衮遍、四条弦索。", 
            "绿醑黄花拚尽兴，管来年、綵笔惊河朔。", 
            "休只忆，江南乐。"
        ], 
        "title": "贺新郎  赠徐月士次友人韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "朱邸分青社。", 
            "记当日、竟陵文藻，彭城风雅。", 
            "盛世天家敦玉牒，花萼交辉其亚。", 
            "正内殿、霓裳舞罢。", 
            "龙子一从归大漠，怅陈王、不怿苔生榭。", 
            "呼宾从，销閒暇。", 
            "邹阳流落江潭夜。", 
            "剔秋灯、故人重见，在枫桥舍。", 
            "憔悴白头论往事，多少鸾笺凤帕。", 
            "说不尽、铜舆佳话。", 
            "今日金风吹兔苑，任西宫、花放还花谢。", 
            "拚梦到，王门下。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三十年前事，记童年、章华曾作，屈平高弟。", 
            "家本宝华山下住，门映石湖荷芰。", 
            "有一带、疏轩曲砌。", 
            "忆得危崖腾健鹘，咽秋灯、夜半歌山鬼。", 
            "风乍刮，鬓成猬。", 
            "凄凉阅尽人间世。", 
            "看多少、经堂书库，拆为马肆。", 
            "旧日生徒今亦老，相对贤门佳婿。", 
            "更似舅、魁然无忌。", 
            "且尽君家黄菊酒，论人生、一醉为佳耳。", 
            "西州恸，成何济。"
        ], 
        "title": "贺新郎  饮华商原斋头追忆钱吉士先生，先生商原妇翁，余曾执经门下", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "少日敦槃约。", 
            "记同游、梁溪二妙，华年相若。", 
            "绣祫红衫双掩映，宛似连枝花萼。", 
            "船并舣、绿杨城郭。", 
            "一客日边红杏放，染炉香、日讲龙楼幄。", 
            "又十载，归田乐。", 
            "弹冠近日之荆鄂。", 
            "压秋江、水犀下濑，雄姿马槊。", 
            "帐下庐儿三十万，伐鼓开船黄鹤。", 
            "旗猎猎、北风夜作。", 
            "一客纤絺才掩骭，到霜天、败楮那堪著。", 
            "姑一笑，视寥廓。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "山腹苍皮罅。", 
            "劈巉岩、一洼深黑，险于人鲊。", 
            "仄嵌斜攒龟脊滑，林气水声交射。", 
            "有屈曲、龙蟠其下。", 
            "上搆危梁淩绝巘，窈而深、凿孔行人怕。", 
            "吸冷瀑，半空挂。", 
            "坏廊欹磴哀湍泻。", 
            "望参差、雕棂黛阁，晶荧入画。", 
            "故国江山还在眼，添了西风战马。", 
            "又殿上、夜钟将打。", 
            "雨蚀残碑名姓在，醉摩崖、汝是知音者。", 
            "相对坐，草堪藉。"
        ], 
        "title": "贺新郎  虎邱剑池作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古碣穿云罅。", 
            "记当年、黄门诏狱，群贤就鲊。", 
            "激起金阊十万户，白棓霜戈激射。", 
            "风雨骤、冷光高下。", 
            "慷慨吴儿偏嗜义，便提烹、谈笑何曾怕。", 
            "抉吾目，胥门挂。", 
            "铜仙有泪如铅泻。", 
            "怅千秋、唐陵汉隧，荒寒难画。", 
            "此处丰碑长屹立，苔绣坟前羊马。", 
            "敢轻易、霆轰电打。", 
            "多少道傍卿与相，对屠沽、不愧谁人者。", 
            "野香发，暗狼藉。"
        ], 
        "title": "贺新郎  五人之墓再用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "摇橹苍波罅。", 
            "食指动、洞庭笋胾，浔阳鱼鲊。", 
            "掠过半塘桥不远，雪练银涛喷射。", 
            "村渐逗、屋边篱下。", 
            "一路横江吹铁笛，调崩腾、恐惹鱼龙怕。", 
            "好都取，水窗挂。", 
            "到来便把金荷泻。", 
            "剧清幽、竹梧相压，尊罍如画。", 
            "老子放颠须尽兴，管甚南来兵马。", 
            "酒已罄、何妨再打。", 
            "门外八驺堪拉饮，问乾坤、谁胜公荣者。", 
            "玉山倒，醉相藉。"
        ], 
        "title": "贺新郎  同园次过半塘饮戴季默家三用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阁迸巑岏罅，漱松醪、红姜点豉，绿荷包鲊。", 
            "醉忆尊公贤给事，百感涛倾弩射。", 
            "记惜别、月明桥下。", 
            "倏忽山邱华屋恨，带女萝、山鬼招魂怕。", 
            "延陵剑，何由挂。", 
            "乳鱼轩畔微波泻。", 
            "缭墙边、亭台金粉，李将军画。", 
            "更忆平泉花木好，丞相曾施行马。", 
            "今日也、雨淋霜打。", 
            "我有两层思旧泪，总一声、邻笛吹来者。", 
            "莎径软，仰天藉。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "屐印苍苔罅。", 
            "恰经过、故人为我，摘蔬蒸鲊。", 
            "酒后烛花争怒裂，飒飒霜飙酸射。", 
            "笑李蔡、为人中下。", 
            "身似江潭流落伎，但开元、旧事重提怕。", 
            "银筝在，梁尘挂。", 
            "牙签列屋香芸洒。", 
            "尚依然、炉薰椀茗，法书名画。", 
            "八载离情何处写，赢得琮琤檐马。", 
            "被一夜、西风乱打。", 
            "草没吴宫人去久，算堂前、燕子无存者。", 
            "罗襟酒，任沾藉。"
        ], 
        "title": "贺新郎  饮范龙仙斋头感旧并示王升吉五用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "石腹空而罅。", 
            "斗巑岏、斜欹压笋，龙孙几鲊。", 
            "屋后松杉都作势，黛色涛声喷射。", 
            "且与客、提壶其下。", 
            "慷慨摄衣升上坐，夜苍茫、说剑空堂怕。", 
            "衣露肘，诗瓢挂。", 
            "忠襄碧血高原洒。", 
            "誓三光、骑箕裹革，丹青图画。", 
            "抵几奋髯谈往事，恨杀乾坤铜马。", 
            "将如此、金瓯碎打。", 
            "且向蔡经家烂醉，只今宵、背痒谁搔者。", 
            "天可幕，地为藉。"
        ], 
        "title": "贺新郎  蔡九霞招饮同云间沈友圣赋六用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "壶口敲成罅。", 
            "向床头、一编佐苦，胜于鸡鲊。", 
            "痛惜河梁李都尉，飞将家声善射。", 
            "今至此、子卿足下。", 
            "陵既孤恩汉负义，睨刀环、再辱男儿怕。", 
            "高高月，长城挂。", 
            "身降名耻凭谁洒。", 
            "笑纷纷、人奴卫霍，淩烟描画。", 
            "循发更衣闻绪语，起听悲鸣枥马。", 
            "正万帐、严更齐打。", 
            "读未终篇浮大白，剧堪怜、箭尽兰山者。", 
            "颓然醉，花阴藉。"
        ], 
        "title": "贺新郎  读汉书李陵传七用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "生入榆关罅。", 
            "记曾尝、锦州银鼠，辽河鲜鲊。", 
            "雪窖羝羊天万里，雁足帛书谁射。", 
            "长梦汝、李陵台下。", 
            "头白如今归故国，见人民城郭心惊怕。", 
            "携瓢笠，无牵挂。", 
            "断桥十里荷香洒。", 
            "恰晴湖、乱馀西子，蛾眉重画。", 
            "一笑风前齐得丧、世事塞翁之马。", 
            "稽首谢、狮王棒打。", 
            "落拓苏台知己少，只青山、尚似当时者。", 
            "杯正绿，掌堪藉。"
        ], 
        "title": "贺新郎  吴门喜晤丁飞涛赋赠八用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "拨剌疏罾罅。", 
            "正江乡、齑黄斫鲙，萍香抑鲊。", 
            "风弄樯灯千万点，点点随波漂射。", 
            "光直透、水晶宫下。", 
            "寥亮空潭飘水调，客船孤、烛冷听来怕。", 
            "月又向，前村挂。", 
            "噌吰鞺鞳银涛洒。", 
            "恰邻舟、乱旗杂火，军装如画。", 
            "下濑戈船身手健，使得帆如使马。", 
            "恶浪里、摊钱白打。", 
            "归矣吾家阳羡里，学当年、射虎南山者。", 
            "任乡里，苦无藉。"
        ], 
        "title": "贺新郎  月夜泊舟平望九用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "水宿枫根罅。", 
            "尽沽来、鹅黄老酿，银丝鲜鲊。", 
            "记得筝堂和伎馆，尽是仪同仆射。", 
            "园都在、水边林下。", 
            "不闭春城因夜宴，望满湖、灯火金吾怕。", 
            "十万盏，红毬挂。", 
            "重游陂泽偏潇洒。", 
            "剩空潭、半楼烟雨，玲珑如画。", 
            "人世繁华原易了，快比风樯阵马。", 
            "消几度、城头钟打。", 
            "惟有鸳鸯湖畔月，是曾经、照过倾城者。", 
            "波织簟，船堪藉。"
        ], 
        "title": "贺新郎  鸳湖烟雨楼感旧十用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "厂倚龙松罅。", 
            "记从公、红槽压酒，玉盘堆鲊。", 
            "醉数一行天上雁，玉靶翻身仰射。", 
            "笑万骑、其材悉下。", 
            "我遽别公游宛雒，虎牢关、径仄攀跻怕。", 
            "步步学，猿猱挂。", 
            "湘潭鄂渚微云洒。", 
            "人争羡、文章宗主，江山图画。", 
            "叹我还乡悲伏枥，老作空墙病马。", 
            "骨骼瘦、凭谁鞭打。", 
            "乘兴扁舟来话旧，雨迷离、自笑栖栖者。", 
            "风雅事，惟公藉。"
        ], 
        "title": "贺新郎  过武塘赠魏子存先生十一用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笔补娲天罅。", 
            "笑词场、止贪浓腆，谁餐龙鲊。", 
            "只有菊农词一卷，竹翠梧光团射。", 
            "向楮墨、濛濛欲下。", 
            "爽胜哀梨清橄榄，更险如、雪栈宵行怕。", 
            "快瀑布，炎窗挂。", 
            "垫巾野服神飘洒。", 
            "句清圆、诸般易及，一清难画。", 
            "把向鸳鸯湖上读，涧水奔浑似马。", 
            "雪又向、篷窗乱打。", 
            "好琢琉璃为砚匣，架霜毫、床用珊瑚者。", 
            "还倩取、锦绫藉。"
        ], 
        "title": "贺新郎  魏塘舟中读钱尔斐先生菊农词稿十二用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "古碣穿云罅。", 
            "奠幽坟、聊供蒲笋，奚烦脯鲊。", 
            "摇曳疏花三四本，雪魄冰魂光射。", 
            "墓正嵌、横斜之下。", 
            "隧道藓皆纯铁色，扪断螭齾兽碑文怕。", 
            "薜荔黑，墙阴挂。", 
            "萧萧小院空香洒。", 
            "指高原、一抔云水，此中有画。", 
            "一自赵家陵阙燬，极目西风石马。", 
            "总分付、浙江潮打。", 
            "只有岿然斯冢在，落梅风、捲散樵苏者。", 
            "英满地，衫堪藉。"
        ], 
        "title": "贺新郎  谒梅花和尚墓十三用前韵（系元高士吴仲圭）", 
        "type": "词", 
        "yun": null
    }, 
    {
        "author": "袁寒篁", 
        "era": "清", 
        "subtype": null, 
        "text": [
            "轻寒渐退东风暖。漫把湘帘捲。", 
            "眼前萱草不忘忧。偏是一丝杨柳、一丝愁。", 
            "年年对景增凄切。恨共丁香结。", 
            "不如掩了碧窗纱。一任淡烟微雨、送韶华。"
        ], 
        "title": "虞美人 春感   见《词综》、《词雅》", 
        "type": "词", 
        "yun": null
    }, 
    {
        "author": "袁寒篁", 
        "era": "清", 
        "subtype": null, 
        "text": [
            "十里寒香，千秋艳玉。", 
            "鱼鳞蝶翅重重簇。", 
            "五湖人去馆娃荒，问谁消得看花福。", 
            "佳客金华，仙才玉局。", 
            "风流不数林君复。", 
            "彩毫一夜遍春山，吴侬唱作江南曲。"
        ], 
        "title": "踏莎行 题唐赤子太史邓尉观梅诗后", 
        "type": "词", 
        "yun": null
    }, 
    {
        "author": "袁寒篁", 
        "era": "清", 
        "subtype": null, 
        "text": [
            "怅人生如寄，禁几度，暮秋天。", 
            "看黄菊丹枫，白蘋红蓼，斗媚争妍。", 
            "江郎祗馀恨赋，对荒原拱木惨无言。", 
            "判取愁埋死后，那堪恨积生前。", 
            "冰轮常缺亦常圆。", 
            "千古总依然。", 
            "叹古往今来，勋名竹帛，断梦飞烟。", 
            "临风那堪惋吊，只湖山面目似当年。", 
            "空外宾鸿作字，分明写出愁篇。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "袁寒篁", 
        "era": "清", 
        "subtype": null, 
        "text": [
            "绿纱窗侧。", 
            "有一枝、玉润珠圆标格。", 
            "素质娟娟，冰姿袅袅，天然国色。", 
            "拟折供银瓶，又嘱咐、双鬟休摘。", 
            "露湿粉光欲滴。", 
            "好从他雅淡。", 
            "随地清妍，伴我临书刺绣，两情脉脉。", 
            "堪惜。", 
            "西风狼藉。", 
            "向苔阶藓砌堆积。", 
            "试问花魂，断肠遗恨，何时消得。", 
            "寂寂对、空庭蟾光，逗处偏馀白，梦去雪衣还识。", 
            "休道易飘零，如伊皎洁，离尘离垢，深人思忆。"
        ], 
        "title": "画屏秋色 悼白海棠", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "绣幌低垂燕未还。", 
            "鸭炉添炷水沉檀。", 
            "妆成慵自倚雕栏。", 
            "却爱轻风醒酒力，生憎微雨酿春寒。", 
            "可怜时候杏花残。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "陌上春光换。", 
            "正华堂、雀屏开处，玳筵春满。", 
            "十二琼楼花似海，几处湘帘低卷。", 
            "双影并、碧阑干畔。", 
            "好向玉台寻艳句，谱新声、吹入红牙琯。", 
            "和一缕，箫声软。", 
            "别来岁月从头算。", 
            "记当年、谢庭小宴，似曾相见。", 
            "今日红罗新手揭，还是旧时人面。", 
            "只添了、九雏钗颤。", 
            "付与丙丁双绶带，待明朝、共把同心绾。", 
            "鸾凤侣、神仙伴。"
        ], 
        "title": "贺新郎 贺莲甫十六舅氏就婚浦口", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "怕说行期，乍领略、别离滋味。", 
            "况又是、江南三月，饯春天气。", 
            "两岸柔条和泪折，一襟幽怨凭谁洗。", 
            "向尊前、莫为唱阳关，添憔悴。", 
            "游冶处，从头记。", 
            "多少恨，从今起。", 
            "算花深栏曲，长相依倚。", 
            "如旧山眉窥绣槛，槛前人影今天际。", 
            "剩银钩、题壁字分明，空凝睇。"
        ], 
        "title": "满江红 送云裳姨母之嘉定", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "渡溪桥，攀石蹬，寻月上岩顶。", 
            "万竹玲珑，摇碎冰轮影。", 
            "凭栏不尽低回，一亭如笠，算今夜、更筹须闰。", 
            "斗香茗。", 
            "轻烟吹处成丝，风细袅三径。", 
            "回首红楼，隐隐一灯靓。", 
            "琼箫谱出新愁，梅花落遍，却半臂、嫩寒初劲。"
        ], 
        "title": "月底修箫谱 春夜乘月登仓山", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "相依几夕数觥筹。", 
            "沟水忽分流。", 
            "杨枝待折还延伫，凭轻帆、欲去还留。", 
            "惆怅石城桥畔，一年一送归舟。", 
            "歌残金缕不胜愁。", 
            "无语注双眸。", 
            "江南剩有欢场在，料隔江、梦也回头。", 
            "却怪莺声啼处，绿阴遮断红楼。"
        ], 
        "title": "风入松 送花玉五姑母归瓦梁", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "认丹崖翠巘影钩连，别有洞中天。", 
            "恰秋空云净，斜阳一抹，红挂峰前。", 
            "楼阁玲珑不断，只合住飞仙。", 
            "何处晚钟起，敲破苍烟。", 
            "重倚松亭伫立，指水流花淡，泉喷珠圆。", 
            "忽怒涛风卷，暝色上松巅。", 
            "有冲寒、两三来雁，写新愁、欲下又回旋。", 
            "低回处、再来蜡屐，知是何年。"
        ], 
        "title": "八声甘州 秋日侍莲甫舅氏游摄山", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "一峰秀起群峰小。东流如带山腰绕。", 
            "日落数归船。江村起暮烟。", 
            "来时松下路。半被云迷住。", 
            "一笑问山灵。还离天几层。"
        ], 
        "title": "菩萨蛮 登最高峰", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "微雨歇。正是晚凉时节。", 
            "午睡起来人寂寂。无聊闲伫立。", 
            "柳外轻雷才息。花上夕阳明灭。", 
            "独上小楼情脉脉。远山青欲滴。"
        ], 
        "title": "谒金门", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "点点秋声碎，丝丝梦影残。", 
            "露凉如水怯凭栏。", 
            "辜负水晶帘外、月团圆。", 
            "已觉鸡筹闰，生怜烛泪干。", 
            "金猊熏透鹧鸪斑。", 
            "可也无聊，可也掩屏山。", 
            "可也数它归雁，愁上两眉湾。"
        ], 
        "title": "喝火令 寄怀云裳姨母", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "红栏六曲，向风前凭遍。", 
            "晓雪霏霏扑人面。", 
            "笑雏鬟睡起，倦眼惺忪，犹认是、一夜柳棉飞满。", 
            "水边梅破蕊，疏影横斜，不似年时等闲见。", 
            "翠袖暗香凝，料峭寒生，拼醉倒博山炉畔。", 
            "更枝北枝南酹芳醪，祝萼绿仙人，月明相伴。"
        ], 
        "title": "洞仙歌 冬日与柔吉妹围炉赏雪", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "宵长人静。", 
            "刮地东风紧。", 
            "冷逼罗帱眠未稳。", 
            "难遣离愁千顷。", 
            "起来闲倚窗纱。", 
            "夜深谁拨琵琶。", 
            "听得小鬟私语，月钩初上梅花。"
        ], 
        "title": "清平乐 冬夜偶成", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "记得常仪分手去。", 
            "别恨萦怀，怕咏相思句。", 
            "鹦鹉不知人意绪。", 
            "聪明故故撩人语。", 
            "一夜小楼沉细雨。", 
            "吹尽嫣红，春又归何处。", 
            "戏把榆钱千万数。", 
            "可能买得流光住。"
        ], 
        "title": "蝶恋花 感怀", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "新柳搓烟，暖风熨草，东皇著意安排。", 
            "莺啼燕语小园，红紫催开。", 
            "又是花朝近也，秋千双索影徘徊。", 
            "轻尘外，谁家冶伴，戏蝶归来。", 
            "惆怅琐窗朱户，自挂帆人去，蛛网尘埃。", 
            "眉山一角，翠颦多少愁怀。", 
            "向晚薄寒料峭，半帘疏雨润苍苔。", 
            "凝情处，栏杆十二，敲遍鸾钗。"
        ], 
        "title": "庆清朝 春光明媚，抚景怀人，偶成此解", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "数东风、几番花信，愔愔香絮吹倦。", 
            "千条万缕争牵惹，绿罥谢家庭院。", 
            "春影茜。", 
            "正午日迟迟，一桁窗纱掩。", 
            "帘波半卷。", 
            "任软搭檐牙，低拖栏角，不唱玉栏怨。", 
            "烟丝暖，次第眉痕笑展。", 
            "有人翻遍黄卷。", 
            "落花片片飞如雨，咫尺翠云遮断。", 
            "尘思远。", 
            "恁杀粉调铅，一寸愁心绾。", 
            "流光似箭。", 
            "甚水碧楼台，泥红门巷，贪听早莺啭。"
        ], 
        "title": "买陂塘 题花玉五姑母深柳读书堂图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "秋似有心来，雁竟无书至。", 
            "独自凭栏忆旧游，越恁添离思。", 
            "疏雨滴梧桐，淡月明幽砌。", 
            "一片蛩声和笛声，不许愁人睡。"
        ], 
        "title": "卜算子 书怀", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "湘帘卷处，怪新凉如许，作成秋意。", 
            "飒飒西风吹落叶，又听乱蛩吟砌。", 
            "满院砧声，半窗月影，好伴人无寐。", 
            "定知今夕，鳞鸿一样难寄。", 
            "转忆旧日游踪，近来情绪，领略凄凉味。", 
            "篆字香销罗袂薄，懒向玉栏闲倚。", 
            "盼断花冠，剔残金穗，没个商量地。", 
            "幽阶伫立，碧云迥望千里。"
        ], 
        "title": "百字令 奉怀云裳姨母", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "倩影迷离，东风料峭。", 
            "清明过后园林好。", 
            "桃花波暖泛轻舟，烟丝无力萦兰棹。", 
            "病酒心情，伤离怀抱。", 
            "画屏展翠春山晓。", 
            "拟将幽怨托朱弦，曲中不信知音少。"
        ], 
        "title": "踏莎行 春游", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "深院一灯青。", 
            "孤吟睡未成。", 
            "听萧萧、叶打疏棂。", 
            "断雁数声更四转，霜坠影、峭寒生。", 
            "花瘦太伶俜。", 
            "凉蟾绕画屏。", 
            "记年时、笑语分明。", 
            "不信欢场如梦短，寻梦去、梦难成。"
        ], 
        "title": "南楼令 秋夜怀柔吉妹", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "夜初长，灯欲尽，深院漏声迟。", 
            "轻寒漠漠逗罗衣。", 
            "正是雁归时。", 
            "梦成烟，愁著絮。", 
            "怕听啼蛩如雨。", 
            "画栏凭倦玉绳低。", 
            "凉月下楼西。"
        ], 
        "title": "喜迁莺", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "香雾湿红英。", 
            "玉漏初停。", 
            "庭闲如水竹声清。", 
            "人在隔花栏畔倚，倩影伶俜。", 
            "夜静罢调笙。", 
            "月上疏棂。", 
            "微风轻飏绣帘旌。", 
            "料峭春寒欺薄袂，逼醒馀酲。"
        ], 
        "title": "浪淘沙 春夜", 
        "type": "词", 
        "yun": null
    }, 
    {
        "author": "袁绪钦", 
        "era": "清", 
        "subtype": null, 
        "text": [
            "伊昔道咸交，盗弄潢池甲。", 
            "咆哮震宇县，剽忽肆攻劫。", 
            "呼啸过城邑，千里联臂胁。", 
            "烽鼙惨云外，旌竿见危业。", 
            "白昼妖氛躔，汹涛势崩压。", 
            "闾井哀穷嫠，道左泣逃妾。", 
            "黯澹天尘昏，凄飙𨔝骚屑。", 
            "曾侯初视师，戎幕乱军谍。", 
            "辕门纵杀气，火焚鹰隼猎。", 
            "高视清江濆，立待背嵬捷。", 
            "艅艎蔽惊濑，风利呼长鬣。", 
            "白水指盟誓，黄泥污巾袷。", 
            "摧锋蹈洪波，忠肝郁劲铁。", 
            "荩臣天所扶，蛟龙敢吞啮。", 
            "章公秉大义，援溺振风烈。", 
            "遂令奋神韬，总千裂双睫。", 
            "雷霆荡氛雺，繁霜扫丛叶。", 
            "始稽鲸鲵戮，终见鲛鳄慑。", 
            "东南卒底定，戡暴资控摄。", 
            "时平历三纪，川国靡舟楫。", 
            "陂溆葭苇深，波镜磨新匣。", 
            "鱼盐饶物利，华屋骈城堞。", 
            "峨峨冠盖交，圭组盈笥箧。", 
            "岂忆神武略，屡挥军中箑。", 
            "元勋今不存，遗徽曜青牒。", 
            "乘流寻旧垒，浮云灭孤峡。"
        ], 
        "title": "题铜官感旧图", 
        "type": "古风", 
        "yun": null
    }, 
    {
        "author": "袁淑", 
        "era": "清", 
        "subtype": null, 
        "text": [
            "绳河催渡凉蝉早。", 
            "玉纤低按春莺小。", 
            "旧谱巧翻新，知音能几人。", 
            "柔肠萦雁柱。", 
            "诉出秋心苦。", 
            "弹罢悄无言，一庭风露寒。"
        ], 
        "title": "菩萨蛮（月夜闻筝）  见《玉琼集》", 
        "type": "词", 
        "yun": null
    }, 
    {
        "author": "袁淑", 
        "era": "清", 
        "subtype": null, 
        "text": [
            "恋山眉、一痕斜照，萧萧红妒枫桕。", 
            "西风小飐鸥波冷，青鬓几人吹皱。", 
            "招素友、便软踏香莎，选胜联吟袖。", 
            "蓼花汀口。", 
            "认水瑟玻璃，天低菡萏，清景肯辜负。", 
            "园林好，指点双湖依旧。", 
            "凭阑几度回首。", 
            "秋心暗逐溪烟袅，省识吟魂孤否。", 
            "休僝僽，算临水登山，此恨年年有。", 
            "莓苔坐久。", 
            "蓦菰黑沉云，柳黄搀暝，凉入采菱手。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "郊原草树正凋零，历历高楼见杳冥。", 
            "鄂渚地形浮浪动，汉阳山色渡江青。", 
            "昔人去路空云水，粤客归心向洞庭。", 
            "莫怨鹤飞终不返，世间无处托仙翎。"
        ], 
        "title": "岁暮登黄鹤楼", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "君子羁心积此晨，鹤楼斟酌岁华新。", 
            "城头江汉一千里，座上罗浮两个人。", 
            "细草暗催行处绿，落梅飞尽隔年春。", 
            "谁堪天下无穷路，来伴微生易老身。"
        ], 
        "title": "庚子元旦毛子霞招同何不偕登黄鹤楼", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "仙山终古少行踪，绝顶良宵不易逢。", 
            "暗积落花归上界，倒悬明月照西峰。", 
            "江潮应瀑声千里，海气成霞色万重。", 
            "一线日轮天已晓，远鸡才报下方钟。"
        ], 
        "title": "宿罗浮飞云峰候日出", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "碧削群峰列四垣，仙宫高坐不知寒。", 
            "春前萤火明丹灶，夜静流星落斗坛。", 
            "几穴雕梁巢白蚁，一家衰草住黄冠。", 
            "山尊对语梅花下，福地而今路亦难。"
        ], 
        "title": "宿冲虚观", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "竹窗虚掩读书堂，远近游踪日已黄。", 
            "舍瑟定偕童子去，采芝还入老人行。", 
            "苔侵旧绿缘金井，花散高红点石床。", 
            "一度不留君未惜，年年归路属春阳。"
        ], 
        "title": "过薛剑公不值", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江楼频约落花间，乱世幽期岂待闲。", 
            "几度莺声逢旧国，二年春色各柴关。", 
            "新虹映日收残雨，积水浮天出断山。", 
            "目极故人居可见，布帆无恙夕空还。"
        ], 
        "title": "雨后登楼迟梁器圃不至", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "黍苗无际雁高飞，对酒心知此日稀。", 
            "珠海寺边游子合，玉门关外故人归。", 
            "半生岁月看流水，百战山河见落晖。", 
            "欲洒新亭数行泪，南朝风景已全非。"
        ], 
        "title": "秋日西郊宴集同岑梵则张穆之陈乔生王说作高望公庞祖如梁药亭梁颙若屈泰士屈翁山时翁山归自塞上", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "羚羊峡里忆同船，江水盈盈十五年。", 
            "汉业不安分鼎地，楚臣谁定胜人天。", 
            "思莼酒客归乡井，攀柏孤儿守墓田。", 
            "三十无成惭父友，报书惟有一潸然。"
        ], 
        "title": "寄答方楚卿", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "数声嘹呖起汀沙，乱点晴空暮影斜。", 
            "六翮欲冲辽海雪，一行先别岭南花。", 
            "但令处处无飞缴，莫恨年年不到家。", 
            "荇叶芦芽春渐遍，无穷烟水在天涯。"
        ], 
        "title": "送雁", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "封侯重颔黑衣袿，锦臆如花剪尾齐。", 
            "岁岁自来蓬户里，双双飞出柳塘西。", 
            "清秋别我知何去，旧垒归心想未迷。", 
            "郭外沃田抛弃尽，不忧无处觅春泥。"
        ], 
        "title": "望燕", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰草闲园鸟不飞，海楼高坐每斜晖。", 
            "是谁肯问幽栖地，有客身披隐士衣。", 
            "独往肝肠怜汝小，后来风雅见人希。", 
            "深谈三日还三夜，未放江门一棹归。"
        ], 
        "title": "易宣人过访", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "灵洲秋色净无烟，水匝山隅浪匝天。", 
            "落日客寻江上寺，出林僧放月中船。", 
            "渔依别港灯侵阁，鹤宿高巢影在泉。", 
            "欲与故人同梦到，夜来吟咏不曾眠。"
        ], 
        "title": "同何不偕梁器圃魏和公梁药亭陶苦子宿灵洲山寺柬王说作王大雁", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "碧云芳草遍河洲，心逐归潮到海楼。", 
            "谢氏门中多翰墨，卫郎年少最风流。", 
            "入群野鹤能惊众，出土新松即傲秋。", 
            "近得孟光为伴侣，知君从此不低头。"
        ], 
        "title": "寄易宣人", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高台为陆沼为尘，一半扬州是海滨。", 
            "白鸟自飞烟水上，青山不似乱离春。", 
            "松楸永隔兴哀地，陌路多逢太息人。", 
            "共道君恩怜物命，不教鱼鳖近居民。"
        ], 
        "title": "太息", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鹊噪莺鸣在四邻，鬓毛羞与岁争新。", 
            "山妻漉酒相娱老，稚子牵衣出拜人。", 
            "道不偶时聊自放，诗非繇命莫教贫。", 
            "可能更得闲无事，三十六回春草春。"
        ], 
        "title": "丙午岁旦漫题", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "平生林下共幽期，至德如君是我师。", 
            "一日未曾离奉养，十年不拟到城池。", 
            "贫当乱世娱心少，老畏名山入眼迟。", 
            "暂脱彩衣行万里，春江杨柳绿丝丝。"
        ], 
        "title": "送何左王客游", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "燕南燕北战争馀，白草漫漫雪色初。", 
            "河渡坚冰通下博，关门沙路走居胥。", 
            "死求马骨言终验，生揕秦胸计已疏。", 
            "犹有兴亡数行泪，夜来弹与乐君书。"
        ], 
        "title": "怀古十首 其一 燕台", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "澹烟疏雨阖闾城，潮水千年恨未平。", 
            "宝剑赐来吴命短，美人恩重父仇轻。", 
            "宫梧叶落随流出，台鹿春归引子行。", 
            "何处扁舟人去后，铸金犹得似平生。"
        ], 
        "title": "怀古十首 其二 姑苏", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衡云巫雨暗江津，江上孤吟过一春。", 
            "二女庙边逢泪竹，大王风急到青蘋。", 
            "虚无玉驷朝天阙，惨澹云旗降楚神。", 
            "终古灵均词赋在，湘南山水倍关人。"
        ], 
        "title": "怀古十首 其三 楚中", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "关门一夜柳条春，今古芒芒草色新。", 
            "龙虎片云终王汉，诗书馀火竟烧秦。", 
            "瑶池西望犹通鸟，渭水东流不待人。", 
            "最是五陵游侠客，年年磨剑候风尘。"
        ], 
        "title": "怀古十首 其四 咸阳", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "汉王生长难忘处，尺土犹书故宅名。", 
            "四海自飞鸿鹄羽，中宵人哭白蛇声。", 
            "轻沙浅草堪调马，习俗群儿敢说兵。", 
            "千载英雄同一辙，徐州南是凤阳城。"
        ], 
        "title": "怀古十首 其五 沛中", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "敝车驽马雒城边，盛事空凭故老传。", 
            "嵩室有声君万岁，土圭无影日中天。", 
            "礼亡已验伊川发，涕下徒伤贾傅年。", 
            "莫问汉家图画处，丹青磨灭化苔钱。"
        ], 
        "title": "怀古十首 其六 洛阳", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "子规啼罢客天涯，蜀道如天古所嗟。", 
            "诸葛威灵存八阵，汉朝终始在三巴。", 
            "通牛峡路连云栈，如马瞿塘走浪花。", 
            "拟酹昔贤鱼水地，海棠开遍酒人家。"
        ], 
        "title": "怀古十首 其七 蜀中", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山河百战鼎终分，叹息漳南日暮云。", 
            "乱世奸雄空复尔，一家词赋最怜君。", 
            "铜台未散吹笙伎，石马先传出水文。", 
            "七十二坟秋草遍，更无人表汉将军。"
        ], 
        "title": "怀古十首 其八 邺中", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山飞楼阁水飞霞，冷落春城宿乳鸦。", 
            "天阙双峰铦似戟，海门高浪白如花。", 
            "空劳御辇销王气，曾画长江作帝家。", 
            "五马渡边龙化后，南方文物掩中华。"
        ], 
        "title": "怀古十首 其九 金陵", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "谷洛通淮日夜流，渚荷宫树不曾秋。", 
            "十年士女河边骨，一笑君王镜里头。", 
            "月下虹蜺生水殿，天中丝管在迷楼。", 
            "繁华往事邗沟外，风起杨花无那愁。"
        ], 
        "title": "怀古十首 其十 隋宫", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "先公遗构此溪滨，叹息年年在比邻。", 
            "帐罢管弦曾几日，史书名姓即千春。", 
            "画图旧壁真生草，如镜方塘渐起尘。", 
            "多谢瑶篇远相问，疏慵不称负薪人。"
        ], 
        "title": "何文止垂示经蔚园长句兼辱寄篇依韵奉答", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一棹横滩拍拍轻，两崖相揖隔滩声。", 
            "已伤此地苍茫别，却羡名山自在行。", 
            "碧落敛云峰影满，秋溪凋叶瀑流明。", 
            "他时念汝仙坛上，夜半歌成日已生。"
        ], 
        "title": "甘竹滩上留别何皇图即送之罗浮", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一鞭丝雨百花生，花信随君北到京。", 
            "欲借寇君还百姓，暂囊姜被别诸兄。", 
            "春江雪水开茶色，夜店佳人漉酒声。", 
            "好熟黄金台下路，马蹄终要自家行。"
        ], 
        "title": "初春送林叔吾入都", 
        "type": "律诗", 
        "yun": "庚"
    }, 
    {
        "author": "袁梓贵", 
        "era": "清", 
        "subtype": null, 
        "text": [
            "漫叟儒者官，嗟官贼不如。", 
            "贼民虽在官，异哉更在儒。", 
            "官本他乡人，爬搜幸终疏。", 
            "儒实我族类，反噬完肤无。", 
            "借问腐体疮，何如附骨疽。", 
            "公然闯庭场，罟擭陷阱俱。", 
            "儒形盗官势，官气官眉须。", 
            "哼尔诸缙耆，我前当嗫嚅。", 
            "我虽尔等夷，我与官为徒。", 
            "嘻尔城狐鼠，无烦尔追呼。", 
            "乞尔为蛩蛩，吾钭为巨虚。", 
            "嗟尔漏网凶，亲援亟苞苴。", 
            "翼卵我有权，安归虐同闾。", 
            "咄尔身家民，来来勿趑趄。", 
            "勿言桑梓情，肤虱食在肤。", 
            "勿言创痍伤，肉尽骨尚粗。", 
            "贼剥尔九百，我不当千蚨。", 
            "此外纷穷黎，贼虽不尔荼。", 
            "我将竭泽取，集瘠能成腴。", 
            "尚有群儒酸，橐笔来于于。", 
            "勿曰同类为，齑黄当金输。", 
            "我橐尚无底，实中需金珠。", 
            "我膳薄双鸡，备物需疱厨。", 
            "我党私百千，虚屯需禄糈。", 
            "矧不厚所敛，何物为官谀。", 
            "谁欤者违言，视此官牒符。", 
            "下言乡井卫，上言军国需。", 
            "公名快私虐，良法供奸渔。", 
            "症结邪勿攻，更剥元气虚。", 
            "死自病者受，医禄日获余。", 
            "长官知未知，道已民气舒。", 
            "不然胡乐输，乐输群贤劬。", 
            "何以谢群贤，畀尔斧钺鈇。", 
            "日括脑肺肝，膏华饰田庐。", 
            "日饱髓血脂，光泽丰腰躯。", 
            "峨峨复峨峨，形虎而骨狐。", 
            "堂庑坐驵侩，衣冠纷隶胥。", 
            "岂无旧兰蕙，一朝化茅茹。", 
            "或方吓凤皇，或且歌卬须。", 
            "谁能绝人命，以作时世趋。", 
            "大笑行出门，灵均方卜居。", 
            "即持漫叟竿，归钓湍江鱼。", 
            "纷纷投饵来，既得复弃诸。", 
            "含情语阳鱎，恐无食汝余。"
        ], 
        "title": "读元次山舂陵贼退二诗有作", 
        "type": "古风", 
        "yun": null
    }, 
    {
        "author": "袁梓贵", 
        "era": "清", 
        "subtype": null, 
        "text": [
            "船窗触纸瞠冻蝇，隔窗唤山山不应。", 
            "天公戏罢地媪笑，雨玉虽幻殊难矜。", 
            "巨灵别逞白描手，粉本万里铺素绫。", 
            "皴劈湛起水晶粟，捏凸细斲玻璃层。", 
            "纷如镕锡泻盘水，奇状错凿嵌水银。", 
            "妙如技演目巧室，空青府筑峰碅磳。", 
            "以如咸海曝盐卤，熬波出素堆丘陵。", 
            "忽然化作银涛万叠涌，欲流不流，疑有白马犀甲藏威灵。", 
            "魏宫户洞误屏隔，南山树尽系绢匀。", 
            "玉狮嗅地背毛氄，白龙仰天鳞甲腾。", 
            "玉女缟素冷逾艳，烂簪白奈鬟鬅鬙。", 
            "儿孙笋列信如玉，未免丱角皤堪憎。", 
            "是空是色绝拟议，但见苦日偷露光摩棱。", 
            "造视更有群玉矗，又不知是山还是积雪之冻凝。", 
            "便思移入广寒殿，万八千户依崚嶒。", 
            "不然直作泰山倚，纵有阳炙犹堪凭空恨。", 
            "可望不可即，毋乃琼宫瑶岛骨重难飞登。", 
            "我时眼刮明远镜，眉峰隐隐生凉冰。", 
            "扪心已信玉壶里，但恨块垒浇难平。", 
            "袁安虽僵亦云乐，如此卧游得未曾。", 
            "方山冠耸起摩顶，头衔直借吾知能。"
        ], 
        "title": "舟次观雪后山", 
        "type": "古风", 
        "yun": null
    }, 
    {
        "author": "袁振业", 
        "era": "清", 
        "subtype": "五言排律", 
        "text": [
            "朝穿雾树出，晚度石桥回。", 
            "柳影鱼方唼，萍皴鹭忽开。", 
            "危蹲或有石，标寄不名台。", 
            "兼分药苗种，时随樵采来。", 
            "沽得村醪酽，欢迎稚子咍。"
        ], 
        "title": "和赵友农四丈独钓", 
        "type": "排律", 
        "yun": "灰"
    }, 
    {
        "author": "袁钧", 
        "era": "清", 
        "subtype": null, 
        "text": [
            "忆昔相逢岁在丑，五载天涯惜分手。", 
            "如何复此客中别，小住匆匆未为久。", 
            "君家旧在东海东，君才矫矫如游龙。", 
            "独怜孤贫亦如我，打包行脚身飘蓬。", 
            "飘蓬一去知何处，风雨西泠梦中路。", 
            "锦囊收尽好山川，邮筒定有惊人句。", 
            "少陵已往谪仙死，后之作者竟谁是。", 
            "韩门张李苏秦黄，同学故人望吾子。", 
            "我辈行藏不可常，侧身东望天海长。", 
            "那堪去住同为客，辜负桑榆爱日光。"
        ], 
        "title": "黄仲则景仁自太平来新安留试院月余将有武陵之行诗以赠别", 
        "type": "古风", 
        "yun": null
    }, 
    {
        "author": "袁钧", 
        "era": "清", 
        "subtype": null, 
        "text": [
            "幽意每不惬，独行谢朋俦。", 
            "今朝暑未退，且作城南游。", 
            "城南古胜地，漫漫隐林丘。", 
            "下有采莲人，莲花过人头。", 
            "水涨一痕碧，香浮数顷秋。", 
            "参差互相望，衍漾分平畴。", 
            "好风穆然至，解袂临清流。", 
            "即此得间旷，终日忘淹留。", 
            "高兴会有尽，飞光忽我遒。", 
            "暝色送归棹，明月非所求。"
        ], 
        "title": "城南观荷", 
        "type": "古风", 
        "yun": "尤"
    }, 
    {
        "author": "袁洁", 
        "era": "清", 
        "subtype": "七言绝句", 
        "text": [
            "尺幅居然现巨观，台阳随处助文澜。", 
            "名言妙理真经济，莫作齐谐志异看。"
        ], 
        "title": "台阳笔记题词 其一", 
        "type": "绝句", 
        "yun": "寒"
    }, 
    {
        "author": "袁洁", 
        "era": "清", 
        "subtype": "七言绝句", 
        "text": [
            "四十年来说宦游，奇情异彩任探搜。", 
            "眉山风骨庐陵韵，尽在先生笔底收。"
        ], 
        "title": "台阳笔记题词 其二", 
        "type": "绝句", 
        "yun": "尤"
    }, 
    {
        "author": "袁洁", 
        "era": "清", 
        "subtype": "七言绝句", 
        "text": [
            "溟海苍茫几度经，六旬犹未鬓星星。", 
            "平生多少惊心事，说与常人不敢听。"
        ], 
        "title": "台阳笔记题词 其三", 
        "type": "绝句", 
        "yun": "青"
    }, 
    {
        "author": "袁洁", 
        "era": "清", 
        "subtype": "七言绝句", 
        "text": [
            "匆匆相见恨偏迟，同是征帆小驻时。", 
            "我滥齐竽惭八载，欲从模范證工师。"
        ], 
        "title": "台阳笔记题词 其四", 
        "type": "绝句", 
        "yun": "支"
    }, 
    {
        "author": "袁树", 
        "era": "清", 
        "subtype": null, 
        "text": [
            "乱山急雨来，匹马骋孤往。", 
            "云裹马蹄重，雨压风头响。", 
            "急泉奔下山，匹练平如掌。"
        ], 
        "title": "磨盘山中遇雨", 
        "type": "古风", 
        "yun": "养"
    }, 
    {
        "author": "袁树", 
        "era": "清", 
        "subtype": null, 
        "text": [
            "突屼一峰孤，俯仰群山小。", 
            "深壑镇潜鲸，长空阻飞鸟。", 
            "直上接穹窿，犹觉青未了。", 
            "石乳滴成枝，倒挂玉龙爪。", 
            "洞户启山根，飞楼驾云表。", 
            "石幡自古今，清磬无昏晓。", 
            "我欲拜南无，六尘徒扰扰。"
        ], 
        "title": "观音岩", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "少耽名山游，欲乘龙蹻去。", 
            "昨游灵鹫岭，异状难名数。", 
            "日行阎浮岚气殷，绿萝上覆云根孱。", 
            "洞中瘖虎伏何处，洞外老藓缘梯斑。", 
            "世上炎歊峡中冷，寒碧一勺牙生鋋。", 
            "峰峰石壁面势异，大似伊阙雕孱颜。", 
            "梁穿唐凿不暇诘，神工鬼斧搜天关。", 
            "辟支弟子已伟绝，况有七佛难跻攀。", 
            "韬光苦县篇第几，缥缈湿翠浮云间。", 
            "余杭之胜天目最，灵脉奔渟此山会。", 
            "绝顶传闻宵见日，海门遥望涛如带。", 
            "匆匆兴尽未果游，径坏奔泉鸣石濑。", 
            "山僧劫后梵筵空，惟有危楼卧古钟。", 
            "事往何人留镂壁，时清无钵可降龙。", 
            "逃空早晚重来此，待取秋山霜叶红。"
        ], 
        "title": "游灵隐次日作诗记之", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "南戒何缘觅祖峰，山脉潜移天不动。", 
            "毗沙夜半斮龙耳，掷下西方一礨空。", 
            "我行逢秋日，林赤霜垂实。", 
            "胡僧何年卜居此，天扉微开一线出。", 
            "削崖仰刮青颇黎，佛光瞥见还易失。", 
            "奇石粗沙足下生，岩腹疑有山灵撑。", 
            "山囚铁锁木石精，风出空穴时一鸣。", 
            "坤乾雷硠刬复成，千年崩石藤为縆。", 
            "赤箭青芝不可名，猿呼游人谷自应。", 
            "偃松往往盖一亩，老父夜系青羊行。", 
            "日欲落兮山罅合，天光佛䯰交冥冥。"
        ], 
        "title": "飞来峰一线天", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "古稀天子六省方，帐殿金扉照水黄。", 
            "当年故物独铜鹿，口衔芝菌望幸长。", 
            "与二仙禽列为四，旧存其一今亡矣。", 
            "玉狮盗去田蟛郎，承露金仙应堕泪。", 
            "眼见阳和八八春，铸始乾隆金几斤。", 
            "更溯景陵遗老尽，上方龙象空烟云。", 
            "摧牙落角苔花绿，乱领妖要应怒触。", 
            "时来被锦孤山阳，乱定淈泥湖水曲。", 
            "枯枝犹讶长生牌，苍鼠啼向空坛荄。", 
            "精蓝一炬守吏去，剩有残僧拾堕柴。", 
            "文澜阁圮颓梁在，书付秦灰谁续采。", 
            "睿思亲解尘角讹，文物当年盛渊海。", 
            "宫前老翁曝背言，今是乾隆几叶孙。", 
            "先皇不宝四白鹿，再拜溪毛荐水温。"
        ], 
        "title": "圣因寺行宫前铜鹿行", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "康熙鸿儒传者几，卓荦二万毛胡朱。", 
            "词科布衣数己未，萧山秀水夹江居。", 
            "颇闻漆书讼今古，桁头佚字疑有无。", 
            "冤词差不敌疏证，经义一卷存圆柧。", 
            "初晴八十犹甚口，瓜皮竹杖同浮湖。", 
            "吴兴郑生阿堵笔，或腴而短颀而臞。", 
            "公寮从祀究应罢，郊配西向良非诬。", 
            "儒家得失每参半，谁其剖柝鹤与凫。", 
            "汪君手摹罗聘画，野服奇古形模殊。", 
            "东南之美两竹箭，元气寿与湖山俱。"
        ], 
        "title": "敬题朱竹垞毛西河两先生合像", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "曾斥邪蒿直讲筵，急难谋国匪身便。", 
            "谴何终抱此纯白，揵户独草吾《太玄》。", 
            "老鹤冲霄砦空在，一龟支榻气犹全。", 
            "平泉无数髯谏议，岁晏直并松心坚。"
        ], 
        "title": "怀瓶公", 
        "type": "古风", 
        "yun": "先"
    }, 
    {
        "author": "袁昶", 
        "era": "清", 
        "subtype": null, 
        "text": [
            "灵境含众妙，意林凭象构。", 
            "况联吾子贤，端居类岩岫。", 
            "回回凌飙空，槭槭翳永昼。", 
            "飞槛纳浮阴，暗泉挹丹溜。", 
            "疑非王城栖，风物濯颖秀。", 
            "下寻丛荻尽，忽拓遥岑觏。", 
            "兀然坐忘客，万有俱色授。", 
            "讲解吾友于，瓦樽偶相就。", 
            "大地运一舟，弥缝无罅漏。", 
            "即此明远心，何殊食气寿。"
        ], 
        "title": "涵秋阁诗为严居士作 其一", 
        "type": "古风", 
        "yun": "宥"
    }, 
    {
        "author": "袁昶", 
        "era": "清", 
        "subtype": null, 
        "text": [
            "南城有佳处，潢水深几曲。", 
            "乍断游人至，何殊郑君谷。", 
            "烟中人语静，微霜渍松竹。", 
            "时得刘龚来，三径放远目。", 
            "朝听东林梵，暝还西斋宿。", 
            "犹怜江上居，荒池蔓寒菊。", 
            "我亦离乡客，社燕思旧屋。", 
            "相期脱世议，澹与返初服。", 
            "岁寒非峻节，纯懿天所福。"
        ], 
        "title": "涵秋阁诗为严居士作 其二", 
        "type": "古风", 
        "yun": "屋"
    }, 
    {
        "author": "袁昶", 
        "era": "清", 
        "subtype": null, 
        "text": [
            "寇巴东古英雄人，樊渭南今文章伯。", 
            "用时腹中兵甲森欲动，寂时专气致柔了无迹。", 
            "萧然隐几人海里，游戏筑台聊尔早。", 
            "手治磴道洞扉开，云影花光天在水。", 
            "枕簟江湖步屟间，餐嘘日月扶栏起。", 
            "凌空东接属玉观，响闸西连尚冠里。", 
            "中有据梧澹荡人，国论膏肓箴炙俟。", 
            "得道长生方两瞳，松标婉娈柔童子。", 
            "日草边琐百函书，总斥令仆海沤如。", 
            "薄晚相从曲江曲，约我登顿飞霞裾。", 
            "森森侠侍台边树，育育同观濠上鱼。", 
            "自是澶渊却敌手，岂但骑鲸跨碧虚。"
        ], 
        "title": "樊佥事家新作临河小台", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "人物方眇然，耆旧日彫谢。", 
            "东瓯箭竹尽，孤屿鸿钟嗄。", 
            "风摧长松标，冰裂山木稼。", 
            "节操奄云徂，国瘁运可诧。", 
            "忆昨接轨仪，培塿附嵩华。", 
            "交在方群间，披豁绝娿假。", 
            "斜篸丹沜曲，广宴西林下。", 
            "击强秋鹰豪，锄奸夏日炙。", 
            "孤标朱游俦，直声李邕亚。", 
            "晚敏浊世屯，去辞京洛舍。", 
            "萧然大梁游，复税钟阜驾。", 
            "挂席丹山阳，开樽翠滴榭。", 
            "崖林陪逸兴，筇竹侍清暇。", 
            "欣披卧游图，会合双星乍。", 
            "星移不可论，电泡俄观化。", 
            "哭既不冯棺，奠复不亲斝。", 
            "浩然返太虚，驭气白霓跨。", 
            "国失一蓍龟，遑言支漏罅。", 
            "臣今悼质亡，里应为社罢。", 
            "南冥剑韬铓，有泪浩如泻。"
        ], 
        "title": "哭黄漱老", 
        "type": "古风", 
        "yun": "祃"
    }, 
    {
        "author": "袁昶", 
        "era": "清", 
        "subtype": null, 
        "text": [
            "相马如相士，权奇常在骨。", 
            "国马饥食玉山禾，国士衣寒直庐宿。", 
            "南国岳岳天人姿，来自碧鸡金马池。", 
            "神凝气敛风趣逸，铁汉端如刘器之。", 
            "帝有诤臣烛奸欺，义所未安昌其词。", 
            "宁肯媕娿作仗马，食三品料侍赤墀。", 
            "平生师友罕同调，落落倾襟姚与邵。", 
            "故其退食燕闲时，落笔解衣滂礴为。", 
            "偶写渥洼天马姿，风鬃雾鬣不可鞿。", 
            "双瞳夹镜尾卓锥，散放烟莎丹棱陂。", 
            "不待刷燕而秣楚，精爽方圆中矩规。", 
            "旁有小驹相因依，碨礌痒摩枯树枝。", 
            "有如养到木鸡候，正容悟物砭火驰。", 
            "一洗凡马簸万古，云烟过眼传妙楮。", 
            "何书物色偶得之，长风飒沓生廊庑。", 
            "扈从木兰油幕睹，酹以法酒挏马乳。", 
            "榕公相士如相马，刮弃骈阗擢娴雅。", 
            "今之相者何举肥，南园写真知者寡。", 
            "家世中朝第一人，锁闱校士觅骐驎。", 
            "时危正杖异材出，事往犹留翠墨新。", 
            "再持惜抱人伦鉴，网得渥洼真绝尘。"
        ], 
        "title": "南园钱公画马歌为榕全尚书作", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "蜺罗跂谛水，神力移在兹。", 
            "何以西方空，东方经蠹缁。", 
            "末法三千年，东西两陵夷。", 
            "惟有万古泉，水碧温流澌。", 
            "春深构飞槛，奇石乳岩垂。", 
            "定心足垂外，不畏虎迹欺。", 
            "我曾木瘿瓢，蒸以丹房芝。", 
            "君亦汲烹之，容颜发华滋。", 
            "闲云不济物，何似在山仪。"
        ], 
        "title": "和何尹忆云林寺泉 其一", 
        "type": "古风", 
        "yun": "支"
    }, 
    {
        "author": "袁昶", 
        "era": "清", 
        "subtype": null, 
        "text": [
            "我曩入飞峰，心迹双萧寂。", 
            "微言证璨可，倦枕苍石壁。", 
            "希微九天籁，汗漫三世隔。", 
            "瘴海今横流，何者为我宅。", 
            "将毋归稽留，不然栖大涤。", 
            "洗耳听韶濩，妍朱校仙册。", 
            "夜汲一军持，玉水方流液。", 
            "虽落尘网中，金骨炼营魄。", 
            "试招何尹俱，割半垂龙席。", 
            "各据一洞天，袖方聊煮石。"
        ], 
        "title": "和何尹忆云林寺泉 其二", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "朝与蝮蛇游，暮与豺虎居。", 
            "劫掠长安中，官军不留余。", 
            "黄巾势合离，朝市成荒墟。", 
            "燔烧及城阙，阊阖震绮疏。", 
            "九陌夜无人，出则防击狙。", 
            "念我平生友，换酒脱金鱼。", 
            "途穷各窜逸，蒺藜塞中衢。", 
            "阿谁裹饭问，跰𨇤困子与。", 
            "独有于侍御，再顾筚门庐。", 
            "壮我猛将援，饴我行胥疏。", 
            "患难情倍亲，促坐愿须臾。", 
            "皇天况甘雨，洒我园中蔬。", 
            "忧虫日以苏，槁苗日以苏。", 
            "摘蔬更沽酒，留公解饥劬。"
        ], 
        "title": "幽愤 其一", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "月晕知将风，碍润知雨至。", 
            "及彼未雨时，绸缪桑土悴。", 
            "倾桡易新栋，败甓圬早治。", 
            "何以危堂下，鱼龙陈百戏。", 
            "在位姑谋乐，栖苕无远志。", 
            "不知火将燃，不预庀戎器。", 
            "一朝青犊群，盗弄禁壖地。", 
            "鬼兵请助我，藉歼翎候使。", 
            "岂有垂天翼，资彼群蝗翅。", 
            "岂有神武朝，惜力五斗米。", 
            "名言失正顺，敌衅挑携贰。", 
            "瓜剖而豆分，危亡运自致。"
        ], 
        "title": "幽愤 其二", 
        "type": "古风", 
        "yun": null
    }, 
    {
        "author": "袁昶", 
        "era": "清", 
        "subtype": null, 
        "text": [
            "泰伯为让王，采药适蛮乡。", 
            "开国称至德，周道日以昌。", 
            "礼烈贝勒长，让位有耿光。", 
            "奉曼珠应身，神武天称扬。", 
            "故鞭苔四裔，探筴卜世长。", 
            "不敢先天下，老子三宝章。", 
            "何尤扫氛祲，枉矢贯天狼。", 
            "天眷有让德，艮维降之祥。", 
            "三陵望郁葱，佳气方未央。", 
            "柹附誓翊戴，巩卫于苞桑。", 
            "齐心奉圣主，长御万年觞。", 
            "兵气繇政秕，乱萌繇志荒。", 
            "叛氓治昌披，胡兵惩陆梁。", 
            "立国自有本，济时岂无方。", 
            "尼父曰正名，圣者道其常。", 
            "立石与僵柳，先诛眭议郎。"
        ], 
        "title": "幽愤 其三", 
        "type": "古风", 
        "yun": "阳"
    }, 
    {
        "author": "袁思韠", 
        "era": "清", 
        "subtype": "七言绝句", 
        "text": [
            "溟濛烟雾锁沈潭，翠帐笙歌夜宴酣。", 
            "谁识水云空阔里，满船明月过江南。"
        ], 
        "title": "过江南 其一", 
        "type": "绝句", 
        "yun": "覃"
    }, 
    {
        "author": "袁思韠", 
        "era": "清", 
        "subtype": "七言绝句", 
        "text": [
            "铁锁沈江事可哀，夕阳红到旧楼台。", 
            "莺花锁尽无人迹，惟有春潮自去来。"
        ], 
        "title": "过江南 其二", 
        "type": "绝句", 
        "yun": "灰"
    }, 
    {
        "author": "袁克文", 
        "era": "清", 
        "subtype": null, 
        "text": [
            "高树呜蝉，深房锁燕，东方白了凭窗见。", 
            "者时初梦尚依稀，有谁知我肠真断？", 
            "珠琐丁东，银釭旋乱，晓风吹叠愁无算。", 
            "思人人未许相思，欢丝恨缕都应倦。"
        ], 
        "title": "踏莎行 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "飞鸟藏阴，鸣蝉噪午，虚堂静掩无人语。", 
            "帘拢三叠下朱廊，轻凉悄悄生庭庑。", 
            "愁意都消，吟思更苦，昨宵閒梦凭谁数。", 
            "画屏风外但闻钟，骚心欲放知何许。"
        ], 
        "title": "踏莎行 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "寸寸柔肠，重重逝梦，年来岁去凭花送。", 
            "而今欢怨两无因，襟头不觉啼痕重。", 
            "浊酒频浇，清茶偶供，长留风月教吟弄。", 
            "者般遣得有涯生，何须更觅桃源洞？"
        ], 
        "title": "踏莎行 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "风鬟雾鬓堕金钿，幽意发冰弦。", 
            "不在心头，却来眉底，零乱酒痕边。", 
            "朱阑碧幕回仙舞，又蹙破春山。", 
            "月子三分，灵犀一点，隐约向谁看？"
        ], 
        "title": "少年游 题孙娘照影和石侬韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "灼灼芬华，斗红霞、莫怯东风先妒。", 
            "芳尘似隔，一簇轻盈红雨。", 
            "丹葩紫叶，碧流里、几番春聚。", 
            "销恨否、妖客狂妹，荒圃短墙深住。", 
            "青溪欲寻何处？纵渔儿、度罢香迷前路。", 
            "红尘紫陌，省识武陵朝暮。", 
            "刘郎去后，元都观、又栽千树。", 
            "空锦旆、摇拽年年，落英谁护？"
        ], 
        "title": "一枝春 桃花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "疏疏隔水奏笙簧，历乱幽肠。", 
            "浅烟深霭迷离处，尖尖独耸寒冈。", 
            "惟抱一生孤直，却盘百尺青苍。", 
            "梳风幕翠夜深凉，天矫淩霜。", 
            "鳞条爪叶云涛起，凭看蛟舞龙翔。", 
            "听彻天箫弄月，折来谭柄催觞。"
        ], 
        "title": "风入松", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "黯尘沙，飞草树。", 
            "簸起閒愁，直向天涯路。", 
            "不到江南休便住。", 
            "好趁东风，散作相思雨。", 
            "近雕阑，窥绣户。", 
            "扶上层楼，楼上花如雾。", 
            "月暗烛明人未去。", 
            "料是而今，谁记销魂处？"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "剪剪霜风咽巷门，尊前无计绾眉痕，轻车一往断人魂。", 
            "莫遣相思圆碧月，尽凭柔语泥黄昏，宵寒那更几回温。"
        ], 
        "title": "浣溪沙 示初霞", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "淡淡枫枝殢晓寒，当门落叶作花看，偶来谁与拾霜残？", 
            "约略钗痕摇远树，思量酒意认疏阑，朔风满地此身閒。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "夜色凄凄一望閒，暮春天气近秋寒，笙歌到此已阑珊。", 
            "渐远眉痕犹殢酒，乍抛情绪尚馀欢，未应竭泪向花弹。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "漫数禁愁又几时，年来应悔费相思，故留镜影遣人知。", 
            "别绪可随云鬓剪，音书却被海帆迟，一回惆怅一回痴。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "海云立，深树阴阴望极。", 
            "寥天外，依约旧时，打桨吹帆送归急。", 
            "飙风黯未歇。", 
            "谁惜？", 
            "南回倦翮。", 
            "凭阑处，春去到秋，多少团圞照离别。", 
            "无端问消息。", 
            "念柳巷凄迷，江水呜咽。", 
            "回肠今更何从说？", 
            "怅几回望断，几番音杳，空教迢递数故迹，恁人远天隔。", 
            "寻觅。", 
            "恨千叠。", 
            "渐乱叶堆黄，芳草凋碧。", 
            "登临又自惊寒色。", 
            "记玉勒当门，秋雨连陌。", 
            "而今何处，纵万里，梦咫尺。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一夜西风碧已残，登楼谁更倚阑看。", 
            "道是重衾推未起，不胜寒。", 
            "满地流尘双枕寂，弥天零露一灯閒。", 
            "回遍柔肠心又远，梦来难。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "独倚高寒，去住无端。", 
            "遍尘封、雾回阴阴见。", 
            "有当涂市井，几家帘幕，到处阑干。", 
            "难得楼台如此，更谁省、惜丛残。", 
            "认空郊、渐与斜阳远，但秋波不断，板桥依旧，烟树弥漫。"
        ], 
        "title": "好女儿 登墙子河外市楼 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "才是惊秋，便惹悲愁。", 
            "念当时、顾我殷勤思。", 
            "愿朱帘密护，碧阑深锁，红袖长留。", 
            "此月未圆先缺，几回恨、此生休。", 
            "算歌离、泣别都经过，剩千秋墓碣，一抔黄土，三尺松楸。"
        ], 
        "title": "好女儿 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "约到黄昏，打叠温存。", 
            "便相从、缓步秋风里。", 
            "试循行曲道，暗寻深巷，轻叩閒门。", 
            "此地帘重窗锁，正依约、隔灯痕。", 
            "算当时、亦有人如玉，且分金索笑，解衣催梦，灭烛销魂。"
        ], 
        "title": "好女儿 其三 从隅师偶游", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "十九年华，旧苑初葩。", 
            "想灯回、幕回逢迎处。", 
            "认冰眸剪水，采眉停月，玉靥凝霞。", 
            "难得小楼朝暮，且留恋、便为家。", 
            "奈东风、不绾离人住，竟销魂古渡，酒醒前浦，梦隔天涯。"
        ], 
        "title": "好女儿 其四 怀妍华", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "叶子旋风，细字重重。", 
            "遍宫商、几许缠绵语。", 
            "想红牙小拍，紫芝低唱，玉篴初融。", 
            "认取闺中心事，便应绣、此心同。", 
            "毋相忘、篆作相思意，抵回文织锦，秋云锁茧，绛地交龙。"
        ], 
        "title": "好女儿 其五", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "草树天黏，乌鸟云潜。", 
            "正南望、欲认春时路。", 
            "奈愁心怎说？", 
            "恨眉长结，华发频添。", 
            "梦断江头何处，画楼畔、雨纤纤。", 
            "但重重、只是思量著，记钗痕入袖，鬓香流枕，环响当帘。"
        ], 
        "title": "好女儿 其六 寄妍华", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "曲巷连涂，安步忘车。", 
            "念江南、心与秋波远。", 
            "恁轻泥似茧，断风成阵，小雨如珠。", 
            "笑我行吟堤上，石桥畔、且踟蹰。", 
            "看劳劳、不尽人来去，记清钟古岸，短歌閒渡，明月疏蒲。"
        ], 
        "title": "好女儿 其七", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "见道月明何处有。", 
            "地北天南，一样团圞又。", 
            "料得倚阑惆怅久，微风轻露凭消受。", 
            "篱畔黄花花畔酒。", 
            "醉到醒时，醒是愁时候。", 
            "经岁别离禁已彀，甚时重把双鸾袖。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一年容易过，又到中秋节。", 
            "不见去年人，空对当时月。", 
            "去年江上逢，今岁江天隔。", 
            "明月又团圞，人自伤离别。"
        ], 
        "title": "生查子", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "拂水残无，回风倦否，几回肠断江南柳。", 
            "一从攀折送行人，何年重见纤纤手？", 
            "垂巷愁疏，当门怨久，眉边眼底逢迎彀。", 
            "却嫌春意不多时，秋来渐与人同瘦。"
        ], 
        "title": "踏莎行 江南柳", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "明月贪看不下帘，今宵何似似江南，笙歌灯火几人耽。", 
            "远树都能分历历，轻云未许著纤纤，兴来人定我犹酣。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "江上曾闻吹玉篴。", 
            "凝露桥边，总是教人惜。", 
            "不见垂杨依旧碧，眼中明月无今昔。", 
            "簸起閒尘犹独立。", 
            "满袖西风，渐觉催寒急。", 
            "红树黄花何处觅，断堤衰草迟行迹。"
        ], 
        "title": "蝶恋花 石桥独步", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "笙歌迎暮，骤惊鸿起，缥缈来去。", 
            "胡弦渐进凄响，低声唱里，教人凝伫。", 
            "暗识红裳绿鬓，胜金粉无数。", 
            "试问讯、门巷儿家，咫尺云深不知处。", 
            "空街小醉忘多露，正访寻、漫趁香车住。", 
            "登楼乍看妆面，依约似、昔时眉妩。", 
            "却恼西风，剪遍、柔情万叠千缕。", 
            "算省得、灯遣回眸，似送心头语。"
        ], 
        "title": "雨淋铃 八月二十三日即事，索无隅师同赋", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "绮兴未能删，但自閒閒。", 
            "小楼深巷几盘桓。", 
            "无赖秋风惊又暮，直不胜寒。", 
            "明月近阑干。", 
            "怕说更残，强抛心事付杯宽。", 
            "酒冷灯昏供一惘，且醉为欢。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "才识春来，便伤人去，画楼空与招魂。", 
            "琐窗灯火，长想旧眉颦。", 
            "回首殷勤未远，定怊怅、无限黄昏。", 
            "当时路，香残梦歇，何地逐閒尘？", 
            "伤神犹记取，罗衾夜雨，锦幄朝曛。", 
            "奈欢语重重，欲说谁闻。", 
            "纵是他生未卜，容料理、宵梦温存。", 
            "相望处，人天邈矣，荒树掩新坟。"
        ], 
        "title": "满庭芳 悼眉云", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "剪烛烧残白凤膏，旧时人擅五陵豪。", 
            "笙歌夜出如琴辔，兰麝春归似草袍。", 
            "越地比年空蒟酱，汉宫何处醉蒲萄。", 
            "然藜闭户知谁共，纸帐吟看璧月高。"
        ], 
        "title": "元夜与友人话旧", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "去年今日咏山枝，风细金墉月满池。", 
            "竹尾虽遥应有实，藕心频折不胜丝。", 
            "画图想像轩皇态，歌调殷勤帝子嬉。", 
            "何幸丈人峰顶坐，碧笙吹罢对弹棋。"
        ], 
        "title": "山枝", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "甲观鸿都安在哉，壁经犹怯祖龙灰。", 
            "椎轮有事驱铜辇，宝轴何人擅玉台。", 
            "明月珠分隋掌玩，结风衣称楚腰裁。", 
            "六朝芳草皆销歇，空隐西园游上才。"
        ], 
        "title": "客赠昭明文选玉台新咏二书山中循览率尔成诗", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "飞遁何妨服好奇，儒冠只自信天时。", 
            "嵯峨合上朱明洞，酣醉浑空白接篱。", 
            "日下朝元宾戴胜，泽中逢霸笑委蛇。", 
            "胎禽未老原丹顶，紫凤青鸾是羽仪。"
        ], 
        "title": "新制丹砂之冠爰赋", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "青天双华削初成，芳沼移根翠盖倾。", 
            "雒浦微波交皓腕，汉宫繁露擢金茎。", 
            "飘香一比文禽翼，倚棹全翻绛树声。", 
            "同梦绿房深子夜，见君谁道不分明。"
        ], 
        "title": "并蒂莲", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "邺城斜日散陂陀，铜雀荒凉蔓草多。", 
            "薤露一为称汉世，墓田空自对漳河。", 
            "中原孤寡窥符玺，甲帐婵娟泣绮罗。", 
            "词客几回羁旅恨，月明乌鹊迥飞过。"
        ], 
        "title": "邺台怀古", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "吴门千里故人欢，每折疏麻意莫殚。", 
            "茂苑初莺啼杂树，太湖春水溢微澜。", 
            "马飞匹练清尘远，鱼隐双钩白日寒。", 
            "十载长谣滞桑梓，赁舂何地待梁鸾。"
        ], 
        "title": "寄吴门故人", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "曾趋建礼共鸣珂，一落丹霞发已皤。", 
            "月满千山惟独寤，花藏三径忽相过。", 
            "池边命酒观王鲔，石上题诗拂女萝。", 
            "归去登临空海峤，君家还有几羊何。"
        ], 
        "title": "谢伯子户部自香山见过", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "虎变龙文有化工，新词还属旧家风。", 
            "西园驾轶中郎将，南国书藏太史公。", 
            "蓬转秋山归旅鬓，花飞春涧度诗筒。", 
            "明堂钟磬音如缕，谁谓江河日向东。"
        ], 
        "title": "读区太史集因赠区二延之", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "荆蛮逃去见仁风，久客逢人问粤东。", 
            "水国有芦遮伍相，阊门何庑寄梁鸿。", 
            "雪晴书系胡天雁，江冷魂销楚客枫。", 
            "歌作吴趋君试听，白头寥廓素心同。"
        ], 
        "title": "寄陈子明", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "病起柴门春已深，迟迟日影向前林。", 
            "杨花落尽曾生肘，萱叶齐来好树襟。", 
            "渡海月经闻五石，垂堂炯戒谬千金。", 
            "何曾行乐城东去，憔悴空知作楚吟。"
        ], 
        "title": "病起", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "独坐中园欲二更，栖乌寥绝树无声。", 
            "六时莲水风微动，五色瓜田月倍明。", 
            "狭室自娱真已幸，离居相望不堪情。", 
            "朝来雨过林林绿，閒夜谁教白发生。"
        ], 
        "title": "中园坐月", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "翩然来对草堂閒，又爱元亭自闭关。", 
            "沿岸棹随黄犊去，向汀人共白鸥还。", 
            "蝉追高唱传深柳，雨漱微酣到暝山。", 
            "后日相思寻步履，隐囊依旧绿苔环。"
        ], 
        "title": "薛二过宿归后却寄", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "方袍经岁曳边尘，一雁横秋鵙送春。", 
            "碎叶不飞穷海路，征蓬那顾住家人。", 
            "烟开山院临关月，雪映龛灯吊野燐。", 
            "白马经尊驴背字，只今诗思几由旬。"
        ], 
        "title": "怀一灵上人塞上", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "长松一路接柴荆，昨日言归轸友声。", 
            "翠鸟斜飞荷沼漾，玉人端坐竹风清。", 
            "舟维坛下歌渔父，琴取闺中抚马卿。", 
            "羽翼无多君自爱，秋高鸿鹄谢卢城。"
        ], 
        "title": "薄游方归过某生馆", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "飘泊何堪寄一廛，乡心淮海片帆悬。", 
            "卜居揽尽中洲莽，嗜酒烹馀大邑鲜。", 
            "矫制益知长孺直，著鞭终拟祖生先。", 
            "看君一鹗横秋在，云散昏鸦落野田。"
        ], 
        "title": "赠杨明府", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秋敞松关对泬寥，悠然散步引长谣。", 
            "冠当岫色沾云叶，杖应泉声响石桥。", 
            "远树亭亭孤鹤起，荒原漠漠万蓬飘。", 
            "故人独在朱明顶，白鹿新骖学子乔。"
        ], 
        "title": "秋野独行因寄茅鍊师", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "春深吟过赤花洲，酒半思为汗漫游。", 
            "江渚几闻袁虎咏，秋风一振马卿裘。", 
            "黄云极目寻知己，芳草何心问蹇脩。", 
            "此去龙威书可识，玉函先为报罗浮。"
        ], 
        "title": "答欧奏孚订游吴门之作", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "柳拂铜章早折腰，还闻星使影摇摇。", 
            "宦途傍海愁鸿渐，旅食逢秋作叶飘。", 
            "羽猎尚劳千里骏，铙歌新动九江潮。", 
            "风尘梦想披云得，何惜班荆定久要。"
        ], 
        "title": "道逢周木天有赠", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "古碑无字绿苔封，犹有初唐词客踪。", 
            "海燕惹香贻补阙，夜珠流月鉴昭容。", 
            "明河京国空翘首，寒食驩州诧贯胸。", 
            "今日笑看垂拱世，楚裳秋净采芙蓉。"
        ], 
        "title": "崧台有沈宋故迹秋日过之赋此", 
        "type": "律诗", 
        "yun": "冬"
    }, 
    {
        "author": "袁养", 
        "era": "清", 
        "subtype": "七言律诗", 
        "text": [
            "麟阁谁将姓字标，驱驰髀骨已全销。", 
            "谈禅说剑足今古，浊酒清歌伴寂寥。", 
            "非为仙缘寻玉杵，偶逢国士解金貂。", 
            "流莺不放春归去，犹逐薰风啼画桥。"
        ], 
        "title": "依韵答仝青崖", 
        "type": "律诗", 
        "yun": "萧"
    }, 
    {
        "author": "袁养", 
        "era": "清", 
        "subtype": "七言律诗", 
        "text": [
            "黄河此日见澄清，不负当年独请缨。", 
            "虎豹一囊资大略，东南半壁倚长城。", 
            "无缘莲幕亲弓剑，深感鱼书念友生。", 
            "伫看边防驰露布，将军海外斩妖鲸。"
        ], 
        "title": "刘文水建牙粤东赋此寄怀", 
        "type": "律诗", 
        "yun": "庚"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "何年涌地出巃嵷，散作浮青数点峰。", 
            "一气空濛走溟渤，双丸隐见宿长松。", 
            "谁探玉检千盘顶，试觅金仙九节筇。", 
            "云欲出溪还隐去，紫烟待叩灌坛踪。"
        ], 
        "title": "望岳", 
        "type": "律诗", 
        "yun": "冬"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "竟陵玉节拥朱舆，涉历艰难委佩余。", 
            "西邸谁陈因果论，东平难乞短长书。", 
            "幅巾傥幸传归第，华屋何人为曳裾。", 
            "割肉污貂终得释，风雷揃爪事何如。"
        ], 
        "title": "竟陵", 
        "type": "律诗", 
        "yun": "鱼"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "森沈石篑倚金支，翠栝阴中读《楚辞》。", 
            "旧注好纂《鸿烈》解，穹碑为访禹陵祠。", 
            "枝言何用夸三耳，飞遁终期法九师。", 
            "压担奇书燕市去，参差笑谢市中儿。"
        ], 
        "title": "送陶子缜归越", 
        "type": "律诗", 
        "yun": "支"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "远树相迎意黯然，轻装短制别华筵。", 
            "欲探鸟鼠同巢野，定访崆峒问道山。", 
            "禄利何堪受鸱吓，高才莫漫遗鱼筌。", 
            "湟中战伐含飞动，幕下陈琳正待贤。"
        ], 
        "title": "送施均父落第后之肃州从军 其一", 
        "type": "律诗", 
        "yun": null
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "河西自古雄文物，漆简东京出杜林。", 
            "殊俗即看剺面化，经生要蓄济时心。", 
            "徙戎江统曾闳议，对策刘蕡暂陆沈。", 
            "好去晋公持节地，朝正重入五云深。"
        ], 
        "title": "送施均父落第后之肃州从军 其二", 
        "type": "律诗", 
        "yun": "侵"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "危峰崒起削青成，似有群仙抗手迎。", 
            "日出常疑塔光现，云来时挟溪声行。", 
            "窗中一水浮衣带，洞里三生访石枰。", 
            "我欲山中听斋鼓，安心未肯学屠鲸。"
        ], 
        "title": "桐君孤屿", 
        "type": "律诗", 
        "yun": "庚"
    }, 
    {
        "author": "袁昶", 
        "era": "清", 
        "subtype": "七言律诗", 
        "text": [
            "巫史传芭进酒卮，长筵吹彻玉参差。", 
            "千年薶碧终难化，八月怒涛空尔为。", 
            "配以逋仙荐秋菊，从骖水伯闪朱旗。", 
            "江流不尽兴亡恨，抉眼苏台鹿上时。"
        ], 
        "title": "和友人吴山水仙王祠", 
        "type": "律诗", 
        "yun": "支"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旧历修窗罅。", 
            "叹贫居、支离囷蠢，醯鸡瓮鲊。", 
            "苦忆常年逢此夜，哗笑阄藏覆射。", 
            "赌瓜子、黄柑楼下。", 
            "今日飘零诸弟妹，梦苍凉、亭榭潜行怕。", 
            "最怕是，蟏蛸挂。", 
            "六街人静梅风洒。", 
            "望层城、明帘夜火，依然入画。", 
            "准拟东风来岁好，屏当春衫细马。", 
            "看士女、秋千笑打。", 
            "万事总如池水皱，便风吹、何事关卿者。", 
            "椒酒醉，枕相藉。"
        ], 
        "title": "贺新郎  甲寅除夕十四用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "梅瘦侵墙罅。", 
            "趁閒窗、椒觞汎蚁，辛盘盛鲊。", 
            "抖擞门丞秦叔宝，贝带璘斑光射。", 
            "笑公等、寄人檐下。", 
            "镜听灶前占吉语，愿今年、烽火无惊怕。", 
            "双彩燕，钗梁挂。", 
            "轩墀未扫先宜洒。", 
            "待春来，桃须杏脸，雨梳烟画。", 
            "五十过头吾竟老，说甚高车驷马。", 
            "任街鼓、群儿戏打。", 
            "天意萧萧偏酿雪，小楼前、已有纷披者。", 
            "拂帘幌，萦茵藉。"
        ], 
        "title": "贺新郎  乙卯元日十五用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峭阁腾危鹘。", 
            "映新晴、乱崖沓嶂，龙湫兽窟。", 
            "竹粉松脂空翠极，狼藉山厨僧钵。", 
            "分一半、绿人毛发。", 
            "倒灌寺门香雪海，又岩梅、万树参差发。", 
            "微笑处，忘言说。", 
            "鼪鼯悲啸春禽聒。", 
            "更林间、泉鸣谷响，惨悽神骨。", 
            "今不来游春渐老，孤负浮生作达。", 
            "且放眼、人间寥阔。", 
            "阁背一拳看愈好，藓痕皴、嵌就玲珑月。", 
            "依稀是，袁家渴。"
        ], 
        "title": "贺新郎  登南岳寺大悲阁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "积雨晴光霎。", 
            "偃南荣、萧然斗室，炉熏梵夹。", 
            "门外绿潭风乱响，何处橹声飒飒。", 
            "又惊起、陂塘睡鸭。", 
            "此地蜀风殊不恶，况翁家、原住巴东峡。", 
            "姑小住，歌相答。", 
            "翁言光福村中塔。", 
            "十年来、与周旋久，民风颇洽。", 
            "每到春时向晴昊，千树繁花乱插。", 
            "玉浪捲、直冲苕霅。", 
            "茶灶笋舆屏当未，鹤猿盟、夙订三章法。", 
            "亟归荷，伯伦锸。"
        ], 
        "title": "贺新郎  送西蜀余生，生赴洞庭梅社之约", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月照梨花午。", 
            "宴华堂、西京赵李，东都燕许。", 
            "玉佩珠袍联翩至，绿酒春缸正乳。", 
            "不须恨、英雄无主。", 
            "穆护沙才衮遍了，九天开、飞下瑶台女。", 
            "又解作，霓裳舞。", 
            "偃师百戏堂堂去。", 
            "看场圆、交竿放出，火娥无数。", 
            "髣髴蜃楼海门市，西极狻猊偏怒。", 
            "更炮打、襄阳门户。", 
            "倾刻鸦啼金井晓，撅头船、且睡波深处。", 
            "篷背上，响春雨。"
        ], 
        "title": "贺新郎  宴玉峰徐健庵太史宅歌舞烟火甚盛", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "强饭还能否。", 
            "说年来、家同鸥泛，门央鹤守。", 
            "细注农家新月令，乐事吾生尽有。", 
            "茅檐下、乌乌击缶。", 
            "罨书戴溪都不恶，好风光、只落閒人手。", 
            "君漫士，余聱叟。", 
            "陡然百感三杯后。", 
            "忆同时、许多嵇阮，尽成卯酉。", 
            "何限西风堆马鬣，破碣藤缠雨溜。", 
            "数宰木、苍苍如斗。", 
            "一作驴鸣人皆笑，绕筵前、谩骂撩衣走。", 
            "衮衮是，登场偶。"
        ], 
        "title": "贺新郎  不晤黄子艾庵十馀年矣，昨南耕自郡至，艾庵以溪南词一卷寄予，循览之次，追感旧游，兼怀邹董，怆焉填词，即用溪南词中韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "容我狂言否。", 
            "君几见，红颜翠发，一生长守。", 
            "万户我求还不得，大志讶君偏有。", 
            "竟欲听、飞琼鼓缶。", 
            "栾大城头閒骋望，问何人、弱水曾携手。", 
            "空绝倒，繫腰叟。", 
            "生天灵运吾甘后。", 
            "且陶陶、三杯卯酒，醺然到酉。", 
            "几度罡风天际捲，阆苑露桃红溜。", 
            "枉费了、厌禳星斗。", 
            "我自人间能倔强，碧霄宫、懒逐仙班走。", 
            "任相笑，道傍偶。"
        ], 
        "title": "贺新郎  毛卓人示我满江红词数首，中多养生家言，作此戏柬仍用赠黄艾庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "炊熟黄粱否。", 
            "笑乾坤、蜉蝣非夭，彭篯非寿。", 
            "世上英雄本无主，感激何尝不有。", 
            "曾要把、赵平原绣。", 
            "祸首从来仓颉字，更怪他、炼石娲皇手。", 
            "偏欲向，虚空镂。", 
            "神仙将相俱难就。", 
            "怅生平、舞衫歌扇，药炉茶臼。", 
            "已矣无成三弄铁，长倚秋江夜吼。", 
            "知我者、荆溪浮叟。", 
            "戛醒半窗蕉鹿梦，谢风篁、汝是驱愁帚。", 
            "休再打，唾壶口。"
        ], 
        "title": "贺新郎  奉答蘧庵先生即次原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "识得词仙否。", 
            "起从前、欧苏辛陆，为先生寿。", 
            "不是花颠和酒恼，豪气轩然独有。", 
            "要老笔、万花齐绣。", 
            "掷碎琵琶令破面，好香词、污汝诸伶手。", 
            "笑馀子，徒雕镂。", 
            "秦宫汉苑描难就。", 
            "矗中原、怒涛似箭，断崖如臼。", 
            "我有铜人千行泪，扑地狮儿腾吼。", 
            "声撼落、橘中棋叟。", 
            "鹤发鸡皮人莫笑，忆华年、曾奉西宫帚。", 
            "家本住，金台口。"
        ], 
        "title": "贺新郎  奉赠蘧庵先生仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一夜红都瘦。", 
            "恰清和、街南百戏，分棚错绣。", 
            "争占晴坡施幔幄，似水画帘痕皱。", 
            "莺语剪、绿芜浓昼。", 
            "老大逢场聊逐队，也婆娑、锦瑟钿车后。", 
            "向酒媪，且赊酒。", 
            "曲终杂爨喧豗奏。", 
            "有侲童、交竽缘橦，巧将身漏。", 
            "据地帖腰连琐裤，踢堶弄丸都有。", 
            "银海眩、铜峰欲覆。", 
            "万事总然儿戏耳，枣梨争、也算蛟龙斗。", 
            "姑一笑，华阴叟。"
        ], 
        "title": "贺新郎  初夏城南观剧并看小儿作偃师幻人诸杂戏", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "旧事思量否。", 
            "记年前、天中佳节，沈吟搔首。", 
            "此日伤心人渐老，谁耐离骚繫肘。", 
            "喜绕砌、葵榴初绣。", 
            "笑看五丝缠艾虎，问汝曹、猛气凭陵久。", 
            "何故缚，女儿手。", 
            "楚天一片惊涛吼。", 
            "沸中流、锦袍雪舰，笳鸣鼓奏。", 
            "错认兰桡争吊屈，惹起鱼龙僝僽。", 
            "都不见、椒浆桂酒。", 
            "罨画从来无竞渡，也幸无、下濑戈船走。", 
            "渔夫醉，唱铜斗。"
        ], 
        "title": "贺新郎  乙卯端午", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "钿盒同心镂。", 
            "恰盈盈、风吹蝉鬓，花笼螓首。", 
            "太史门阑新筑馆，喜气尘寰稀有。", 
            "况才届、女儿节后。", 
            "山上有山齐太华，丈人峰、长调追辛柳。", 
            "好腾遍，香奁口。", 
            "崔卢河北真嘉耦。", 
            "拊鹓雏、玉堂花烛，璇房箕帚。", 
            "暂了人间婚嫁事，东海依然碧皱。", 
            "把五岳、芒鞋制就。", 
            "却上玉清镌氏籍，挈一双、鸾凤成仙友。", 
            "松与柏，订长久。"
        ], 
        "title": "贺新郎  蘧庵先生令孙女出阁词以志贺即次先生原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一事然乎否。", 
            "忆宵来、朦胧枕上，南柯出守。", 
            "碎语幽禽催梦醒，花影半楞还有。", 
            "喜床下、浊醪盈缶。", 
            "一卷乌丝饶寄托，怪时人、只道填词手。", 
            "说诗者，固哉叟。", 
            "虎头骨相吾甘后。", 
            "更何烦、君平季主，推辰算酉。", 
            "但得千秋传好句，莺嘴啄花红溜。", 
            "也抵得、腰悬金斗。", 
            "此意可怜还可笑，笑何年、碧海骖鸾走。", 
            "仙路杳，缘难偶。"
        ], 
        "title": "贺新郎  寄兴呈蘧庵先生用溪南词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "往事寻思否。", 
            "记当时、伯仁一醉，诸公屯守。", 
            "粉壁练裙沾洒遍，墨汁酒痕都有。", 
            "曾醉请、秦王击缶。", 
            "三十馀年如电抹，画风光、少个丹青手。", 
            "能几日，颓然叟。", 
            "风生百感三杯后。", 
            "忆从君、觞倾三雅，书窥二酉。", 
            "今日低吟思旧赋，呜咽山泉决溜。", 
            "叹鹃血、啼完几斗。", 
            "不是郡楼吾懒上，怕重经、董相帷前走。", 
            "忘不得，西园偶。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万斛金波泻。", 
            "遍人间、云鬟玉臂，清辉狼籍。", 
            "历历扶疏丹桂影，一碧乾坤欲化。", 
            "人正在、汴梁客舍。", 
            "可惜宋家陵阙改，烂银盘、依旧当空挂。", 
            "可还似，东京夜。", 
            "关河隔绝愁军马。", 
            "忆家山、六朝佳丽，许多王谢。", 
            "月到故乡应倍好，无限风亭水榭。", 
            "料此际、金樽对把。", 
            "已矣飘零何足道，鼓天风、鸾背终须跨。", 
            "暂且学，姮娥寡。"
        ], 
        "title": "贺新郎  汴京中秋月下感怀兼忆三弟纬云表弟南耕暨一二金陵省试亲友", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "酒向旗亭贳。", 
            "蓦然间、歌丝一缕，飘来墙罅。", 
            "却是吴中诸小部，队队檀槽罗帕。", 
            "群合乐、南薰门下。", 
            "中有一人尤相熟，是襄王、筵上曾逢者。", 
            "一句句，乡关话。", 
            "更阑软语终难罢。", 
            "叹此间、梁台宋苑，断垣颓瓦。", 
            "我到东京真失计，卿亦何为然也。", 
            "得毋类、明妃远嫁。", 
            "此语殊悲非相戏，碎花枝、莫漫将人打。", 
            "英雄泪，浩盈把。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "栏楯浮空去。", 
            "划玲珑、榴皮石发，青红无数。", 
            "看尽宣和风景好，又看宫娥北渡。", 
            "有多少、梨花夜雨。", 
            "西望铜驼荆榛里，算千秋、老辈惟吾汝。", 
            "晋宋事，总尘土。", 
            "鸿濛一气凭㪺取。", 
            "蹑丹梯、千盘百级，上通元圃。", 
            "根插中原维地轴，其下黄河一缕。", 
            "曾经过、怒潮煎煮。", 
            "无限西风神州恨，倩相轮、做尽兴亡谱。", 
            "铃铎响，自相语。"
        ], 
        "title": "贺新郎  登上方寺铁塔", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "浪阔骊珠吐。", 
            "傍城河、依然游冶，水嬉消暑。", 
            "前月葵榴还照眼，又见龙舟斗虎。", 
            "何不唱、公乎无渡。", 
            "两遍兰桡招不得，笑吴儿、枉费閒箫鼓。", 
            "大鱼吼，撇波舞。", 
            "骚人词客应相许。", 
            "叹穷途、累如怜我，分予桂醑。", 
            "不信握瑜怀瑾者，犹羡人间角黍。", 
            "看万斛、天风正怒。", 
            "此地良常连海馆，料神仙、也念忠魂苦。", 
            "唤江水，捲今古。"
        ], 
        "title": "贺新郎  闰五月五日金沙道中次刘后村韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "万劫何曾坏。", 
            "裂苍皮、筋缠血裹，藓痕攒虿。", 
            "刓角缺文铜绿渗，郜鼎牺尊儿辈。", 
            "风雨急、百灵趋拜。", 
            "多事囚螭还掣虎，覆巉岩、翻恨孤亭在。", 
            "何不放，腾光怪。", 
            "先生当日原兵解。", 
            "想挥毫、握拳透爪，笔锋英快。", 
            "门枕睢阳荒战垒，断镞愁燐似海。", 
            "呼南八、声情慷慨。", 
            "千古双忠遗迹并，剔残碑、洗尽纤浓态。", 
            "鹰侧脑，㩳天外。"
        ], 
        "title": "贺新郎  颜鲁公八关斋碑", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆昨登高去。", 
            "上平台、茫茫千里，碧云红树。", 
            "忽见香尘风外物，帽影衣痕无数。", 
            "人正在、铜街偷娶。", 
            "我拣帘栊深处闹，袖郎当、醉学回波舞。", 
            "还竞打，细腰鼓。", 
            "题糕罢作催妆句。", 
            "羡新官、颠狂调笑，酒龙诗虎。", 
            "侠少两河谁不识，独跨马中赤兔。", 
            "马上者、人中之布。", 
            "屈指明年随大妇，捧掌珠、双向花前赌。", 
            "兰与菊，秀终古。"
        ], 
        "title": "贺新郎  九日后一日为吕含章姬人催妆", 
        "type": "词", 
        "yun": null
    }, 
    {
        "author": "袁树", 
        "era": "清", 
        "subtype": "五言律诗", 
        "text": [
            "客与舟俱驻，山沈日又昏。", 
            "水寒星到底，江近月当门。", 
            "风色占旗角，潮生辨岸痕。", 
            "回看南翥雁，远影过前村。"
        ], 
        "title": "京口阻风", 
        "type": "律诗", 
        "yun": "元"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "碧桃花下访临邛，含笑开门有病容。", 
            "带一分愁情更好，不多时别兴尤浓。", 
            "枕衾先自留虚席，衣扣迟郎解内重。", 
            "亲举纤纤偎颊看，分明不是梦中逢。"
        ], 
        "title": "无题", 
        "type": "律诗", 
        "yun": "冬"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "晓起阑跚病未瘥，幽窗倦启眼婆娑。", 
            "斜风深院狂吹树，小雨湘帘冷作波。", 
            "花意引回香力细，秋思分与雁声多。", 
            "茂陵同是天涯客，可也书空唤奈何。"
        ], 
        "title": "晓起柬曲江", 
        "type": "律诗", 
        "yun": "歌"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "几树莺啼酒半醺，声声唤起杜司勋。", 
            "初三斜月今宵见，第一春雷昨夜闻。", 
            "愁欲遣时偏听雨，梦初回处尚疑云。", 
            "沈郎腰本无多少，又被东风瘦几分。"
        ], 
        "title": "伤春 其一", 
        "type": "律诗", 
        "yun": "文"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "乍减东风二月寒，雨痕犹湿小阑干。", 
            "荷珠倾处重圆易，蕉叶开时再卷难。", 
            "绿酒我能浇块垒，黄粱人自梦邯郸。", 
            "柳条惹得离情乱，只管青青系玉鞍。"
        ], 
        "title": "伤春 其二", 
        "type": "律诗", 
        "yun": "寒"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "惆怅桓家作马曹，渴来枉自忆松醪。", 
            "雨添秋汛涛声大，月近黄河露气高。", 
            "笳鼓半城吹断雁，星辰午夜逼征袍。", 
            "凉天辜负文衾滑，归计年年折大刀。"
        ], 
        "title": "惆怅", 
        "type": "律诗", 
        "yun": "豪"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "梅雨声中想六朝，随园形胜郁苕峣。", 
            "琴弹一曲云生榻，水发双溪响过桥。", 
            "熟鸟不惊棋子落，新诗能读女儿娇。", 
            "风光我又经年别，愁说江南归路遥。"
        ], 
        "title": "苦雨无聊偶忆随园秦淮风景为诗二章分寄家兄存斋陆甥豫庭 其一", 
        "type": "律诗", 
        "yun": "萧"
    }, 
    {
        "author": "袁树", 
        "era": "清", 
        "subtype": "七言律诗", 
        "text": [
            "此日秦淮日正长，绿杨红袖影双双。", 
            "月明歌管常无夜，水长镫船直并窗。", 
            "家里小山藏古洞，渡头花片扑春缸。", 
            "潮生潮落翻新句，流得诗情入大江。"
        ], 
        "title": "苦雨无聊偶忆随园秦淮风景为诗二章分寄家兄存斋陆甥豫庭 其二", 
        "type": "律诗", 
        "yun": "江"
    }, 
    {
        "author": "袁绶", 
        "era": "清", 
        "subtype": null, 
        "text": [
            "正清秋天气雨初晴，薄暮嫩凉侵。", 
            "渐白萍风起，莲衣零落，桐叶萧森。", 
            "来雁不传芳讯，云树影沉沉。", 
            "减却清游兴，冷醉孤吟。", 
            "望处半竿残照，共炊烟一缕，阁住疏林。", 
            "却高楼谁倚，横笛诉离心。", 
            "怕思量、八年前事，任疏花、红瘦倦幽寻。", 
            "无聊甚、倩如钩月，来伴更深。"
        ], 
        "title": "萧萧雨 秋日怀嘉定表妹", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "剪柳风柔，养花雨细，催就几番春讯。", 
            "弹指流光，惊心往事，早是踏青期近。", 
            "秋千倦倚，恰镇日、慵翻唐韵。", 
            "试轻衫、重又装棉，馀寒无奈犹蕴。", 
            "芳径里、落红成阵。", 
            "日影转回廊，绿窗人困。", 
            "燕蹴帘钩，莺啼栏曲，不管愁萦方寸。", 
            "深深院宇，乍梦觉、绣屏香烬。", 
            "恁新来、瘦减桃花，钏环宽褪。"
        ], 
        "title": "百宜娇", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "百年几度逢今夕，当头月明如镜。", 
            "曲绕花阴，闲凭阑角，酒面被风吹醒。", 
            "霜寒鹤警。", 
            "指楼阁参差，塔灯红映。", 
            "敲破尘心，一声清磬出峰顶。", 
            "良宵偏爱漏永，向溪桥伫立，无限幽兴。", 
            "树色迷蒙，水痕清浅，凉浸一天星影。", 
            "此时此景。", 
            "讶玉宇蓬壶，还在人境。", 
            "便欲乘风，漫愁鸾背冷。"
        ], 
        "title": "如此江山", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "问山灵、烟云无恙，频年会此吟啸。", 
            "溪流宛转亭台曲，不数十洲三岛。", 
            "香雾袅。", 
            "恁竹外梅边，惯听书声早。", 
            "峰屏绿绕。", 
            "指矮几瞑琴，横窗停盏，不放片尘到。", 
            "流光速，那信知音还少。", 
            "傅红犹记娇小。", 
            "绛帏十载春风暖，早识秋蟾怀抱。", 
            "临墨沼。", 
            "感青眼殷勤，矜许巴巫调。", 
            "凭高远眺。", 
            "念鸥纵圆盟，燕偏辞垒，何日认归棹。"
        ], 
        "title": "买陂塘 题汪邺楼师仓山读书图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "指烟峦一角，认十载、旧欢场。", 
            "记花坞题红，柳堤拾翠，春满江乡。", 
            "芳塘。", 
            "半篙涨暖，约兰闺彩伴泛轻航。", 
            "不识闲愁滋味，憨嬉九十韶光。", 
            "神伤。", 
            "蓦地饮离觞。", 
            "分袂怅河梁。", 
            "纵雁足传情，蝇头寄恨，轮转柔肠。", 
            "凄凉。", 
            "夜来细雨，慰无聊谁与话西窗。", 
            "一夕心驰洛浦，梦回人隔潇湘。"
        ], 
        "title": "木兰花慢 寄小芬二妹洛中", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "背红闺綵伴，侵晓起、绕苔墀。", 
            "待数树分铃，悬幡酹酒，不放春归。", 
            "枝枝。", 
            "竞芳弄影，最销魂月底上灯时。", 
            "好伴笙清笛暖，莫教燕妒蜂痴。", 
            "霏霏。", 
            "红雪扑帘飞。", 
            "吹落怨风姨。", 
            "叹九十韶光，三分春色，多付香泥。", 
            "心期。", 
            "隔年再见，却何堪一载费相思。", 
            "谁唱阳关送别，可怜只有莺儿。"
        ], 
        "title": "木兰花慢 惜花", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "黛泼山眉，青回柳眼，愔愔天气初晴。", 
            "又到花朝，彩幡红飐苔阴。", 
            "曲阑干外东风软，破春愁、燕语忪惺。", 
            "暗消凝，几日春寒，瘦了梅魂。", 
            "桃花潭主殷勤甚，借名流池馆，小盍朋簪。", 
            "伫月人疏，一痕新绿黏云。", 
            "银灯细缀星光璨，听谁歌、金缕声清。", 
            "嘱啼莺，绾住韶光，莫便飘零。"
        ], 
        "title": "庆春泽慢", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "堂开绿野，羡群真、低首藕花香里。", 
            "清福消来，兼艳福、信是岁星游戏。", 
            "挥手豪情，轩眉俊骨，江左伊谁比。", 
            "悄拈红豆，有人屏后偷记。", 
            "犹忆膝下憨嬉，倚娇索果，一一垂髫事。", 
            "未遂搴裳擎玉斝，惆怅隔江烟水。", 
            "荫庇萱帏，祥徵兰梦，私颂新声倚。", 
            "苍生多少，望公霖雨重起。"
        ], 
        "title": "壶中天 祝汪紫珊姑丈五十寿", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "灵根旧是潇湘种，生来便矜风姿。", 
            "瘦玉玲珑，淡云孤冷，依倚底因人熟。", 
            "横陈七尺。", 
            "恁一段秋心，未秋先活。", 
            "午梦初回，桃笙如水嫩凉逼。", 
            "廉纤疏雨乍歇，正微酲倚遍，娇修无力。", 
            "静掩金铺，低垂银蒜，又是黄昏时节。", 
            "中宵转侧。", 
            "爱宠妒全消，自然倾国，碧拥纱厨。", 
            "奈花香沁骨。"
        ], 
        "title": "齐天乐 竹夫人", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "见说当头今夜月，鉴来瘦影都无。", 
            "惺忪扶醉下庭除。", 
            "霜花欺酒面，寒透镂金襦。", 
            "笑问常仪应识我，故吾可似今吾。", 
            "仓山风景拟蓬壶。", 
            "何当成小谪，无分住仙都。"
        ], 
        "title": "临江仙 月当头夜，即事感怀", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "三五圆期容易过，良宵拼得迟眠。", 
            "谢庭佳会泛觥船。", 
            "晶屏开翠幌，邀月堕琼筵。", 
            "记与英翘花下立，联开韵语缠绵。", 
            "繁华过眼小游仙。", 
            "玉壶重濯魄，翘首又今年。"
        ], 
        "title": "临江仙 中秋即事", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "石发梳云，柳丝牵雨，微凉深闭池馆。", 
            "才过烧灯，蓦又听、饧箫吹暖。", 
            "倦不成妆，慵还觅睡，旧情都懒。", 
            "向危栏悄倚，望断平芜，裙腰路，烟痕软。", 
            "欢悰堕了难寻，任梨花落尽，雏莺娇婉。", 
            "拍遍红牙，浑不是、者般消遣。", 
            "怕暗里、韶华偷换。", 
            "小叠蛮笺写春怨。", 
            "燕垒泥融，鹊炉香润，奈相思人远。"
        ], 
        "title": "梦横塘 春日感旧", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "趁新晴、相邀綵伴，河干同上烟艇。", 
            "垂杨阴里兰桡捷，划破琉璃千顷。", 
            "风力紧。", 
            "度隔岸、红楼一缕箫声迥。", 
            "斜阳弄暝。", 
            "指青粉亭台，碧油窗户，依约晚妆靓。", 
            "双飞燕，掠水争夸轻俊。", 
            "墙边来去无定。", 
            "三弯两曲春如海，多少六朝金粉。", 
            "鸥梦稳。", 
            "浑不管、凉波摇瘦秋千影。", 
            "船唇小凭。", 
            "看雾薄笼烟，星疏缀月，画出可怜景。"
        ], 
        "title": "摸鱼子 青溪春泛", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "秋到江城风景异。", 
            "山空叶落商飙起。", 
            "此际祛愁须绿蚁。", 
            "知也未。", 
            "酒醒依旧愁难洗。", 
            "望断长安何处是。", 
            "碧云日暮凉如水。", 
            "来雁不将芳讯至。", 
            "添别思。", 
            "书空又写人人字。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "绵绵密密。", 
            "飒飒萧萧，悠悠飏飏日日。", 
            "才入红蕉，似和乱蛩催织。", 
            "金铺夜深静掩，闪兰釭、玉虫明灭。", 
            "翠袖薄，恁新凉如水，倚阑无力。", 
            "此际浑疑中酒，待说与、心期又谁知得。", 
            "点滴西窗，不管有人凄绝。", 
            "欢场甚时再省，听高楼、一声横笛。", 
            "漫凝睇，怕秋风、吹瘦倦客。"
        ], 
        "title": "声声慢 雨窗无寐，别绪盈怀，慢倚此解，并寄都门", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "旧家池馆怕重经。", 
            "雨初晴。", 
            "柳初青。", 
            "畅好韶光、没个咏花人。", 
            "把酒酹花花不语，知也未，此时情。", 
            "双堤压水小桥横。", 
            "画船停。", 
            "画栏凭。", 
            "诉与新愁、莺燕也销魂。", 
            "欲倩东风吹梦去，应不隔，短长亭。"
        ], 
        "title": "江城子", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "过雨花舒，过风竹瀁。", 
            "并刀难剪愁千丈。", 
            "一抔香土隔春山，鹃声并作销魂况。", 
            "镜槛尘薶，妆楼蛛网。", 
            "旧游重省添惆怅。", 
            "待凭幽梦诉无聊，只怜又被湘屏障。"
        ], 
        "title": "踏莎行 湘畹妹委化经年，每忆旧游，益增新感，漫倚此解，用写吊怀", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "凿石通泉，编篱护竹，一番梅雨初晴。", 
            "渐浓阴绿透，池馆愔愔。", 
            "望里烟鬟翠湿，蛙声乱、老却啼莺。", 
            "消长昼，玉笙低按，妨了闲吟。", 
            "瞢腾。", 
            "近来情绪，算不是伤春，底事销魂。", 
            "恁桃子簟滑，凉浸梨云。", 
            "梦断楚天何处，帘栊静、早又黄昏。", 
            "添惆怅，而今始知，情种愁根。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "披图神往，恁东吴佳丽，内家装束。", 
            "双倚东风闲展卷，三略六韬都熟。", 
            "颊晕红酣，鬟痕绿亸，倾国殊凡俗。", 
            "枢机参透，运筹好在帷幄。", 
            "却羡掷戈神亭，鏖兵赤壁，夫婿人如玉。", 
            "富贵英雄联吉偶，不数汉家金屋。", 
            "一炬东风，三分南国，捷报先闺淑。", 
            "阿瞒无赖，高台铜雀空筑。"
        ], 
        "title": "百字令 题二乔观兵书图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "之子于归亦。", 
            "记垂髫、琐窗朱户，常相依倚。", 
            "花萼春浓真似海，底事十年弹指。", 
            "早料理、遥情离思。", 
            "箫凤声中分袂速，算今番、归妹爻占四。", 
            "徵旧梦，渺云水。", 
            "年来我亦愁难洗。", 
            "怪西风、雁行吹散，白云天际。", 
            "家有仓山如画里，无复冷吟闲醉。", 
            "料花月、也添憔悴。", 
            "听水听风知未惯，更怜伊、初试羹汤味。", 
            "双鲤讯，须频寄。"
        ], 
        "title": "贺新郎 送仪吉妹于归袁浦", 
        "type": "词", 
        "yun": null
    }, 
    {
        "author": "袁梓贵", 
        "era": "清", 
        "subtype": "五言律诗", 
        "text": [
            "泽国荒城暮，岁寒谁问津。", 
            "沧江满风雪，犹自一枝春。", 
            "孤影澄波媚，疏烟澹月皴。", 
            "遥天何处寄，恐触怒蛟鳞。"
        ], 
        "title": "江梅", 
        "type": "律诗", 
        "yun": "真"
    }, 
    {
        "author": "袁梓贵", 
        "era": "清", 
        "subtype": "五言律诗", 
        "text": [
            "寥落竟无侣，清高生远愁。", 
            "风霜片影急，天地一声秋。", 
            "四泽遍缯缴，孤飞何处投。", 
            "故群自粱稻，嗟尔若为谋。"
        ], 
        "title": "孤雁", 
        "type": "律诗", 
        "yun": "尤"
    }, 
    {
        "author": "袁绪钦", 
        "era": "清", 
        "subtype": "七言律诗", 
        "text": [
            "碧鸡词赋动春明，回首觚棱尚有情。", 
            "稷下不逢秦博士，洛中平视汉公卿。", 
            "归舟日暮津门树，别酒天高海上城。", 
            "今夜西风愁望远，万山重叠乱云横。"
        ], 
        "title": "怀书衡", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "离杯怅惜粤天春，远色青青稻叶新。", 
            "江海渐无高卧地，莺花如笑未行人。", 
            "多年攻玉同山石，万里辞根学水蘋。", 
            "南北路歧难定计，许身须念白头亲。"
        ], 
        "title": "送何不偕", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "频年兄弟得相依，散诞江乡共掩扉。", 
            "薄酒上颜开卷后，竹竿持艇探泉归。", 
            "眠贪笑语横支枕，出忘形骸乱著衣。", 
            "今日对君唯有叹，鹣鹣只翼不成飞。"
        ], 
        "title": "握山唁予新塘率尔写怀因寄止斋寒塘两兄", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "死前生后事无涯，只系皇天不系才。", 
            "得酒直须千日卧，摊书空过十年来。", 
            "身同海燕家长寄，日与河鱼夜并开。", 
            "深掩柴门对童稚，一冬飞尽故园梅。"
        ], 
        "title": "岁暮有作", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南方归客尽能传，玉貌虬须各宛然。", 
            "马上诗成临战处，幕中筹算未形先。", 
            "天悬山驿三千里，醉别江船十八年。", 
            "莫讶双鱼频不到，昆池流水入西偏。"
        ], 
        "title": "寄李相如", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山阁依依杨柳新，别君同惜少年身。", 
            "追寻许事如前日，已觉相逢是老人。", 
            "仗剑几时回鸟道，攀髯无复望龙鳞。", 
            "秋江酒醒还分手，各掩柴门到好春。"
        ], 
        "title": "客亭逢屈泰士", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "木绵花发似春风，不信登临是岁终。", 
            "百粤晴江山色外，六时行径水声中。", 
            "自来下土为游子，肯料东林别远公。", 
            "他夜相思何处望，白云天上佛灯红。"
        ], 
        "title": "下华首台留别旋庵海发上人", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "送师西去重低徊，曾上衡山绝顶来。", 
            "夏帝碑芜虫篆遍，楚天峰断雁行回。", 
            "灯前鬼芋穿沙出，霁后僧门凿雪开。", 
            "正是到时二三月，上方明月下方雷。"
        ], 
        "title": "送姜山上人游南岳", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "薇省仙郎安好无，别来三见落庭梧。", 
            "西风不尽雁初下，明月相思天一隅。", 
            "内诏写归金凤纸，新诗擎出木难珠。", 
            "故人落魄南江上，稳系藤蓑作老夫。"
        ], 
        "title": "寄程周量", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "游子辞乡十九春，诗加畴昔更清真。", 
            "粤台风雅稀前辈，蛮国山川老此人。", 
            "帐下飞书银箭晓，日边骑马剑花新。", 
            "眼中无限英雄泪，尽化明珠寄所亲。"
        ], 
        "title": "李相如自滇池录示近诗率尔赋寄", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "寒垣提剑欲从谁，边草年年只早衰。", 
            "乌鸟私情愁日短，雁门书札叹秋迟。", 
            "新为夫婿逢秦女，自写佳人入楚词。", 
            "旦夕彩衣还侍养，一双飞作凤来仪。"
        ], 
        "title": "屈翁山薄游代州镇将赵君妻以姊子本秦人也读其白母书诗以纪怀", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "回塘天净见诸峰，新阁初开月在东。", 
            "倒影自摇窗户里，满轮飞入酒杯中。", 
            "孤村岁晚闻长笛，一叶寒声落细风。", 
            "渐逼春归幸邻近，花边不使坐成空。"
        ], 
        "title": "腊月望夜湛用喈水边新阁落成招同诸子月下小饮", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "发心初不与人言，二十辞家事世尊。", 
            "禽鸟就斋分石钵，猕猴同路上山门。", 
            "题诗空谷吟声应，宴坐秋潭瘦影翻。", 
            "此去八闽潮水上，荔支青榄似乡园。"
        ], 
        "title": "寄送蒲衣自丹霞之福州", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "远视高肩有凤文，生来不称在人群。", 
            "朱门香稻长如客，明月沧江总为君。", 
            "一种昂藏临水岸，数声清迥落寒云。", 
            "碧天路近飞犹懒，自啄霜毛向夕曛。"
        ], 
        "title": "鹤", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "似空如色未分明，脉脉冥冥类有情。", 
            "钻隙入来知态巧，步虚遥上极身轻。", 
            "稍经宿雨销沉尽，又倚西风澹荡行。", 
            "最是贵人车马路，一回过去一层生。"
        ], 
        "title": "尘", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "因成形自洪炉里，冷处来希热处过。", 
            "贫士橐中千日计，五侯筵上一时歌。", 
            "写将妙质传圆月，别出新裁付小荷。", 
            "只用上边三四字，从来深愧读书多。"
        ], 
        "title": "钱", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "痴心未肯死前休，岂有丹方驻黑头。", 
            "吟苦望邀来世读，血枯皆代昔人愁。", 
            "流连好夜常穿晓，不出青春直过秋。", 
            "乞得老来还若此，目精明似电光流。"
        ], 
        "title": "乞药", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "别来弥日把诗篇，壮气高文两浩然。", 
            "旧剑弃为龙入水，新方期得鹤登天。", 
            "穷通一梦身何预，性命兼言道始全。", 
            "竹几蒲团闲永夜，三年不上卧床眠。"
        ], 
        "title": "寄怀梁无闷", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "琪树西风粤国秋，十年前记住罗浮。", 
            "山光一半来蓬岛，海色三更上石楼。", 
            "云护药苗侵腊长，寺分泉响入房流。", 
            "葛洪丹井分明在，一下人间渐白头。"
        ], 
        "title": "怀罗浮", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "空阶布席共良宵，村浦千家带晚潮。", 
            "秋色苍凉风在树，水光摇漾月当桥。", 
            "虫经晏岁吟偏苦，酒得高谈力尽消。", 
            "江海论心几人在，碧天相望雁行遥。"
        ], 
        "title": "同方蒙章酌秋月下怀梁药亭", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "老依江徼谢名称，门径苍苔日渐增。", 
            "远兴忽生黄菊节，旧心期对白头僧。", 
            "吟过晓岸风千树，舟并寒山夜一灯。", 
            "想到吉州携手地，石桥新瀑半为冰。"
        ], 
        "title": "送家中洲之青原访药地禅师", 
        "type": "律诗", 
        "yun": "蒸"
    }, 
    {
        "author": "袁绶", 
        "era": "清", 
        "subtype": null, 
        "text": [
            "琼树歌残璧月遥，閒寻故碣认南朝。", 
            "草埋眢井胭脂冷，萝绕荒亭雉兔骄。", 
            "湖镜几窥红粉倩，山眉犹学黛蛾娇。", 
            "临春结绮知何处，潮落空江恨未消。", 
            "依旧秦淮绕郭流，珍珠河转接荒丘。", 
            "千村万户环云脚，叠幛层峦拥石头。", 
            "复道记曾回玉辇，台城可更护金瓯。", 
            "我来凭吊斜阳里，烟霭苍茫起暮愁。"
        ], 
        "title": "游鸡笼山怀古", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "乐安公主光宗女，身出天潢贵无比。", 
            "刺书下降选才人，都尉翩翩似萧史。", 
            "箫合秦楼琴瑟欢，金莲烟下任人看。", 
            "天钱撒帐春如海，玉女乘鸾佳遇难。", 
            "金枝生小耽文翰，异书赐出凭珍玩。", 
            "锦轴牙签万卷横，簪花格妙词章绚。", 
            "小印玲珑玉色融，云雷纹细篆来工。", 
            "画眉窗下摊书坐，素手亲钤一颗红。", 
            "百年佳偶人争羡，双修福慧神仙眷。", 
            "不识人间儿女愁，那知世上沧桑变。", 
            "罡风忽起委琼花，一夕瑶清返钿车。", 
            "彩云易向秋空散，都尉神伤鬓欲华。", 
            "穗帏虚掩人何处，长簟空床愁日暮。", 
            "想像音容入梦难，禅心已逐空花悟。", 
            "一朝流寇犯神京，九庙烟尘帝主惊。", 
            "鼎湖龙去乾坤破，独木难支大厦倾。", 
            "精忠都尉肝肠裂，娲皇难补金瓯缺。", 
            "儿女亲看缚柱焚，冠裳书画从灰灭。", 
            "揭天鼙鼓震京师，国破家亡恨莫支。", 
            "身留一剑酬君德，名播千秋答主知。", 
            "九原相见应含笑，报国捐躯臣节耀。", 
            "不愧天姻有几人，成佛生天还逆料。", 
            "此印流传二百年，闺房雅尚想从前。", 
            "可怜玉石无物，情不管兴亡色皎然。"
        ], 
        "title": "明乐安公主玉印图", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "鸡鸣喔喔女儿起，起视蚕桑镫影里。", 
            "一重绿叶万蚕眠，蜿蜒而吐丝缠绵。", 
            "今春喜说蚕成熟，不向三姑夜深卜。", 
            "结成芳茧忘辛劳，银铛煮出手自缫。", 
            "月中皎若冰丝白，千丝万丝机中织。", 
            "织成鸳鸯锦，匹匹加颜色。", 
            "为君裁作襦，君无寒冷妾心娱。", 
            "为君裁作被，覆君温暖妾心慰。", 
            "妾思君，君不知，请君但看襦上丝。", 
            "妾望君，君未晓，请君但看襦上鸟。", 
            "他生不愿作神仙，愿化鹣鹣西海老。"
        ], 
        "title": "养蚕曲", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "亡虏归来思报复，卧薪尝胆是英雄。", 
            "五湖一棹烟波阔，如此功卧竟善终。"
        ], 
        "title": "咏史 其一", 
        "type": "古风", 
        "yun": "东"
    }, 
    {
        "author": "袁绶", 
        "era": "清", 
        "subtype": null, 
        "text": [
            "男儿立志初，所贵乃孝弟。", 
            "读书启其蒙，岂为博金紫。", 
            "事君如事亲，忠臣必孝子。", 
            "治国如治家，循吏必悌弟。", 
            "尔曹中人姿，习俗易移徙。", 
            "日读圣贤书，自然识大体。", 
            "尔祖少食贫，笔耕贳薪米。", 
            "拔萃举明经，一毡为贫仕。", 
            "贤良擢令尹，循声著遐迩。", 
            "五十归道山，宦囊清若水。", 
            "汝父少失怙，孤立鲜依倚。", 
            "独木支大厦，恐坠箕裘美。", 
            "好学寡交游，一编惜寸晷。", 
            "平生重然诺，所为慎终始。", 
            "家贫食指繁，菽水无可恃。", 
            "饥来驱其行，负米长安市。", 
            "近迹依我翁，幕游恒自耻。", 
            "来岁试北闱，但愿鱼烧尾。", 
            "扬名即显亲，文章有知己。", 
            "嗟我出名阀，颇亦习诗礼。", 
            "结䙰归汝父，井臼躬料理。", 
            "大母发垂白，所乐在甘旨。", 
            "羹汤洗手调，终岁惧毁訾。", 
            "尔父昨来书，问尔近何似。", 
            "青镫旧有味，慎无惜稚齿。", 
            "嬉戏徒自弃，岁月去若驶。", 
            "何时方成人，慰我顾复喜。", 
            "未寒衣先裁，未饥食先俟。", 
            "典钗供脩脯，和丸偕卧起。", 
            "枣梨莫攘夺，手目共指视。", 
            "新诗当座铭，高山试仰止。"
        ], 
        "title": "夜读示两儿", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "阳春百花发，鼠姑擅盛名。", 
            "今春雨水迟，三月方含英。", 
            "嫣然倚东风，解语真倾城。", 
            "主人开琼筵，邀客吹金笙。", 
            "行乐贵及时，相与各尽觥。", 
            "长歌发慷慨，所愁节序更。", 
            "年时携手伴，落落如晨星。", 
            "骨肉多远别，踽踽难为情。", 
            "身遥心自近，梦想通精诚。", 
            "岂无鱼与雁，奈此千里程。", 
            "温凉叙片纸，离怀难尽倾。", 
            "岁月日以去，忧思日以盈。", 
            "愿附飞鸿翮，乘风以北征。"
        ], 
        "title": "仓山牡丹盛开家婶母招饮即席感赋", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "丈夫贵树立，其志在功名。", 
            "女子不出户，长年无所营。", 
            "中馈事粗了，针线须调停。", 
            "薄暮得暂息，閒吟豁幽情。", 
            "是时四月天，山深闻晚莺。", 
            "芍药开较迟，红芳殿春英。", 
            "花下具杯杓，独酌还独倾。", 
            "三杯乐陶然，气爽心亦清。", 
            "凭高豁远目，叠嶂青冥冥。", 
            "地偏绝市嚣，寺近闻钟声。", 
            "中怀自萧旷，淡泊无牵萦。"
        ], 
        "title": "孟夏饮芍药花下", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "去年此日君甫归，木叶落尽霜雪飞。", 
            "风尘未敢瘁颜色，比貌略较年时肥。", 
            "手足由来有天性，谗巧翻笑苍蝇非。", 
            "家庭巨细同会计，心迹如一无相违。", 
            "名园茅舍距咫尺，三日不见忘朝饥。", 
            "有时归宁具尊俎，捧觞上寿娱慈闱。", 
            "镫窗茗话聚同志，漏尽不觉星河稀。", 
            "销寒雅集记客岁，矜奇斗巧分新题。", 
            "人生此乐岂易得，况复努力功名时。", 
            "骊驹在门酒在盏，行李复发心先驰。", 
            "愿君科第如拾芥，青云直上符心期。", 
            "风霜载途善自卫，道远莫使音书迟。", 
            "十年有约慎无忘，锦衣莱服同光辉。"
        ], 
        "title": "送又村仲弟赴试北闱", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "我本餐霞人，冲襟爱山水。", 
            "时平恨不栉，碌碌守乡梓。", 
            "君沾微禄适闽越，我始同来酹江月。", 
            "高挂蒲帆趁顺风，回头倏过千芙蓉。", 
            "望夫石远疑人立，目断归舟龙骨出。", 
            "万古难销是经情，江声日夜疑呜唈。", 
            "金焦两点风利不得到，只恐烟萝暗腾笑。", 
            "古杭五日留，西湖悭一游。", 
            "毋乃爱惜费，雨雪风飕飕。", 
            "钱塘复上江山船，船头少女呼同年。", 
            "江湖也作廊庙想，不用文光射斗象。", 
            "明眸皓齿竟虚名，水佩风裳空想像。", 
            "浙西山水天下奇，朅来可惜穷冬时。", 
            "层峦叠嶂睡未醒，不斗明妆懒画眉。", 
            "滩河水清石子多，篙师涉险相喧呼。", 
            "水船轻捷大船笨，瞥眼已过疑飞凫。", 
            "冰凘雪净天地肃，拨棹空江皱寒绿。", 
            "篷窗煮酒妥吟魂，手写新诗属君续。", 
            "忽忆仓山万树花，寒香冷艳纷横斜。", 
            "罗浮梦好不归去，鹤守南枝应怨嗟。"
        ], 
        "title": "庚子冬赴闽途中与伯锳夫子同作兼忆仓山梅花", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "北风忽卷山雨来，系缆不果登高台。", 
            "先生高尚隐不出，垂竿独钓空江碧。", 
            "诏书物色聘书徵，五月披裘人易识。", 
            "故人转忘天子尊，足加腹上惊星辰。", 
            "先生高卧帝不悦，子竟不肯为我屈。", 
            "当时求贤如此诚，先生钓鱼兼钓名。", 
            "先生不出台不圮，万古千秋名著矣。"
        ], 
        "title": "钓台", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "两载夷氛扰，连营海上难。", 
            "铁衣霜月冷，金柝晓风酸。", 
            "不战军民遁，无功将相惭。", 
            "妖星犹闪烁，露布几时看。"
        ], 
        "title": "时事", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "涉世如虚舟，飘飘随长风。", 
            "朅来聚闽海，境遇将毋同。", 
            "同为出岫云，同作随阳鸟。", 
            "既忝葭莩亲，复结苔岑好。", 
            "昔人重交谊，高义仰雷陈。", 
            "生世恨不栉，苦乐恒由人。", 
            "多君薄时趋，慷慨制侵辱。", 
            "岂徒愧须眉，兼可振薄俗。", 
            "凶顽苟能化，田氏荣紫荆。", 
            "但愁下愚质，久渐故志萌。", 
            "治家不贵宽，恩多生妄想。", 
            "所以先圣言，小人最难养。", 
            "孤琴海上弹，谬蒙知音赏。", 
            "何日结比邻，晨夕数来往。", 
            "朱弦静愔愔，落叶鸣摵摵。", 
            "霜警夜乌啼，鱼跳池水活。", 
            "此时一尊酒，斟酌谁与同。", 
            "举头望天末，烟霭相溟濛。", 
            "美人期不来，寒月何皑皑。", 
            "下阶倚修竹，顾影空徘徊。", 
            "夜深还入阁，镫烬和烟落。", 
            "月亦如慰情，流光照罗幕。"
        ], 
        "title": "寄梅竹卿表妹", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "南山有古柏，高出青云端。", 
            "根固叶自茂，何惧霜雪寒。", 
            "幸无大匠知，免被斧斤残。", 
            "华屋有时倾，栋梁难独完。", 
            "不如守本性，凌寒寿千年。"
        ], 
        "title": "南山", 
        "type": "古风", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "东城桃李花，灼灼矜芳姿。", 
            "会蒙春阳煦，烂缦开及时。", 
            "东皇欲返驾，风雨旋相欺。", 
            "蜂蝶倏已散，月明嗟空枝。", 
            "小草任天倪，翻得常华滋。"
        ], 
        "title": "东城", 
        "type": "古风", 
        "yun": "支"
    }, 
    {
        "author": "袁绶", 
        "era": "清", 
        "subtype": "七言绝句", 
        "text": [
            "四皓安刘非助吕，戚姬空自泪纵横。", 
            "若教如意为天子，未必能如孝惠明。"
        ], 
        "title": "咏史 其二", 
        "type": "绝句", 
        "yun": "庚"
    }, 
    {
        "author": "袁绶", 
        "era": "清", 
        "subtype": "七言绝句", 
        "text": [
            "壮发初离宫女腹，绿绨收去使人疑。", 
            "当时庸主昏难及，自杀娇儿媚宠姬。"
        ], 
        "title": "咏史 其三", 
        "type": "绝句", 
        "yun": "支"
    }, 
    {
        "author": "袁绶", 
        "era": "清", 
        "subtype": "七言绝句", 
        "text": [
            "馀荫成功何足羡，汾阳七子有谁贤。", 
            "一军尽甲存何意，骄语还争贵主前。"
        ], 
        "title": "咏史 其四", 
        "type": "绝句", 
        "yun": "先"
    }, 
    {
        "author": "袁绶", 
        "era": "清", 
        "subtype": "七言绝句", 
        "text": [
            "绿筠深护小池台，一树红梨倚槛开。", 
            "帘影漾花浮荇藻，误他双燕掠波来。"
        ], 
        "title": "偶见", 
        "type": "绝句", 
        "yun": "灰"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "离怀何处放，吟眺晚风前。", 
            "凉月淡无色，秋花瘦可怜。", 
            "碧云千里合，锦字几人传。", 
            "漫挹浮丘袖，閒身不羡仙。"
        ], 
        "title": "秋兴", 
        "type": "律诗", 
        "yun": "先"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "好山谁蜡屐，烟景望中佳。", 
            "岚翠欲眩目，白云常入怀。", 
            "幽泉漱危石，冷月挂悬厓。", 
            "归路松林暝，藤萝罥凤钗。"
        ], 
        "title": "薄暮登仓山", 
        "type": "律诗", 
        "yun": "佳"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "故园何处是，云树思依依。", 
            "岁晚鸥盟冷，潮寒鲤信稀。", 
            "滩声喧水碓，帆影掠鱼矶。", 
            "系缆荒村近，含情倚夕晖。"
        ], 
        "title": "桐江舟次忆仓山同人", 
        "type": "律诗", 
        "yun": "微"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "别母牵衣感，随郎远宦情。", 
            "白云千里隔，华发一时生。", 
            "愿祝萱常茂，还期草并荣。", 
            "蓬窗今夜梦，定绕石头城。"
        ], 
        "title": "出山留别 其一", 
        "type": "律诗", 
        "yun": "庚"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "弱弟心如一，相依又十年。", 
            "长贫惯弹铗，小别亦传笺。", 
            "菽水同商略，芸编莫弃捐。", 
            "家声惧中落，盼尔继前贤。"
        ], 
        "title": "出山留别 其二", 
        "type": "律诗", 
        "yun": "先"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "束发尤相契，同根姊妹花。", 
            "卅年荣瘁判，几辈世情嗟。", 
            "白水盟心迹，青云感岁华。", 
            "春来宴桃李，应念落天涯。"
        ], 
        "title": "出山留别 其三", 
        "type": "律诗", 
        "yun": "麻"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "娇女初离膝，邗江白下分。", 
            "温凉调乳褓，镫火伴辛勤。", 
            "妇德宜相勖，夫怜想更殷。", 
            "他时《遂初赋》，馌饷助耕耘。"
        ], 
        "title": "出山留别 其四", 
        "type": "律诗", 
        "yun": "文"
    }, 
    {
        "author": "袁绶", 
        "era": "清", 
        "subtype": "五言律诗", 
        "text": [
            "有生忧患始，何况困长贫。", 
            "讵短英雄气，偏疏骨肉亲。", 
            "谁贻千日酒，醉过百年春。", 
            "莫叹朱颜改，愁多白发新。"
        ], 
        "title": "秋日与大儿话旧", 
        "type": "律诗", 
        "yun": "真"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "竹外栏前万树梅，尚无一朵向南开。", 
            "难邀玉戏酬吟笔，想对明妆劝酒杯。", 
            "獭髓乍敷红晕浅，虬枝渐耸绿房堆。", 
            "冲寒未放春消息，拟倩东君羯鼓催。"
        ], 
        "title": "闻香雪海中梅花尚无消息诗以催之", 
        "type": "律诗", 
        "yun": "灰"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "西风吹雨满天飞，雾幂遥山碧四围。", 
            "买得扁舟仍作客，可堪佳节未成归。", 
            "月宫旧梦沈清角，水国新凉换袷衣。", 
            "只恐姮娥暗相笑，有人四牡正騑騑。"
        ], 
        "title": "南平舟次", 
        "type": "律诗", 
        "yun": "微"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "曲曲溪山俨画屏，秋高气爽好扬舲。", 
            "几家茅屋依青嶂，一簇蒲帆出绿汀。", 
            "云碓响舂流水急，风鸳低罥落霞停。", 
            "柳阴阴里推篷坐，幽鸟相呼隔树听。"
        ], 
        "title": "抚州舟次", 
        "type": "律诗", 
        "yun": "青"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "系缆江干正长潮，荻芦风起晚萧萧。", 
            "人才有数传千古，山水无情送六朝。", 
            "铁瓮城荒斜照冷，金陵气王阵云销。", 
            "霸图凭吊空陈迹，乌鹊寒声答丽谯。"
        ], 
        "title": "京江晚泊", 
        "type": "律诗", 
        "yun": "萧"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "一纸家书百感生，宦游人负杜鹃声。", 
            "廿年未遂慈帏养，万里轻分手足情。", 
            "栗里有田堪守拙，桃源无地可归耕。", 
            "流光坐惜堂堂去，何日乡园昼锦行。"
        ], 
        "title": "接少兰弟蜀中书感赋", 
        "type": "律诗", 
        "yun": "庚"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "半载家书滞锦鳞，惨闻凶耗走惊魂。", 
            "竟殉职守完臣节，敢弃城亡负国恩。", 
            "皓首慈亲逃白刃，青年少妇哭黄昏。", 
            "天涯有姊空肠断，北望停云积泪痕。"
        ], 
        "title": "得又村仲弟上海殉难讣音诗以哭之 其一", 
        "type": "律诗", 
        "yun": "元"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "五树荆花剩四枝，宦游常恨会难期。", 
            "讵知昔岁分飞日，便是今生永诀时。", 
            "泡影隙光真梦幻，生离死别更凄其。", 
            "干戈满地家何在，化鹤还山定益悲。"
        ], 
        "title": "得又村仲弟上海殉难讣音诗以哭之 其二", 
        "type": "律诗", 
        "yun": "支"
    }, 
    {
        "author": "袁绶", 
        "era": "清", 
        "subtype": "七言律诗", 
        "text": [
            "痛亟还思未别前，小仓山下好林泉。", 
            "坐来花月供吟醉，行处楼台听管弦。", 
            "离绪忽萦千万缕，乡心已折十三年。", 
            "故园惨被黄巾陷，何日招魂葬墓田。"
        ], 
        "title": "得又村仲弟上海殉难讣音诗以哭之 其三", 
        "type": "律诗", 
        "yun": "先"
    }, 
    {
        "author": "袁景辂", 
        "era": "清", 
        "subtype": "七言律诗", 
        "text": [
            "方蓬楼阁水中央，与客登临共野航。", 
            "一镜空明涵远近，几村烟火入苍茫。", 
            "梦中杯酒联新句，觉后云山各一方。", 
            "遥忆残镫孤馆里，可能有梦到江乡。"
        ], 
        "title": "梦与蔚云芝房东岩同游罗星洲赋诗题壁觉后忘后半因足成之呈三君", 
        "type": "律诗", 
        "yun": "阳"
    }, 
    {
        "author": "袁克文", 
        "era": "清", 
        "subtype": null, 
        "text": [
            "四载相依，几度相违。", 
            "算今番、一别沈消息。", 
            "怅前宵梦短，此生肠断，何日魂归？", 
            "剩有真真须唤，忍重见、旧腰围。", 
            "念江头、海角逢迎处，但閒庭永昼，小楼凄雨，芳树斜晖。"
        ], 
        "title": "好女儿 题眉云遗像", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "海角江头一样春，南天风雨更销魂，青衫到处染啼痕。", 
            "绿酒难为今夕醉，红妆谁似去年人，不知肠断几黄昏。"
        ], 
        "title": "浣溪沙 冬夜假寐，朦胧闻得下半阕，旋觉，足成之 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "还忆春江三五月，阑干倚处花如雪，墙外鸟声啼遍彻。", 
            "乍抛残梦无人说，閒剔银釭寒自怯，遥夜时闻金漏咽。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "燕子重窥旧巷门，帘栊一抹黯离痕，画楼不似昔年春。", 
            "月暗香沈人去久，尘飞云散梦来频，何堪掩涕转归轮。"
        ], 
        "title": "浣溪沙 其三 过新津里", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "青阳歌歇云翘舞。", 
            "正人日、强题句。", 
            "去年芳草今年树，如转烛、伤空度。", 
            "懒把酒、欲寻又误。", 
            "灵辰更、拜春一处。", 
            "莫唤重来佳节，久共幽人住。"
        ], 
        "title": "豹龛诗馀 迎春乐 人日立春", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "倦态轻柔晚妆残，春意正漫漫。", 
            "二分花外，三分月上，一半眉间。", 
            "为怜憔悴知愁惯，凝恨复含欢。", 
            "非关哀怨，都缘缭乱，楚岫巫山。"
        ], 
        "title": "眼儿媚", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "梦老秋塘，年随逝水，几番负了芳约。", 
            "天云高寄幽魂，露风乍摧残萼。", 
            "飘零如许，抵多少、月砧霜角。", 
            "记黄沙碧海深寻，朔雪塞尘争掠。", 
            "衫似血、泪痕犹薄。", 
            "眉欲折、愁思怎著。", 
            "依稀旧事肠回，寂历新寒意索。", 
            "江南地北，正横断幽情谁托。", 
            "又惊对孤影盈盈，还我借尊閒酌。"
        ], 
        "title": "东风第一枝 题天空云影", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "灞桥旌，西渚渡，涕泪咽南浦。", 
            "把袂临歧，黯正绝风雨。", 
            "匆匆暮暮朝朝，倩谁留得，更飘泊、天涯难住。", 
            "襟头觑。", 
            "旧恨还著新愁，年来不堪数。", 
            "梦断荒江，仗剑复谁语。", 
            "看他云叠山重，身归何处，却负了、几番来去。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "北宋长歌，南唐小令，清空雅调谁续？", 
            "秦黄今代有，忽惊说、扫眉才独。", 
            "闻声幽谷。", 
            "看白石裁云，孙娘吟烛。", 
            "填新曲。", 
            "露花梅子，满琅玕腹。", 
            "踯躅。", 
            "题句难工，更酒阑灯灺，欲歌还哭。", 
            "稼轩思最苦，倚烟柳、斜阳停瞩。", 
            "微尘漫目。", 
            "却豹尾新翻，凤头閒属。", 
            "传丝竹。", 
            "谱成金荃，一歌三复。"
        ], 
        "title": "翠楼吟 题《琼箫馆词集》", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "归梦淩云，征魂侵月，声声愁彻清笳。", 
            "风树烟城，良宵度遍谁家？", 
            "年时谙尽人离别，怯东风、吹断天涯。", 
            "费沈吟，寒烛轻摇，红袖低斜。", 
            "千金一刻春无价。", 
            "魂销桥柳，泪咽汀葭。", 
            "北渚南津，匆匆地迩思遐。", 
            "牵衣挥袂浑閒事，任欷歔、潭水桃花。", 
            "愿来时，欢绪长凝，望眼无遮。"
        ], 
        "title": "高阳台 题津楼惜别图次重审韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "炎海清凉处。", 
            "点酥娘、歌传皓齿，诵听灵赋。", 
            "琢玉人间都羡取，休怨东风似妒。", 
            "憔悴甚、空量缣素。", 
            "一瞥惊心舒怨黛，尽无言有梦翻如故。", 
            "弦可续，意难住。", 
            "芳时几逐春来去。", 
            "看匆匆、明珠乍晦，金丝重度。", 
            "玉马应随鸳枕系，省识青绳易误。", 
            "人月静、无尘初步。", 
            "却愿披云轻拂袖，纵连城不易倾城顾。", 
            "君莫负，桃花渡。"
        ], 
        "title": "贺新郎 调慕邢", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "天女维摩劫后身。", 
            "唤到真真，意已申申。", 
            "世间欢梦易成尘，人断天垠，路断桃津。", 
            "寄语东君莫漫嗔。", 
            "花正青春，时正黄昏。", 
            "妒花翻是惜花人，愁遍宵辰，谙尽酸辛。"
        ], 
        "title": "一剪梅", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一重山色一重楼。", 
            "古津头，挂轻舟。", 
            "塔影潭光，佳胜说杭州。", 
            "南北高峰重独立，窥海气，俯江流。", 
            "飞来一霎雨成秋。", 
            "水新稠，月新柔。", 
            "已褪斜阳，处处送离愁。", 
            "荒寺閒钟村竖笛，人未醉，怕惊鸥。"
        ], 
        "title": "江神子", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "轻云淡月朦胧地，乍转东风。", 
            "寒意重重，满路灯花不肯红。", 
            "小车遥夜临郊陌，直少人踪。", 
            "寂寞阑空，多少楼台梦正浓。"
        ], 
        "title": "采桑子 夜归", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "林外鸦，陌上花。", 
            "飞去多时没一些，天涯何处家？", 
            "梦痕赊，月痕斜。", 
            "待到寻春春又遐，断肠空自嗟。"
        ], 
        "title": "长相思", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "波动帘旌，断霞犹殢双鬟影。", 
            "女儿三五月如人，人月长相等。", 
            "欢恨悠悠未省，转惆怅、风凄露冷。", 
            "渐昏绡帐，乍凉金井，何时酒醒？"
        ], 
        "title": "烛影摇红", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "蛾眉鸦鬓惺忪地，罢舞已多时。", 
            "华灯初上，宫炉乍暖，有酒盈卮。", 
            "几回惆怅，银屏梦远，翠袖春迟。", 
            "可堪人醉，琵琶不语，空说相思。"
        ], 
        "title": "人月圆", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "念江头、几人凝伫，秋风帘幕无数。", 
            "小楼尘梦浑如昨，昨夜梦萦何处？", 
            "朝又暮。", 
            "忍暗忆、疏灯偎倚轻轻诉。", 
            "更应记取。", 
            "对不尽烟波，几回呜咽，把手惜归去。", 
            "今惆怅，嫩约殷勤又误，那时空惹春妒。", 
            "钗痕未褪莺啼歇，到枕便思眉妩。", 
            "愁不语。", 
            "正却计、征帆远擢回江浦。", 
            "天涯有路。", 
            "总料理相逢，重看泪眼，閒与说辛苦。"
        ], 
        "title": "摸鱼儿 寄妍华", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "倚枕停欢，推衾觅语，记从心上留眉妩。", 
            "当时玉臂怯深寒，归期泥向襟前数。", 
            "梦断江楼，魂萦月浦，风情欲说人何许。", 
            "肯教红褪旧钗痕，到今不倦千回觑。"
        ], 
        "title": "踏莎行 有忆", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "妍华妆次，自初春小别，时时萦思。", 
            "惟祝韶华今胜昔，更问秋来芳意。", 
            "珍重尊前，思量梦后，莫使成憔悴。", 
            "此情如昨，梦魂长是千里。", 
            "今又一度相逢，几回重看，图画盈盈里。", 
            "泪眼挥弹凝望久，只是江流迢递。", 
            "点点行行，还应笑我，遍写相思字。", 
            "怨愁重叠，阿文沽上缄寄。"
        ], 
        "title": "念奴娇 代柬", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "西风不解人愁怨，吹寒飘雨迎人面。", 
            "归去渐黄昏，轻车迷旧痕。", 
            "楼台灯火路，疑是相携处。", 
            "泪眼几回看，琵琶谁与弹？"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "迢递江头寄梦频，重重云水隔閒身，相逢只许唤真真。", 
            "镜里未圆初夜月，画中犹认旧时人，肯将心事上眉颦。"
        ], 
        "title": "浣溪沙 其一 题妍华对镜图", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "独立支颐倦所思，眼中憔悴已多时，回肠只是怯人知。", 
            "绕槛疏枝牵梦远，当门小径怨归迟，鬓云犹自绾愁丝。"
        ], 
        "title": "浣溪沙 其二 题妍华支颐小立照影", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "昨夜西风怯太凉，今宵郁郁怨风藏，捲帘犹未著衣裳。", 
            "强许灯痕飞玉镜，閒抛烟缕度银床，钗横鬓乱夜中央。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "风起云屯又一时，乍凉乍暖意参差，小楼经雨梦翻迟。", 
            "到耳声声都不管，教无眠是最相思，相思何计遣人知。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "野阔苍梧云向西，漓江东下楚天低。", 
            "清秋牧马羚羊峡，落日跕鸢鸲鹆溪。", 
            "炎峤从来尊赤帝，寒烟几处哭黔黎。", 
            "可怜旧种桃花客，重问武陵津已迷。"
        ], 
        "title": "野阔", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秋鸿翼阵起滇池，上相初隆剑履时。", 
            "身奉至尊为手足，心惟不二有熊罴。", 
            "长江北振灵鼍鼓，驰道西扬翠凤旗。", 
            "会见收京求鼎实，峤梅辛苦一南枝。"
        ], 
        "title": "己亥秋日有寄 其一", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秋入疏槐想汉宫，遥遥天上集鹓鸿。", 
            "青山色在离愁远，玉漏声微曙梦通。", 
            "七圣何曾迷大块，五丁元自出蚕丛。", 
            "功高微管先江左，还遣车书万国同。"
        ], 
        "title": "己亥秋日有寄 其二", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "细雨颓檐酒半醺，商声一弄岭猿闻。", 
            "南车指去空沧海，西母谣成间白云。", 
            "合浦风生杉叶起，番禺秋老桂枝芬。", 
            "何当云鬓看诸少，铜虎金鱼倚翠裙。"
        ], 
        "title": "半醺", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "燕去雕梁竟不还，臣居疑在屋舟间。", 
            "溪边列沼夜涵月，竹里开门朝见山。", 
            "每踏云根期白足，偶书霜叶戏红颜。", 
            "淹留若此向君说，迟暮桂枝空自攀。"
        ], 
        "title": "村居寄友人", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "花落台荒始见君，岭梅如雪惜离群。", 
            "惊人上座金盈橐，载妓归舟水映裙。", 
            "柳嫩西陵莺语涩，峰晴南岳雁行分。", 
            "只今诸弟弦歌宰，越艳吴趋远莫闻。"
        ], 
        "title": "送查伊璜还浙", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "侧生炎夏绿阴阴，答遝曾同献上林。", 
            "巴蜀锦封频送骑，罗浮丹就亦来禽。", 
            "香披绛袖窥如玉，宴醉红云胜赐金。", 
            "闻说渡江萍实赤，朵颐休负日边心。"
        ], 
        "title": "荔支 其一", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "思君颜色比琼枝，岂是炎天雨露私。", 
            "山带赪霞初起处，日翔朱凤尚饥时。", 
            "摘来偏倚三珠树，捧出宜堆五色丝。", 
            "烂向卿云瞻火藻，楚臣犹自荐江蓠。"
        ], 
        "title": "荔支 其二", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一水何烦远溯洄，荔支湾上柳塘隈。", 
            "大夫旧创迎风馆，中圣新持避暑杯。", 
            "疏雨洒松棋子落，暗潮翻荇棹歌来。", 
            "濠梁陈迹湘累怨，玉麈挥残赋莫裁。"
        ], 
        "title": "五月黎梅萼刺史斋中纳凉", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "若为樽俎滞衔杯，衰草荒烟积汉台。", 
            "关内好将屠狗入，郭西何患斩蛟回。", 
            "河山远送音书喜，风雨寒生鼓角哀。", 
            "我独羊裘披岁暮，一竿惭尔济川才。"
        ], 
        "title": "寄远", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鸡鸣拂旦羽书闻，玄武湖前太乙军。", 
            "樯似邓林开楚望，骑随吴练蹑燕云。", 
            "野晴他日游安石，涛起从来怒伍员。", 
            "独有子牟瞻魏阙，月船烟岛思纷纷。"
        ], 
        "title": "己亥书怀", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "彩毫长挹袖中书，秋色寥寥寄净居。", 
            "金粟后身仍怖鸽，碧山回首漫焚鱼。", 
            "潮生白下闻仙梵，叶坠枞阳见旧庐。", 
            "谁遣汤师吟怨别，暮云江上倍踌躇。"
        ], 
        "title": "寄方密之（时为沙门）", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "楚吟高彻雁来声，词客飘零尚甲兵。", 
            "一讯怀沙淹贾傅，三为祭酒识荀卿。", 
            "迷阳草长歌先断，梦雨山沈赋不成。", 
            "他日江南采蘋地，潇湘多少故人情。"
        ], 
        "title": "寄毛子霞武昌幕中", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "九畹兰边五柳家，沅湘归去阻瑶华。", 
            "名山太史传青简，濒海诸生想绛纱。", 
            "怀古独寻洲畔树，悲秋还听月中笳。", 
            "上林摇笔空云梦，肯向游畋逐后车。"
        ], 
        "title": "寄陶仲调", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "赋里怀人楚泽赊，汉阳秋色净君家。", 
            "荒田偶种狙公芧，丈室时飞天女花。", 
            "门对远峰先落雁，枕欹鸣叶过栖鸦。", 
            "闻风不得便相访，千里月明江上沙。"
        ], 
        "title": "寄怀江夏隐士艾木田", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "尚平游岳定何年，饮蜡群中戏拍肩。", 
            "双鬓欲沾梅峤雪，孤怀悽断竹林烟。", 
            "衡门细雨淹三径，欹案隆寒对一编。", 
            "吟傍槁梧看腊尽，此心潜发在花前。"
        ], 
        "title": "己亥岁暮（仲冬金吾侄亡）", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "烟霞深处捧春王，漫就农人较雨旸。", 
            "一日又看添马齿，十年曾是入鸳行。", 
            "嫣红欲醉桃开户，微绿含滋柳向塘。", 
            "荐罢辛盘愿何事，太阶平后慰高堂。"
        ], 
        "title": "庚子元日", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "旅思摇摇拂旆旌，百忧如草蔓江城。", 
            "重关不锁浮云态，孤枕空淹夜雨声。", 
            "浦外渔灯窥燕垒，津头人语应鸡鸣。", 
            "四民一业都无据，谁任飘零困地征。"
        ], 
        "title": "江城旅兴", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "接篱空与酒人偕，憔悴身依楚水涯。", 
            "典却鹴裘司马渴，梦回鸳禁太常斋。", 
            "花间绮席年今老，柳外旗亭雨更霾。", 
            "犹为细君时割炙，陆沈何处进如淮。"
        ], 
        "title": "止酒示内", 
        "type": "律诗", 
        "yun": "佳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "沧波西望与天平，携手间遵紫水行。", 
            "明月车回歧路夕，绿荷衣振一峰晴。", 
            "鹤群绕树多窥塔，蜃气为楼半入城。", 
            "莫是云潭犯龙性，故人何敢嬲嵇生。"
        ], 
        "title": "圭峰戏呈友人", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "金门索米谢侏儒，骑马群儿笑酒徒。", 
            "莲幕尘生高士榻，蔗浆寒彻大官厨。", 
            "青楼鸳梦重城闭，绿树莺歌故苑芜。", 
            "乡落不知蛮府事，参军何用说娵隅。"
        ], 
        "title": "陆参军贻书招饮不赴戏答以诗", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "倦客当檐步列星，银河天半落飘萍。", 
            "安贫恰与秋皆素，怨别那能岁久青。", 
            "城树暝烟笼喜鹊，水轩新月荡飞萤。", 
            "谁堪故里成羁旅，欹枕残更酒乍醒。"
        ], 
        "title": "城西七夕", 
        "type": "律诗", 
        "yun": "青"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "太息人间世。", 
            "记南谯、秋窗夜话，客谈新异。", 
            "传说当湖扶风马，烜奕上卿门第。", 
            "叹仰药、一朝身死。", 
            "红粉成灰高楼烬，笑当年、枉费閒金翠。", 
            "剩满院，斜阳醉。", 
            "扁舟疾下金焦寺。", 
            "又传闻，人天帝释，跏趺西逝。", 
            "多少神仙蓬岛葬，惹得铜仙流泪。", 
            "昨又说、井陉奇事。", 
            "醉倚江船成一笑，总输他、稏角东村子。", 
            "牛背上，笛声起。"
        ], 
        "title": "贺新郎  感事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "泪湿苍梧树。", 
            "是千年、骚人谪宦，旧销魂路。", 
            "中殪国殇三十口，飒沓灵旗似雨。", 
            "光剡剡、云中顾慕。", 
            "钴鉧潭西罗神庙，笑迎神、枉费昌黎句。", 
            "须让尔，歆椒醑。", 
            "招魂哭入南荒去。", 
            "痛孤儿、芒鞋曾踏，万山愁雾。", 
            "峭壑悬崖藤羃䍥，日落啁啾翠羽。", 
            "寻不遍、鹧鸪啼处。", 
            "谁认当年骑箕客，有猩猩、夜共獠奴语。", 
            "蕉与荔，绣祠宇。"
        ], 
        "title": "贺新郎  挽骥沙朱南池先生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "卧疾禅房里。", 
            "问君年，才过四十，胡为如此。", 
            "人笑君同师伯齴，君只狂呼自喜。", 
            "狗窦豁、尽容卿未。", 
            "犹剩左车能决肉，更何妨、拥鼻哦经史。", 
            "石可漱，砺吾齿。", 
            "青鞋且踏南山寺。", 
            "更同行、诗僧词客，善谈名理。", 
            "啖罢山厨樱笋饭，佛阁晴空漫倚。", 
            "一饱后、破除万事。", 
            "谁坐寺门閒说虎，万山松，一霎腥风起。", 
            "亟摇手，真来矣。"
        ], 
        "title": "贺新郎  南耕齿疾养疴南岳山房初夏同雪持南水放庵过访词以赠（是日有五虎踞坐枫隐寺门）之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "双桨摇晴渌。", 
            "溯长江、浔阳西上，浪堆银屋。", 
            "卿月乘秋映湓浦，高会诸生白鹿。", 
            "羡公子、翩翩綵服。", 
            "君去鲤庭浮画舫，更何人、和我迦陵曲。", 
            "谁共剪，西窗烛。", 
            "秋容一望真如沐。", 
            "照江山、广寒新样，一轮圆玉。", 
            "此地王郎题赋后，依旧落霞孤鹜。", 
            "文采事、算君堪续。", 
            "莫道衡阳回雁少，倚西风、念我成衰独。", 
            "须频寄、好词读。"
        ], 
        "title": "贺新郎  送蒋京少随尊公学宪之任豫章", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "六曲银屏矮。", 
            "晃书签、碧空乍沐，晴光无赖。", 
            "料得空山丛桂畔，泼遍朝烟暮霭。", 
            "贪结伴、鸣榔欸乃。", 
            "箧少青蚨愁雇直，算今年、逋了秋寻债。", 
            "还自笑，尔胡惫。", 
            "老饕僵卧谁能耐。", 
            "汩馋涎、湖干大上，肥香筐蟹。", 
            "捣就橙齑赊得否，溪友得钱方卖。", 
            "笑吟兴、因君都败。", 
            "佳节来朝重九是，战西风、破帽今还在。", 
            "只愁被，秋阴碍。"
        ], 
        "title": "贺新郎  连朝霁色殊佳，桂丛复放，而寂寂空斋，秋寻无策，兼之溪蟹大上，手中不名一钱，俱恨事也。词以自嘲并柬云臣竹逸", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "废堞经秋坏。", 
            "削巉岩、下临绝涧，奔浑澎湃。", 
            "俛仰浮生身世感，满眼黄榆紫塞。", 
            "笑一碧、关河无赖。", 
            "多事刘郎题糕客，便彭城、戏马皆安在。", 
            "贤豪迹，总稊稗。", 
            "横刀舞槊平生快。", 
            "却胡为、丹阳男子，迩来殊惫。", 
            "细把茱萸簪破帽，何限楼船下濑。", 
            "历历在、阑干之外。", 
            "粗饭浊醪吾事毕，傍东篱、且了黄花债。", 
            "今古恨，漫兴嘅。"
        ], 
        "title": "贺新郎  丙辰九日", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月上空山早。", 
            "喜今夜、关河一碧，游氛都扫。", 
            "二十年前曾醉此，坐客锦衣玉貌。", 
            "事已作、开元天宝。", 
            "独对孤光成太息，叹秋娘、已嫁何戡老。", 
            "且细把，金樽倒。", 
            "飒然声犯龟兹调。", 
            "是征南、牙门营将，筝琶竞搅。", 
            "赢得姮娥临桂殿，揄袂娟然一笑。", 
            "讶旧曲、人间绝少。", 
            "沧海月明浑是泪，料来宵、晶饼看逾皎。", 
            "重枕藉，涧边草。"
        ], 
        "title": "贺新郎  中秋前一日坐月虎邱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "风月佳无比。", 
            "看石上、冰轮潋滟，长空新洗。", 
            "金虎寒芒犹未散，耿耿吴宫剑气。", 
            "越显得、翠奁如水。", 
            "赊取元宵今夜做，飐春灯、嵌遍秋山里。", 
            "十万盏，夜珠缀。", 
            "悬崖叠巘笙箫沸。", 
            "曲才终、山腰楼阁，娇歌又起。", 
            "簇坐广场纷笑语，何处香飘桂子。", 
            "问此乐、浮生能几。", 
            "似欲天明天转碧，透星星、宿火吴姬肆。", 
            "凉兔魄，忍西坠。"
        ], 
        "title": "贺新郎  丙辰中秋看月虎邱同云臣雪持赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "短簿祠前月。", 
            "又随我、春申涧畔，度林穿樾。", 
            "谁道孤光今夜减，依旧峥泓映彻。", 
            "人尚在、广寒宫阙。", 
            "只恐青天偏有意，散霜华、点尽愁人发。", 
            "搔首望，素娥窟。", 
            "孤亭坐久狂歌发。", 
            "乱山前、中宵惊起，林端栖鹘。", 
            "忆昨吴宫丝管闹，月馆风帘尽揭。", 
            "今只有、泉流明灭。", 
            "喧寂乘除原似此，算娇歌、妙舞终须歇。", 
            "悟此意，是贤达。"
        ], 
        "title": "贺新郎  十六夜步月惠山泉亭", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "寒食江村约。", 
            "正水上、纷纷士女，采兰调谑。", 
            "中有一人曾相识，记在那家帘阁。", 
            "惊会面、愁他非确。", 
            "细取玉容花下认，果天涯、断雨翻重握。", 
            "花欲谢，人犹昨。", 
            "风前小进休仍却。", 
            "从古是、蛾眉燕颔，此身奚托。", 
            "我有红绡无穷泪，弹与多情灼灼。", 
            "悔则悔、当初轻诺。", 
            "十载云英还未嫁，诉伤心、拨尽琵琶索。", 
            "且少驻，对春酌。"
        ], 
        "title": "贺新郎  和竹逸江村遇伎之作", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "铁汝前来者。", 
            "曷不学、雀刀龙笛，腾空而化。", 
            "底事六州都铸错，孤负阴阳炉冶。", 
            "气上烛、斗牛分野。", 
            "小字又闻呼阿黑，讵王家、处仲卿其亚。", 
            "休放诞，人笞骂。", 
            "萧疏粉墨营邱画。", 
            "更雕镵、渐台威斗，邺宫铜瓦。", 
            "不值一钱畴惜汝，醉倚江楼独夜。", 
            "月照到、寄奴山下。", 
            "故国十年归不得，旧田园、总被寒潮打。", 
            "思乡泪，浩盈把。"
        ], 
        "title": "贺新郎  赠何生铁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "峭壁哀湍泻。", 
            "枕春山、此间原是，裴家绿野。", 
            "金粉楼台还羃䍥，已被苔侵绣瓦。", 
            "苍鼠窜，邺侯签架。", 
            "今日西州何限感，踏花枝、翻惹流莺骂。", 
            "谁认是，羊昙也。", 
            "西园畴昔高声价。", 
            "剧相怜、香闺博士，彩毫题帕。", 
            "人说尚书身后好，红粉夜台同嫁。", 
            "省多少、望陵閒话。", 
            "公定还能赏此否，袅东风、蛮柳腰身亚。", 
            "烟万缕，正堪把。"
        ], 
        "title": "贺新郎  春日拂水山庄感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "去矣休回顾。", 
            "尽疏狂、长安市上，飞扬跋扈。", 
            "谁道天涯知己少，半世人中吕布。", 
            "仗彩笔、凭陵今古。", 
            "伏枥悲歌平生恨，肯车中、闭置加穷绔。", 
            "君莫信，文章误。", 
            "杨花细糁京江渡。", 
            "恰盈盈、租船吹笛，柁楼挝鼓。", 
            "屈指帝城秋更好，寄语冰轮玉兔。", 
            "为我照、望诸君墓。", 
            "相约当年荆高辈，唤明驼、倒载琵琶女。", 
            "葡萄酒，色如乳。"
        ], 
        "title": "贺新郎  送姜西溟入都", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "紫陌春如绮。", 
            "正巴陵、征南昨夜，捷书飞至。", 
            "阊阖门开排彩仗，夹道笙歌鼎沸。", 
            "都不用、鱼龙百戏，顷刻凤楼抛钿屑，算今朝、玉做人间世。", 
            "洗兵马，丰年瑞。", 
            "临轩弥觉天颜喜。", 
            "喜春城、九衢花满，千官珠缀。", 
            "更向银刀都里望，小衬粉侯殊丽。", 
            "想入蔡、军容如是。", 
            "宴罢不须宣翠烛，水晶毬、万盏天边坠。", 
            "长似昼，晃归骑。"
        ], 
        "title": "贺新郎  岳州大捷", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "月尚圆如许。", 
            "只江郎、魂消欲别，黯然难赋。", 
            "矫首玉河桥上立，这我斯须还住。", 
            "看历历、霜毫白兔。", 
            "假使羿妃知此意，敞璇闺、应也愁蛾聚。", 
            "何苦照，征鞍去。", 
            "此行莫道微宫误。", 
            "算人间、几多彩笔，难纡尺组。", 
            "上党旧为天下脊，共说雄藩泽潞。", 
            "趁年少、黄皮缚裤。", 
            "若到三垂冈上过，倚西风、立马为传语。", 
            "李亚子，竟何处。"
        ], 
        "title": "贺新郎  送四弟子万之任黎城（中秋后一夕）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满酌凉州酝。", 
            "爱佳词、一编珂雪，雄深苍稳。", 
            "万马齐瘖蒲牢吼，百斛蛟螭囷蠢。", 
            "算蝶拍、莺簧休混。", 
            "多少词场谈文藻，向豪苏、腻柳寻蓝本。", 
            "吾大笑，比蛙黾。", 
            "爇残桦烛刚馀寸。", 
            "叹从来、虞卿坎坷，韩非孤愤。", 
            "耳热杯阑无限感，目送塞鸿归尽。", 
            "又眼底、群公衮衮。", 
            "作达放颠无不可，劝临淄、且傅当筵粉。", 
            "城柝沸，夜乌紧。"
        ], 
        "title": "贺新郎  题曹实庵珂雪词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "丹凤城南路。", 
            "看纷纷、崔卢门第，邹枚诗赋。", 
            "独炙鹅笙潜趁拍，花下酒边閒谱。", 
            "已吟到、最消魂处。", 
            "不值一钱张三影，尽旁人、拍手揶揄汝。", 
            "何至作，温韦语。", 
            "总然不信填词误。", 
            "忆平生、几枝红豆，江东春暮。", 
            "昨夜知音才握手，笛里飘零曾诉。", 
            "长太息、钟期难遇。", 
            "斜插侍中貂更好，箭𩩉鸣、从猎回中去。", 
            "堂堂甚，为君舞。"
        ], 
        "title": "贺新郎  赠成容若", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋到离亭暮。", 
            "羡风前、珊鞭玉靶，翩然竟去。", 
            "借问此行何所向，笑指巴烟郢树。", 
            "是乌鹊、惯南飞处。", 
            "路入南荒休骋望，有陶公、战舰空滩雨。", 
            "酾热酒，浪花舞。", 
            "严君坐拥貔貅旅。", 
            "厌江流、一军下濑，目无黄祖。", 
            "昨夜月明亲飨士，要奏新填乐府。", 
            "都不用、陈琳阮瑀。", 
            "手掣红旗翻破阵，看郎君、下笔惊鹦鹉。", 
            "猿臂种，气如虎。"
        ], 
        "title": "贺新郎  送三韩李若士省亲之楚", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "年少真英发。", 
            "是当年、茶陵相器，邺侯仙骨。", 
            "喷沫骄嘶矜宠甚，所向全无空阔。", 
            "喜历块、过都一抹。", 
            "商隐曾誇衮师好，学参军、祇解翻苍鹘。", 
            "谁似尔，最轩豁。", 
            "讵关家世高门阀。", 
            "羡便便、艺林经笥，嶒嵘突兀。", 
            "昨夜月娥临桂殿，笑倚冰轮蟾窟。", 
            "正付与、天香时节。", 
            "来岁杏园花倍好，捲东风、十里珠帘揭。", 
            "争看汝，绣袍缬。"
        ], 
        "title": "贺新郎  贺李丹壑京闱秋捷（阁学容斋先生令嗣）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "立马和君说。", 
            "到襄阳、为余先问，隆中诸葛。", 
            "往日英雄潮打尽，怪煞怒涛崩雪。", 
            "今古恨、总多于发。", 
            "再问大堤诸女伴，白铜鞮、可有閒风月。", 
            "谁弹向，楚天瑟。", 
            "才逢燕市还分别。", 
            "怅生平、无多知己，几番离合。", 
            "此去武昌鱼不少，莫惜颜筋柳骨。", 
            "要频看、郑虔三绝。", 
            "一幅新词《凄凉犯》，嘱来春、并示何生铁。", 
            "霜夜吼，剑花裂。"
        ], 
        "title": "贺新郎  用辛稼轩陈同甫倡和原韵送王正子之襄阳明春归广陵并嘱示何生龙若（何名铁）", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "飒飒霜风劲。", 
            "恁无端、秋心摇碎，香盟篆冷。", 
            "极目寒江烟水阔，望断弄珠人影。", 
            "似半枕、游仙难證。", 
            "爪雪空留肠九转，指翠微、一角斜阳暝。", 
            "津鼓促，乱愁竞。", 
            "瑶觞欲尽情难尽，叹从今、画栏池馆，与谁同凭。", 
            "荆树分枝花一色，那比寻常离恨。", 
            "盼何日、坠欢重省。", 
            "衰柳萧疏和泪折，愿柔条、早系南归艇。", 
            "待看取、画眉俊。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "江阔水云宽。", 
            "暮景萧然。", 
            "花飞六出玉成团。", 
            "风急潮回沙不起，压损琅玕。", 
            "暝色上层峦。", 
            "木叶声乾。", 
            "踏枝翠羽不知寒。", 
            "唤醒梅魂红欲绽，瞥眼春还。"
        ], 
        "title": "浪淘沙 江天暮雪", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "望里江光明似镜。", 
            "一叶孤帆，摇曳斜阳影。", 
            "听水听风愁未稳。", 
            "个侬归计今番准。", 
            "知否小楼人瘦损。", 
            "说与归期，好共樵青等。", 
            "别绪乡心消不尽。", 
            "故乡无恙鸥盟證。"
        ], 
        "title": "明月生南浦 远浦归帆", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "陂塘十里横桥路。日日鸣柔橹。", 
            "蓼花红瘦鲤鱼肥。无事薜萝深处、掩柴扉。", 
            "斜阳影里愁容老。流水孤村绕。", 
            "卖鱼沽酒不知愁。说甚人间谈笑、觅封侯。"
        ], 
        "title": "虞美人 渔村夕照", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "径曲松花落，林疏塔影红。", 
            "云深何处梵王宫。", 
            "敲破尘心清夜、一声钟。", 
            "断续随风度，相思有梦通。", 
            "韶华催去恁匆匆。", 
            "不管征人愁绝、月明中。"
        ], 
        "title": "南柯子 烟寺晚钟", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "未许婵娟全面露，当头虚说相逢。", 
            "痴云深护广寒宫。", 
            "中宵明镜掩，可是晚妆慵。", 
            "窗外蜜梅初破蕊，生怜香影迷蒙。", 
            "箫声吹彻玉玲珑。", 
            "幽怀何处诉，惆怅倚西风。"
        ], 
        "title": "临江仙 月当头夜待月", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "纤尘不著，甚传神妙笔，写来清景。", 
            "望里松杉凉翠合，三径愔愔浓荫。", 
            "泉咽云根，瀑飞树杪，仙籁如相应。", 
            "远山延伫，斜阳未许催暝。", 
            "最好冷醉闲吟，苔阴选石，小憩凝思静。", 
            "五字诗成还独笑，佳句玉溪差并。", 
            "鹤唳苍烟，花明艳雪，点缀琅环境。", 
            "披图认处，无弦琴趣谁省。"
        ], 
        "title": "无俗念 题王小鹤诗态图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "一枝玉雪，倩边鸾写出，淡妆丰韵。", 
            "添个呢喃迎社燕，错认钗飞不定。", 
            "素羽分烟，碧纱笼月，莫辨伶俜影。", 
            "清明过了，憎寒怯暖谁省。", 
            "却忆咏絮清才，缟衣翠袖，风调真相并。", 
            "神女多情怜寂寞，来伴锁窗孤冷。", 
            "选梦云窝，驱愁香国，一样单栖稳。", 
            "红丝亲系，故人无恙应认。"
        ], 
        "title": "无俗念 题柔吉妹梨花白燕图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "锁苍烟、一丛凉翠，夕阳叶底红闪。", 
            "虬枝耸作拿云势，望里浓阴如幔。", 
            "闲展卷。", 
            "听仙籁、泠泠似和书声缓。", 
            "云根坐暖。", 
            "早枫冷烧霞，林疏罩雾，暝色起天半。", 
            "披图认、恰是翠微西畔。", 
            "当时此景游倦。", 
            "十年雁影分南北，知否花愁月怨。", 
            "离思远。", 
            "剩三径、苔痕软衬松花满。", 
            "流光电转。", 
            "盼绿野堂开，青云路稳，衣锦遂初愿。"
        ], 
        "title": "买陂塘 题小村仲弟松阴把卷图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "又匆匆、送君南浦，离心无限愁思。", 
            "高堂垂白儿童幼，要妾扶持调理。", 
            "君但记。", 
            "恁陌上、层楼凝睇人常倚。", 
            "风尘况味。", 
            "叹负米行踪，劳薪生计，谁念倦游子。", 
            "斜阳里。", 
            "遥指关河迢递。", 
            "潮寒休滞双鲤。", 
            "门前绿遍垂杨树，何日系君归骑。", 
            "花月底。", 
            "怕镜里、春红容易添憔悴。", 
            "年华似水。", 
            "盼捧檄归来，板舆同奉，把盏共君醉。"
        ], 
        "title": "买陂塘 送伯英夫子之刑邱", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "风尖叶裂。", 
            "簌簌飞琼屑。", 
            "冻合关河天一色。", 
            "不辨去程南北。", 
            "天涯游子单寒。", 
            "客中谁劝加餐。", 
            "便有今宵归梦，可能寻到长干。"
        ], 
        "title": "清平乐 寄外", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "一字画遥空，响似筝弦度。", 
            "云路迢迢倦欲栖，绕遍相思树。", 
            "见说带霜来，可解将书去。", 
            "梦稳凉波影不分，妒煞鸳鸯侣。"
        ], 
        "title": "卜算子 寒夜闻雁", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "剪梧桐、一丝凉翠。", 
            "西风先到金井。", 
            "乱虫吟瘦疏林月，香雾暗迷三径。", 
            "人语静。", 
            "剩竹外栏边，翠袖伶俜影。", 
            "宵长漏迥。", 
            "待选石弦琴，倚楼横笛，玉臂阿谁并。", 
            "年来事，覆雨翻云无定。", 
            "鳞鸿偏滞芳讯。", 
            "欢踪输与山灵笑，嫩约十年难省。", 
            "痴欲问。", 
            "恁絮果兰因，曾指姮娥證。", 
            "心香篆冷。", 
            "便社燕多情，盟鸥无恙，离绪甚时罄。"
        ], 
        "title": "买陂塘 寄绮筠妹山左", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "宵长漏尽兰灯灺。", 
            "残雪明鸳瓦。", 
            "月波凉浸小庭心。", 
            "睡鸭香销，慵展九华衾。", 
            "邮签细数程过半。", 
            "肠逐车轮转。", 
            "一番离别一番愁。", 
            "待不思量，偏又上眉头。"
        ], 
        "title": "虞美人", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "梦短成烟，身轻逐絮，好倩晓风扶定。", 
            "蜂须慢惹，蛛网潜穿，不怕妒花风劲。", 
            "还向树底幽寻，埋玉泥香，瘗愁径冷。", 
            "怨东皇何事，催将春去，付将悽哽。", 
            "空记忆、艳夺朝霞，娇笼凉月，几费词人吟咏。", 
            "珠帘望里，玉笛声中，飞过阑干无影。", 
            "惆怅留仙，未能盼断珊珊，容消金镜。", 
            "便重来有约，只恐莺盟难證。"
        ], 
        "title": "过秦楼慢 花魂", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "新图展处。", 
            "认玉台倩影，谢家风度。", 
            "袖亸鬟低，标格亭亭，独倚回栏凝伫。", 
            "秋凉池馆霜花艳，看几簇、冷红初吐。", 
            "怕柳丝、碧剪西风，好影又成迟暮。", 
            "荀令神伤旧梦，彩云已散矣，空恁凄楚。", 
            "想像仙姿，凭仗丹青，仿佛帐中重睹。", 
            "郎君纵应芙蓉兆，剩此恨、娲皇难补。", 
            "叹绿窗、镜影回时，不是故人眉妩。"
        ], 
        "title": "疏影 题洪容生表弟妇秋容揽镜图遗照", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "袅凉飔一剪，裁万缕、羃晴烟。", 
            "渐媚眼舒青，修眉晕绿，丰姿翩翩。", 
            "嫣然。", 
            "乍眠未起，便餐它秀色也生怜。", 
            "点缀园林入画，日斜扶出秋千。", 
            "年年。", 
            "肠断灞桥边。", 
            "难系别离船。", 
            "争叶密藏莺，丝长罥蝶，不似春前。", 
            "缠绵。", 
            "嫩黄褪尽，怕韶光还未肯留连。", 
            "休说萍因絮果，玉关芳讯谁传。"
        ], 
        "title": "木兰花慢 春柳", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "一畦种向荒园里。一绳晒向晴烟底。", 
            "细洒水晶盐。曾劳玉指尖。", 
            "佳名听便好。真个春难老。", 
            "甘脆醒微酲。尊前最忆卿。"
        ], 
        "title": "菩萨蛮 春不老", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "脂红粉白。", 
            "可是闺娃植。", 
            "镜里娇容同一色。", 
            "怎忍金刀轻劈。", 
            "登筵曾佐辛盘。", 
            "渍来糖醋微酸。", 
            "不为伤春伤别，也应怅触团圞。"
        ], 
        "title": "清平乐 女儿红", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "积庭阴，铺屋罅，酥粉是谁泻。", 
            "眩眼花生，虚白射精舍。", 
            "任教雀啄风翻，斜阳暖熨，甚冷抱、冬心难化。", 
            "冻鸳瓦。", 
            "待邀月姊星姨，来慰可怜夜。", 
            "盼断珊珊，谁速玉清驾。", 
            "不看爪印犹存，深情未泯，问何日、飙轮重下。"
        ], 
        "title": "月底修笛谱 雪等伴", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "骆驼峰外宝钟撞，十八滩声涌法幢。", 
            "旷代才名流下界，半天人卧在高窗。", 
            "新疏瀑水虹千尺，迥立寒阶鹤一双。", 
            "犹有为霖旧时望，雨花空自满西江。"
        ], 
        "title": "寄青原药地禅师", 
        "type": "律诗", 
        "yun": "江"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "闲云何地不堪行，近卜村居远郡城。", 
            "邻曲共知元亮宅，市人先识伯休名。", 
            "每为禽戏聪明长，渐见鹓雏羽翼成。", 
            "到处顿教无疾苦，笑他儒术济苍生。"
        ], 
        "title": "伍重驹移居佛山寄之", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "湿云寒雨苦相仍，便是篮舆出未能。", 
            "沟水绕门前后路，砌苔缘壁两三层。", 
            "身牵旅梦痴难晓，屐印春泥重不胜。", 
            "徒忆高楼垂柳下，昨来名论对陈登。"
        ], 
        "title": "苦雨偶成柬家牧止", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "眉须如画马征南，虽是闻声意已深。", 
            "旌节一移沧海上，风流犹系县人心。", 
            "珠官古郡通鹑尾，铜柱高标隔象林。", 
            "身作长城无一事，东风铃阁想高吟。"
        ], 
        "title": "寄罗若庵", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不成麟阁写朱颜，仙佛门中见一斑。", 
            "少学斋心求大药，老思行世礼名山。", 
            "玄猿共戏当清夜，白鸟随舟下碧湾。", 
            "莫到天台便长往，匣中犹有大刀环。"
        ], 
        "title": "送家明敬", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "匡庐归路不盈旬，岭外山川久寄身。", 
            "一叹未忘投笔日，十年长作曳裾人。", 
            "篇章每夺词流气，甲子唯书酒国春。", 
            "生岁同君馀亦似，少来多难老来贫。"
        ], 
        "title": "赠胡韶先", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "夫君枉驾相寻久，贱子卑栖出见迟。", 
            "袖里故人劳远字，卷中频日捧新诗。", 
            "水成波澜平难得，木有文章病可知。", 
            "各是天涯同世难，一杯重把定何期。"
        ], 
        "title": "赠沈方邺兼送之罗浮二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "挂帆东近列仙家，瑶室璇房路已赊。", 
            "高瀑倚风时作雨，远峰含日半成霞。", 
            "山人散住茏葱竹，旅食多烹巨胜花。", 
            "知有妇翁为鲍靓，不劳丹灶问丹砂。"
        ], 
        "title": "赠沈方邺兼送之罗浮二首 其二", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一叶桐声坠短樯，絺衣江上试新凉。", 
            "路人共乞龙蛇字，诗笔相携翡翠床。", 
            "第二泉香吴市近，小孤峰霁楚天长。", 
            "临邛令尹能迎客，不遣尊前忆粤乡。"
        ], 
        "title": "立秋日送梁素子之丹阳", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一回相见一情亲，语默周旋并是真。", 
            "早得于师承学正，似难为弟较兄贫。", 
            "还从合浦探珠满，别指梅关落木新。", 
            "不远翠微山下路，年年空送往来人。"
        ], 
        "title": "送曾周士还宁都兼柬翠微诸兄", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "几日空亭坐不回，主人相为扫莓苔。", 
            "庵分茗火连僧至，井汲香泉带月来。", 
            "高树蝉寒秋叶减，方池鱼跃水萍开。", 
            "闲园物色皆堪赋，羡尔江南庾信才。"
        ], 
        "title": "题方龙媒园亭", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭头乱石老松根，来去年年不惮烦。", 
            "古道照人如可赠，青山得汝始能言。", 
            "时提佛号轮珠串，爱向词场请墨痕。", 
            "江上暂归须有约，新秋吾亦倚柴门。"
        ], 
        "title": "送杨伯建归丰城", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "闻君高卧江城里，宅后园林载一峰。", 
            "中岁身曾官小凤，先公名在补山龙。", 
            "多题逸句镌新竹，自领闲僧坐古松。", 
            "白鹤观前湖月满，扁舟何夕此相从。"
        ], 
        "title": "寄叶许山", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江乡深径引茅茨，十载无忘独到时。", 
            "高柳秋阴笼日薄，小堂寒磬出花迟。", 
            "丹砂不秘还童诀，白发尤工幼妇词。", 
            "今夕三城笑相看，先生如旧我长髭。"
        ], 
        "title": "赠岑梵则", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "隔年相见即依依，知尔全家住翠微。", 
            "穷海访人兵后去，孤身携剑雪中归。", 
            "滩平横浦寒流浅，枫照淩江晚叶稀。", 
            "贫贱别离那可道，寸心遥与片帆飞。"
        ], 
        "title": "送魏和公归宁都", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "济上家风得大机，白云高坐见人稀。", 
            "绝无言处千花绕，欲有行时一叶飞。", 
            "溪水生香迎桂棹，岭猿随众候山扉。", 
            "宫中赐出袈裟在，礼向西来旧祖衣。"
        ], 
        "title": "立秋日送雪槱和尚开法曹溪", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "恬淡无营古所难，十年闻著一儒冠。", 
            "坐来门巷皆成僻，静到须眉亦带寒。", 
            "读易止寻迁善理，观心还得养生丹。", 
            "西樵山色依然在，黄菊篱边倚杖看。"
        ], 
        "title": "赠吴韶著", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "秋来往往动归思，陆贾装中半是诗。", 
            "鸿雁声高相别处，凤凰池好待飞时。", 
            "乘车载笠将何日，楚尾吴头更对谁。", 
            "想得到家初雨雪，岭梅先有寄人枝。"
        ], 
        "title": "送任克家归皖江时将遏选（底本“江”下无小字，据十三年本增）二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "楚国千峰入小楼，阑干环映大江流。", 
            "梦中明月经年客，归兴吴山昨夜秋。", 
            "菊径乍开人并上，秫田多熟酒新篘。", 
            "家园乐事遥堪羡，作赋潘郎未白头。"
        ], 
        "title": "送任克家归皖江时将遏选（底本“江”下无小字，据十三年本增）二首 其二", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "花发高台磴道遥，粤王曾此拜中朝。", 
            "谁云七郡初归汉，古者南交已宅尧。", 
            "江势急流宗渤澥，山光相望忆箫韶。", 
            "炎州文物从来事，霸气千年倍寂寥。"
        ], 
        "title": "春日登粤王台", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "家世儒官独典军，紫髯三十坐高轩。", 
            "战旗指处无坚垒，仕路从来有孟门。", 
            "剑长涩苔收杀气，马骄沙草散蹄痕。", 
            "旧时赠客金钱尽，更向谁人受此恩。"
        ], 
        "title": "送家巩宁", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "醉敲如意短歌笺，鹢首东行岁渐寒。", 
            "霜下参差闻坠叶，月中深浅见澄滩。", 
            "龙川地古那逢令，鳄渚鱼多不避官。", 
            "犹有故人闲射猎，秋田骑马好追欢。"
        ], 
        "title": "送何不偕之潮州兼怀家巩宁", 
        "type": "律诗", 
        "yun": "寒"
    }, 
    {
        "author": "袁保龄", 
        "era": "清", 
        "subtype": null, 
        "text": [
            "少小读文史，卓荦轻常儒。", 
            "悠悠三十载，岁月忽已徂。", 
            "朝随金马仗，暮窥天禄书。", 
            "簿领得余暇，诗酒追朋徒。", 
            "高歌《梁父吟》，醉击处仲壶。", 
            "持此耗雄心，优游聊自娱。", 
            "沈侯旷世才，早弃终童繻。", 
            "拂拭到燕石，投赠分琼琚。", 
            "天葩耀奇采，开函惊喜俱。", 
            "矫矫一西望，伫立以踟蹰。", 
            "伯兄事长征，数稔治军储。", 
            "与君同袍泽，骖靳时相须。", 
            "遥遥贺兰山，战血方模糊。", 
            "三边苦鸣镝，万里劳飞刍。", 
            "何日荡逋寇，策勋青紫纡。", 
            "君来一握手，共醉城南隅。"
        ], 
        "title": "壬申春率成酬吉田", 
        "type": "古风", 
        "yun": null
    }, 
    {
        "author": "袁保恒", 
        "era": "清", 
        "subtype": "五言绝句", 
        "text": [
            "我非巢许流，到此涤凡想。", 
            "青山无古今，白云自来往。"
        ], 
        "title": "山行", 
        "type": "绝句", 
        "yun": "养"
    }, 
    {
        "author": "袁保恒", 
        "era": "清", 
        "subtype": "七言绝句", 
        "text": [
            "高帝眼中只两雄，淮阴国士与重瞳。", 
            "项王已死将军在，能否无嫌到考终。"
        ], 
        "title": "过韩侯岭题壁", 
        "type": "绝句", 
        "yun": "东"
    }, 
    {
        "author": "袁保恒", 
        "era": "清", 
        "subtype": "七言绝句", 
        "text": [
            "荒椽短瓦日黄昏，遗恨犹归望帝魂。", 
            "不管马嵬寒彻骨，华清池水至今温。"
        ], 
        "title": "骊山温泉", 
        "type": "绝句", 
        "yun": "元"
    }, 
    {
        "author": "袁保恒", 
        "era": "清", 
        "subtype": "七言绝句", 
        "text": [
            "回首霓裳咏大罗，春光无那醉颜酡。", 
            "剧怜仙骨飘零甚，移向金闺珍重多。"
        ], 
        "title": "自东郊移牡丹于厅事感赋", 
        "type": "绝句", 
        "yun": "歌"
    }, 
    {
        "author": "袁保恒", 
        "era": "清", 
        "subtype": "七言绝句", 
        "text": [
            "未肯空从壁上观，不辞心力为君弹。", 
            "那知更被胸中恼，从此输赢袖手看。"
        ], 
        "title": "观弈自嘲", 
        "type": "绝句", 
        "yun": "寒"
    }, 
    {
        "author": "袁青", 
        "era": "清", 
        "subtype": null, 
        "text": [
            "家山催别去，尺书莫寄，弹指又惊秋。", 
            "几行新雁外，目极征帆，底事久淹留。", 
            "劳人草草，怕年来、雪渐盈头。", 
            "应试看，白蘋洲畔，栖稳有沙鸥。", 
            "优游。", 
            "真娘墓侧，白傅祠边，共寻花浇酒。", 
            "更龙门、叨陪清宴，文采风流。", 
            "乌丝写出琳琅句，听双环、娇啭歌喉。", 
            "旗亭壁，有谁争画银钩。"
        ], 
        "title": "渡江云（寄竹畦兄吴下）  见《金陵词钞》", 
        "type": "词", 
        "yun": null
    }, 
    {
        "author": "袁青", 
        "era": "清", 
        "subtype": null, 
        "text": [
            "琼钗断处，惹回肠俱断，吟成珠玉。", 
            "不是敲残红烛底，折向晓窗奁角。", 
            "陟岵云深，稿砧梦杳，往事频枨触。", 
            "年华催换，镜中鸦鬓非绿。", 
            "闻说补屋牵萝，青灯课子，簪笏看重续。", 
            "持节遥迎南粤地，旋报骖鸾官阁。", 
            "诗记清芬，图追雅范，似刻丁兰木。", 
            "传观珍重，好防寒具油幅。"
        ], 
        "title": "百字令  见《断钗吟》", 
        "type": "词", 
        "yun": null
    }, 
    {
        "author": "袁青", 
        "era": "清", 
        "subtype": null, 
        "text": [
            "檐外滴秋霖。", 
            "逗引离情又上心。", 
            "游屐如云零散尽，愁深。", 
            "拥鼻西窗独自吟。", 
            "点点和疏砧。", 
            "雁杳鱼稀锦字沉。", 
            "待倩梦中联梦雨，萧森。", 
            "梦向云山那畔寻。"
        ], 
        "title": "南乡子  见赵对澄《小罗浮馆词别录》", 
        "type": "词", 
        "yun": "侵"
    }, 
    {
        "author": "袁克文", 
        "era": "清", 
        "subtype": null, 
        "text": [
            "秋风呜咽，正开帘处，徙倚人怯。", 
            "深云渐涌天际，又惊雷起，凉尘吹叠。", 
            "远树萧萧弄晚，更寒响凄切。", 
            "恁黯黯、飞雨如潮，不见当楼旧明月。", 
            "河东一往何堪说？", 
            "算者回、信息应长绝。", 
            "无那转思前事，愁病里、怎禁摧别？", 
            "早遣柔肠，回向、而今好共摧折。", 
            "但此去、何地归魂，碧草空凝血。"
        ], 
        "title": "雨淋铃 戊辰七月十七日书事", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "郁郁西风未转凉，归车犹滞夜中央，乱尘如雨扑罗裳。", 
            "行近嚣声灯乍密，回看树色路翻长，聊穷倦眼入苍茫。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "又是虫啼树老时，秋风吹曳鬓成丝，画楼人语不堪思。", 
            "前路轻车嚣未已，昨宵閒梦倦都迟，隔帘明月有谁知？"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "春去多时，秋来未半，眼中花树轻轻换。", 
            "窥帘明月自依依，当楼不见伊人面。", 
            "醉醒都劳，思量更倦，今宵梦近天涯远。", 
            "遥知立尽几黄昏，西风又到閒庭院。"
        ], 
        "title": "踏莎行 有忆", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "今宵怯倚栏干，思无端。", 
            "可奈西风经雨太凄寒。", 
            "月何处，江南路，又团圞。", 
            "只是中秋容易欲归难。"
        ], 
        "title": "相见欢 其一", 
        "type": "词", 
        "yun": "寒"
    }, 
    {
        "author": "袁克文", 
        "era": "清", 
        "subtype": null, 
        "text": [
            "沽流不似江流，独凝愁。", 
            "只是天南地北总悠悠。", 
            "风乍起，情何已，且登楼。", 
            "不尽浮云深树一时秋。"
        ], 
        "title": "相见欢 其二", 
        "type": "词", 
        "yun": "尤"
    }, 
    {
        "author": "袁克文", 
        "era": "清", 
        "subtype": null, 
        "text": [
            "梦醒西楼歌未罢。", 
            "笑语盈盈，灯火银钩下。", 
            "一晌贪欢春到夏，秋来转觉悲长夜。", 
            "何事当筵频自讶？", 
            "镜里堪知，华发星星价。", 
            "道是酒杯何处借，珠帏高卷栏低亚。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "乍许相逢记市楼，凭尊强泥几回眸，而今又是一年秋。", 
            "明月都从圆处缺，柔情却向梦中稠，量欢总未抵閒愁。"
        ], 
        "title": "浣溪沙 寄妍华 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "捡点欢愁入梦寻，关河应未隔冰心，弥天风霭自阴阴。", 
            "乍落轻霞犹滞眼，归飞宿鸟渐投林，楼高此际尚登临。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "老去伤秋惯。", 
            "又匆匆、西风换了，几家庭院。", 
            "满地荒寒人何似，却正篱花黄遍。", 
            "谩省得、清愁幽怨。", 
            "襟袖当筵应自惜，甚酒痕长共啼痕黯。", 
            "歌与哭，到今倦。", 
            "年时白发星星见。", 
            "信天涯、一番离别，几回肠断。", 
            "眼底风花飘零久，忍付瑶笙吹乱。", 
            "但梦里、相思无算。", 
            "夜夜拌教成一醉，笑猖狂依旧章台畔。", 
            "多少泪，向谁溅？"
        ], 
        "title": "金缕曲", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "八月吹凉夜尚微，者时犹自葛为衣，蜻蜓满路打头飞。", 
            "取厌尘沙如雾卷，入望楼阁当山围，嚣嚣车马几人归？"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "簸起狂尘户有声，绕墙寒木送悲鸣，者时人定未三更。", 
            "蜡自纵横烧易尽，帘为舒卷拂难平，一场愁梦不堪惊。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "短发平分燕尾，浓脂乍点猩唇。", 
            "罗衣轻薄泥人温，安得一枝栖稳。", 
            "相见争如不见，寻因却更无因。", 
            "几回欢笑几回颦，愁梦都无凭准。"
        ], 
        "title": "西江月", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一剪吴淞感逝波，记曾当路唱骊歌，天涯总是别离多。", 
            "曲岸垂杨空涕泪，晚风残月又关河，无边身世此销磨。"
        ], 
        "title": "浣溪沙 为芷威题申江送别图 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "零落情怀入梦稠，看花中酒四天秋，而今病似去年不？", 
            "香到重帘吹不散，钗临双枕堕无由，此间傥许一勾留。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "数到残更意惘然，归车无奈夜凉天，相逢不似十年前。", 
            "纵许情丝长作茧，可堪欢梦已如烟，只凭涕泪向歌筵。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "红妆华发，正相映灯影，波光稠叠。", 
            "吹放中流争看取，轻棹逍遥一叶。", 
            "玉扇邀凉，金钗殢艳，酒意迎丹靥。", 
            "秋空初静，远风时送香屧。", 
            "从忆朱榭雕廊，昔年曾到此，萦回双楫。", 
            "一篴重临衣带閒，依旧云窥烟接。", 
            "骤雨惊飞，多时炎乍解，未应寒怯。", 
            "新思前事，者回都上眉睫。"
        ], 
        "title": "念奴娇 庚午立秋宴集北海舟中", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "十载江关鬓己皤，而今对酒又如何？", 
            "欢娱时少恨时多。", 
            "入梦相思犹宛转，当楼此意总蹉跎，未须一棒待人呵。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "高处难胜醉后寒，琼楼傥许到人间，灯魂酒意不成欢。", 
            "此际催回宵梦短，无端听彻漏声残，醒时情绪更阑珊。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一场愁梦归狼藉。", 
            "纵咫尺，无消息。", 
            "江流不断柳条空，多少离痕啼湿。", 
            "而今难问，新欢灯酒，旧恨云天隔。", 
            "钗分定忆相逢日。", 
            "转未分，重寻迹。", 
            "屏山莫信抵蓬山，忍便情怀萧瑟。", 
            "枇杷门巷，梧桐庭院，时听哀蛩泣。"
        ], 
        "title": "御街行 次斐叔韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "锦幄留香，瑶灯送暮，独无明月章台路。", 
            "人家门巷自深深，阑干尽是回肠处。", 
            "遣怨何曾，寻欢未许，登楼又听閒风雨。", 
            "雨声依旧画楼非，尊前谁为歌金缕？"
        ], 
        "title": "其一 踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "月上灯沈，酒空人醉，欢愁到此浑无计。", 
            "屏山一角掩珠帏，枕前依约金钗坠。", 
            "夜自清凉，漏还迢递，重帘不卷花都睡。", 
            "者时红袖尚殷勤，心情算有安排地。"
        ], 
        "title": "踏莎行 其二 六月十三夜即事", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "菡萏飘香，梧桐倒影，浮屠十丈孤峰冷。", 
            "五分残月一分秋，清泠冷地知谁省。", 
            "翠叶蛙潜，朱楼燕回，三更欲断人初静。", 
            "微波催送白云飞，扁舟惟有花相等。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "梦初回，音已断。", 
            "望极眉颦，独倚危阑遍。", 
            "明月不来人意倦。", 
            "过了黄昏，愁听寒更换。", 
            "隔云屏，停绮幔。", 
            "犹自低徊，门巷经行惯。", 
            "飞去多时梁上燕。", 
            "枉说相思，夜夜楼西畔。"
        ], 
        "title": "苏幕遮", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "昨夜萧萧漏更长，一回经雨一回凉，秋来转觉梦无乡。", 
            "旧日寒衣重熨贴，当前影事几思量，为欢为怨总回肠。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "有约不来过夜半。", 
            "拌倒金尊，幽恨谁能见？", 
            "等到月明凝古岸，轻舟已绕朱廊遍。", 
            "朵朵浮云随目旋。", 
            "天上人间，一例都无倦。", 
            "树色山光看已惯，此心何地消愁怨。"
        ], 
        "title": "其一 蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "无那春心如絮乱。", 
            "愁梦年年，几度眉痕展。", 
            "节序西风吹又换，画梁空忆双栖燕。", 
            "消息沈沈应已断。", 
            "不道尊前，更比天涯远。", 
            "秋色渐深波渐浅，眼中欢尽都成怨。"
        ], 
        "title": "蝶恋花 其二 和蛰云次韵", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "唧唧寒蛩碧草昏，一湾流水月窥门，正无人处淡秋痕。", 
            "小路低桥尘未杳，高楼密树梦初温，几声风篴近前村。"
        ], 
        "title": "庚申词 浣溪沙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "霞鹜平帆，浪涛惊楫，朱幄暗摇香雾。", 
            "尽舞凫歌纻。", 
            "淡景色，彩翼轻娇飞露。", 
            "绮琴微宕促，淩波逝、叠叠浅步。", 
            "回裾翔佩，咫尺遥天，山云早布。", 
            "望处。", 
            "是第一枝头，倦歇光随影驻。", 
            "共献珍囊，银丝密织，皎颜同素。", 
            "应记嘉会碧海，四极苍茫渡。", 
            "闻长槎横遍，但说伊人袂举。"
        ], 
        "title": "丁香结", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "氛起潢池接野烟，秋生皂帽失辽田。", 
            "婆娑忍别枌榆地，豁达惟看鸿雁天。", 
            "畏道回车疑九折，芳邻将母尚三迁。", 
            "腐儒书剑期无恙，愁展蒙庄胠箧篇。"
        ], 
        "title": "避寇", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "三城秋动白云层，旧地重游独拊膺。", 
            "觱篥声中才避寇，菩提树下且寻僧。", 
            "危巢鹊顾香台饭，暗路人归古殿灯。", 
            "君问穷愁不堪说，虞园书破剡溪藤。"
        ], 
        "title": "入光孝寺宿自先上人兰若", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "严城风物倍萧森，斜日河桥去客心。", 
            "三策漫劳趋阙献，五噫还为出关吟。", 
            "苧萝黛色归装入，茹霅烟波倚棹寻。", 
            "且欲从君称二陆，云间髣髴似山阴。"
        ], 
        "title": "送董无休还会稽兼寄陆惠迪子占兄弟", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "皇皇避地此重过，乔木乡园在伐柯。", 
            "水绕村墟宜短棹，松阴石路好长歌。", 
            "名流莫负前脩在，氏族其如故国何。", 
            "閒步赤花洲畔望，绿筠清沼隔烟萝。"
        ], 
        "title": "陈村", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "虚沼长涵钟磬音，庵罗秋色引相寻。", 
            "天荒金界疑萧帝，人傲朱门似道林。", 
            "法雨定沾狮座近，霜风不到雁堂深。", 
            "平居诗思偏怜汝，还为晴窗一朗吟。"
        ], 
        "title": "过石帆一株兰若", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "虞山远见紫芝荣，鹤发人间有老成。", 
            "眉宇欲开枚叔赋，齿牙曾忝谢公情。", 
            "缥缃字化千编蠹，丝竹歌残百啭莺。", 
            "谁共容台高典礼，钧天回首醉咸英。"
        ], 
        "title": "寄钱牧翁", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "庭院风飘夜合香，旧游人事阅星霜。", 
            "朱弦欲抚无钟子，白日终回惜鲁阳。", 
            "卿月宵悬枢府冷，□□□□□□□。", 
            "良朋叹罢鸰原寂，悽断风前雁两行。"
        ], 
        "title": "宿从大堂忆表兄朱子洁", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "会稽何处学逃名，苕霅烟波一叶轻。", 
            "行李旧恩衔帝阙，落梅新唱动江城。", 
            "十年星散杨朱路，半枕云愁宋玉情。", 
            "莫是南中留桂树，皇华归客赠生平。"
        ], 
        "title": "陶钜标行人见讯却寄陶有旧欢故调之", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "病躯漫拟维摩诘，神骏那投支遁林。", 
            "道路近来稀会面，津梁疲绝好栖心。", 
            "身归独閟松萝迹，书去难酬钟磬音。", 
            "为倩阇黎报方丈，凄迷门外见恩深。"
        ], 
        "title": "东过郁洲与空和尚飞锡相近不及往讯归后作寄普雨澹归二上座", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "楼居髣髴问仙人，亦插茱萸桂水滨。", 
            "秋雨一江沈落照，海波千里暗扬尘。", 
            "蚁浮素影辜黄菊，雁歇清声在白蘋。", 
            "言送将归归未得，羊裘冲雪去垂纶。"
        ], 
        "title": "九日江楼雨中", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "霸图曾与海天赊，真定南来号帝家。", 
            "未得攀龙空左纛，何须逐鹿向中华。", 
            "笙镛报本推任尉，剑履专权笑吕嘉。", 
            "一自高台稀汉使，楼船几度咽金笳。"
        ], 
        "title": "吊南越王佗", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "榕阴江岸起炊烟，忽忆词人草奏年。", 
            "使节不须来陆贾，台关空说镇梅鋗。", 
            "至今举眼思尧日，终古招魂隔楚天。", 
            "吟向南园此时节，蝶残花尽草芊芊。"
        ], 
        "title": "舟泊平步怀孙典籍蕡", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "周家柱史汉廷威，绣服风流天下稀。", 
            "湖上鸳鸯香阁锁，南中翡翠笔床飞。", 
            "栖乌几树当城出，避马何人醉月归。", 
            "惆怅輶轩采风往，白云歌断越山薇。"
        ], 
        "title": "经南园书院废址有怀葛无奇侍御", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "枫叶纷纷自古愁，如花歌舞不曾休。", 
            "台临水殿终成沼，春在梧宫已报秋。", 
            "但爱青蛾颦月下，焉知白马怒潮头。", 
            "五湖烟景和人远，日暮阊门空棹讴。"
        ], 
        "title": "姑苏", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南人北去路茫茫，吹面风高鬓易霜。", 
            "望断冥鸿飞碣石，自驱驽马拜昭王。", 
            "台经驻辇山空翠，客待捐金日欲黄。", 
            "几度芦沟桥上过，燕歌临阙限河梁。"
        ], 
        "title": "燕台", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "幽兰采罢佩缤纷，忆得微辞善讽君。", 
            "清怨瑟堪弹夜月，细腰宫亦梦朝云。", 
            "天低沔口来鱼媵，帆转湘南出雁群。", 
            "曾见长沙尊傅礼，汨罗沈尽贾生文。"
        ], 
        "title": "楚宫", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "羸马垂鞭气亦豪，关门胜迹莽相遭。", 
            "锡来鹑首霸秦缪，会去鸿门兴汉高。", 
            "三辅依然环帝里，二崤不动表神皋。", 
            "少年却在远林下，閒臂角鹰新放绦。"
        ], 
        "title": "咸阳", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秦关西作汉家基，草色无穷铁马驰。", 
            "云气居通高拱处，竹皮冠卸远游时。", 
            "遥林鸟尽秋方净，大泽龙归雨更滋。", 
            "何物至今传得在，山河不及大风辞。"
        ], 
        "title": "沛中", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "周王定鼎初营邑，及至东迁近孟津。", 
            "往事并流清雒水，旧京终化素衣尘。", 
            "铜驼荆棘愁看汝，笙鹤云烟笑谢人。", 
            "自是书生徒解咏，五诗无复授西宾。"
        ], 
        "title": "雒阳", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "山木森森闻杜鹃，路难真拟上青天。", 
            "当关一士可胜万，分鼎中原翻在边。", 
            "剑阁旧踪云栈暗，锦城新雨海棠鲜。", 
            "文心对此几能写，绿绮凄清蜀国弦。"
        ], 
        "title": "蜀中", 
        "type": "律诗", 
        "yun": "先"
    }, 
    {
        "author": "袁枚", 
        "era": "清", 
        "subtype": null, 
        "text": [
            "养鸡纵鸡食，鸡肥乃烹之。", 
            "主人计固佳，不可使鸡知。"
        ], 
        "title": "鸡", 
        "type": "古风", 
        "yun": "支"
    }, 
    {
        "author": "袁枚", 
        "era": "清", 
        "subtype": null, 
        "text": [
            "爱好由来落笔难，一诗千改心始安。", 
            "阿婆还是初笄女，头未梳成不许看。"
        ], 
        "title": "遣兴", 
        "type": "古风", 
        "yun": "寒"
    }, 
    {
        "author": "袁枚", 
        "era": "清", 
        "subtype": null, 
        "text": [
            "繁枝高拂九霄霜，荫屋常生夏日凉。", 
            "叶落每横千亩田，花开曾作六朝香。", 
            "不逢大匠材难用，肯住深山寿更长。", 
            "奇树有人问名字，为言南国老甘棠。"
        ], 
        "title": "大树", 
        "type": "古风", 
        "yun": "阳"
    }, 
    {
        "author": "袁枚", 
        "era": "清", 
        "subtype": null, 
        "text": [
            "龙湫之势高绝天，一线瀑走兜罗绵。", 
            "五丈收上尚是水，十丈以下全以烟。", 
            "况复百丈至千丈，水云烟雾难分焉。"
        ], 
        "title": "大龙湫之瀑", 
        "type": "古风", 
        "yun": "先"
    }, 
    {
        "author": "袁枚", 
        "era": "清", 
        "subtype": null, 
        "text": [
            "先生容易醉，偶尔石上眠。", 
            "谁知一拳石，艳传千百年。", 
            "金床玉几世恒有，眠者一过人知否？", 
            "不如此石占桑，胜立穹碑万丈长。"
        ], 
        "title": "过柴桑乱峰中，蹑梯而上观陶公醉石", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "天风肃肃衣裳飘，人声渐小滩声骄。", 
            "知是天台古石桥。", 
            "一龙独跨山之凹，高耸脊背横伸腰，其下嵌空走怒涛。", 
            "涛水来从华顶遥，分为左右瀑两条，到此收束群流交。", 
            "五叠六叠势益高，一落千丈声怒号。", 
            "如旗如布如狂蛟，非雷非电非笙匏。", 
            "银河飞落青松梢，素车白马云中跑。", 
            "势急欲下石阻挠，回澜怒立猛欲跳。", 
            "逢逢布鼓雷门敲，水犀军向皋兰鏖。", 
            "三千组练挥银刀，四川崖壁齐动摇。", 
            "伟哉铜殿造前朝，五百罗汉如相招。", 
            "我本钱塘儿弄潮，到此使人意也消，心花怒开神理超。", 
            "高枕龙背持其尻，上视下视行周遭；", 
            "其奈冷泠雨溅袍，天风吹人立不牢。", 
            "北宫虽勇目已逃，恍如子在齐闻韶。", 
            "不图为乐如斯妙，得坐一刻胜千朝。", 
            "安得将身化巨鳌，看他万古长滔滔！"
        ], 
        "title": "到石梁观瀑布", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "东汉耻机权，君子多硁硁。", 
            "悲哉陈与窦，谋疏功不成。", 
            "其时凉州反，有人颁孝经；", 
            "意欲口打贼，贼闻笑不胜。", 
            "虽无补国家，尚未远人情。", 
            "一变至南宋，佛行而儒名。", 
            "希哲学主静，人死不闻声。", 
            "魏公败符离，自夸心学精。", 
            "杀人三十万，于心不曾惊。", 
            "似此称理学，何处托生灵。", 
            "呜呼孔与孟，九泉涕沾缨。"
        ], 
        "title": "咏史", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "来龙去脉绝无有，突然一峰插南斗。", 
            "桂林山水奇八九，独秀峰尤冠其首。", 
            "三百六级登其巅，一城烟水来眼前。", 
            "青山尚且直如弦，人生孤立何伤焉？"
        ], 
        "title": "独秀峰", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "太华峙西方，倚天如插刀。", 
            "闪烁铁花冷，惨淡阴风号。", 
            "云雷莽回护，仙掌时动摇。", 
            "流泉鸣青天，乱走三千条。", 
            "我来蹑芒蹻，逸气不敢骄。", 
            "绝壁纳双踵，白云埋半腰。", 
            "忽然身入井，忽然影坠巢。", 
            "天路望已绝，云栈断复交。", 
            "惊魂飘落叶，定志委铁镣。", 
            "闭目谢人世，伸手探斗杓。", 
            "屡见前峰俯，愈知后历高。", 
            "白日死厓上，黄河生树梢。", 
            "自笑亡命贼，不如升木猱。", 
            "仍复自崖返，不敢向顶招。", 
            "归来如再生，两眼青寥寥。"
        ], 
        "title": "登华山", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "游山惜寸阴，得暇即寻讨。", 
            "步入铁障城，城高天渐小。", 
            "打头洒珠玑，湿我缣单衣。", 
            "似雨恰非雨，濛濛山溜飞。", 
            "诸洞空中悬，道是猿猴宅。", 
            "颇有高人风，呼之不肯出。", 
            "踏湿两芒鞋，流连那肯回。", 
            "一线天未过，一线月又来。"
        ], 
        "title": "晚宿净名寺步铁障城认一线天", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "男儿年二十，渐衰珠玉颜。", 
            "况乃远行役，风霜悴其间。", 
            "饮酒未及醉，坐看白石还。", 
            "所著一尺高，不供史家删。", 
            "勉旃崇节业，银管长斑斑。", 
            "否亦鍊玉液，金骨列仙寰。", 
            "生人皆山水，且共耐清闲。"
        ], 
        "title": "行役杂咏 其一", 
        "type": "古风", 
        "yun": "删"
    }, 
    {
        "author": "袁枚", 
        "era": "清", 
        "subtype": null, 
        "text": [
            "看山有所得，日暮聊为文。", 
            "厌听舟人子，村语徒纷纷。", 
            "酝酿非素乐，典坟愤所忻。", 
            "万谋窘一字，迫如临三军。"
        ], 
        "title": "行役杂咏 其二", 
        "type": "古风", 
        "yun": "文"
    }, 
    {
        "author": "袁枚", 
        "era": "清", 
        "subtype": null, 
        "text": [
            "无心推篷看，不意与月近。", 
            "欣然卧以观，星尽惟斗柄。", 
            "始之肌肤寒，久乃心肝映。", 
            "白云如覆被，人面渐贴镜。", 
            "万里湛清华，九天涵绿净。", 
            "狂痴不能还，吾亦见吾性。"
        ], 
        "title": "行役杂咏 其三", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "南游过楚江，西征临越甸。", 
            "当涂想分割，龙津忆征战。", 
            "或营酸枣台，或起明光殿。", 
            "平畛开歌舞，危巘收组练。", 
            "亡何岁似流，悲哉日似电。", 
            "白骨埋中原，朱扃罢华宴。", 
            "史册尚流播，山川灭闻见。", 
            "秦宫无遗瓦，汉苑少残箭。", 
            "荒烟废冢倾，衰草流萤遍。", 
            "黄云自南飞，白日但西暝。", 
            "闲寂窘游志，衰飒穷遐眷。", 
            "慨然至于今，叹者凡几遍。", 
            "平生豪横心，虽悟不得遣。"
        ], 
        "title": "行役杂咏 其四", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "黄厓天上生，对面作浪起。", 
            "我头不敢仰，诚恐浪压己。", 
            "岂知下望深，青天反作底。", 
            "山外有山立，山内有山倚。", 
            "颇类人衣裳，幅幅有表里。", 
            "忽然暴雨来，人天一齐洗。", 
            "避登千寻塔，正对一条水。", 
            "瀑布从高看，匹练更长矣。", 
            "始知开先寺，相离咫尺耳。", 
            "只为绝巘遮，纡行十余里。"
        ], 
        "title": "至黄厓再登文殊塔观瀑", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "泱泱天大风，谁知生此洞。", 
            "古剑劈山开，千年不合缝。", 
            "我身伛偻入，风迎更风送。", 
            "折腰非为米，缩脰岂畏冻。", 
            "偶作謦欬声，一时答者众。", 
            "䃂散非扣钟，弇郁类裂瓮。", 
            "奥草挂绵络，阴冰凝螮蝀。", 
            "游毕再登高，出洞如出梦。", 
            "一筇偃又竖，两目阑复纵。", 
            "远山亦献媚，横陈怪石供。", 
            "仙鹤不可招，明月犹堪弄。", 
            "底事急归来，云湿衣裳重。"
        ], 
        "title": "游风洞登高望仙鹤明月诸峰", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "明月爱流水，一轮池上明。", 
            "水亦爱明月，金波彻底清。", 
            "爱水兼爱月，有客登西亭。", 
            "其时万籁寂，秋花呈微馨。", 
            "荷珠不甚惜，风来一齐倾，露零萤火湿，屟响蛩语停。", 
            "感此玄化理，形骸付空冥。", 
            "坐久并忘我，何处尘虑撄。", 
            "钟声偶然来，起念知三更。", 
            "当我起念时，天亦微云生。"
        ], 
        "title": "水西亭夜坐", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "雨气不能尽，散作满园烟。", 
            "好风何处来，荷叶为翩翩。", 
            "群花浴三日，意态柔且鲜。", 
            "幽人倾两耳，竹外鸣新泉。", 
            "啁啁一鸟歇，阁阁群蛙连。", 
            "暝色起乔木，断虹媚远天。", 
            "蜗过有残篆，琴润无断弦。", 
            "凭阑意清悄，与鸥相对眠。"
        ], 
        "title": "雨后步水西亭", 
        "type": "古风", 
        "yun": "先"
    }, 
    {
        "author": "袁枚", 
        "era": "清", 
        "subtype": null, 
        "text": [
            "玉泉何澄清，银河移在地。", 
            "戢戢万鱼头，空行渺无际。", 
            "红鳞色陆离，白小影摇曳。", 
            "窥客若有情，衔花俨相戏。", 
            "池间荇藻长，风定水烟细。", 
            "可惜夕阳沈，钟声云外至。", 
            "春山生睡容，游客有归意。", 
            "回首波纹平，淡月僧门闭。"
        ], 
        "title": "玉泉观鱼", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "云若司马真英豪，磨墨捉我题宝刀。", 
            "此刀不许俗笔写，也须笔健如刀者。", 
            "拔鞘相夸风满庭，将拔未拔刀先鸣。", 
            "电光荧荧射窗冷，夫容飘飘上手轻。", 
            "伸则铿然屈则转，从古英雄善舒卷。", 
            "海上长鲸见汝愁，月中丹桂为谁短。", 
            "精铁镕成历几年，孟劳身分压龙泉。", 
            "可磨巴汉三江水，可走哥翰万里天。", 
            "摩挲拟叩金环问，吾戴吾头不敢近。", 
            "今年六月如秋凉，疑是刀来照此方。", 
            "吁嗟乎！", 
            "神农药，尧舜法，一半生人一半杀。", 
            "不如君家此物知恩仇，不报仇时绕指柔。"
        ], 
        "title": "宝刀歌为云若司马作", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "龙湫山高势绝天，一条瀑走兜罗绵。", 
            "五丈以上尚是水，十丈以下全为烟。", 
            "况复百丈至千丈，水云烟雾虽分焉。", 
            "初疑天孙工织素，雷棱抛掷银河边。", 
            "继疑玉龙耕田倦，九天咳唾唇流涎。", 
            "谁知乃是风水相摇荡，波回澜卷冰绡联。", 
            "分明合并忽迸散，业已坠下还迁延。", 
            "有时软舞工作态，如让如慢如盘旋。", 
            "有时日光来照耀，非青非红五色宣。", 
            "夜明帘献九公主，诸天花散维摩肩。", 
            "玉尘万斛橘叟赌，明珠九曲桑女穿。", 
            "到此都难作比拟，岿然独占宇宙奇观偏。", 
            "更怪人立百步外，忽然满面喷寒泉。", 
            "及至逼近龙湫侧，转复发燥神悠然。", 
            "直是山灵有意作游戏，教我亦复无处穷真诠。", 
            "天台之瀑何狂颠，雁山之瀑何蝉嫣，石门之瀑何喧阗，龙湫之瀑何静妍。", 
            "化工事事无复笔，一瀑布耳形万千。", 
            "要知地位孤高依傍少，水亦变化如飞仙。"
        ], 
        "title": "观大龙湫作歌", 
        "type": "古风", 
        "yun": "先"
    }, 
    {
        "author": "袁枚", 
        "era": "清", 
        "subtype": null, 
        "text": [
            "文思天子搜遗书，子以文名领石渠。", 
            "士安不用借五车，嫏嬛福地张华居。", 
            "忆昔蛩蛩附蚷虚，两家简牒争搜储，爱而不见心瞿瞿。", 
            "一朝去我翔天都，明堂大开招群儒。", 
            "青藜太乙从从趋，四千年物尽挽输。", 
            "朱文绿字体制殊，龙威玉牒元皇符，汉唐所少元明无。", 
            "咸集舜陛来尧衢，酉山光芒烛太虚。", 
            "子与兰台诸大夫，双眸一串牟尼珠，部居别白分锱铢。", 
            "纵难读尽在须臾，但观大略亦足娱。", 
            "有如饿腹餐天厨，朵颐未动口欲呿。", 
            "又如大海游蟫鱼，恣汝属餍乐有余。", 
            "问谁有此遭逢欤，领百万军恐不如。", 
            "我犹未免为乡愚，闻见狭隘探索疏。", 
            "侧身西望空嗟吁，不能从子为书奴。", 
            "愿钞书目遥寄予，俾得约略知些须，此身不负生唐虞。"
        ], 
        "title": "闻鱼门吏部充四库馆纂修喜寄以诗", 
        "type": "古风", 
        "yun": null
    }, 
    {
        "author": "袁枚", 
        "era": "清", 
        "subtype": null, 
        "text": [
            "天地平成始，皇王禅让终。", 
            "一人生石纽，万古辟蚕丛。", 
            "玉斗胸垂象，金鼗耳启聪。", 
            "寻书斋委宛，受牒作司空。", 
            "地险龙门凿，人功鸟道通。", 
            "为鱼援赤子，干蛊慰黄熊。", 
            "学裸姑徇俗，乘樏又转蓬。", 
            "庚辰禽水怪，竖亥步崆峒。", 
            "贰负甘双梏，将军号百虫。", 
            "尝闻下车泣，忍过羽山东。", 
            "破石佳儿出，开山遁甲穷。", 
            "勤能师睪子，威不赦防风。", 
            "息壤波全奠，扶桑日更红。", 
            "过门心澹泊，造粉事朦胧。", 
            "铸鼎神奸列，遐方玉帛同。", 
            "偶然巡越甸，遽尔堕轩弓。", 
            "身自跳天上，椑应葬穴中。", 
            "葛绷烟露冷，阴眄水云空。", 
            "复土来苍鸟，南风送祝融。", 
            "江山犹拱侍，庙貌更穹隆。", 
            "真冷怀文命，偏枯想圣躬。", 
            "两厢环岳牧，九殿拜儿童。", 
            "窆石摩挲古，衡碑刻划工。", 
            "微臣擎旨酒，不敢献玄宫。"
        ], 
        "title": "禹陵", 
        "type": "古风", 
        "yun": "东"
    }, 
    {
        "author": "袁杼", 
        "era": "清", 
        "subtype": "五言律诗", 
        "text": [
            "閒庭扫落叶，秋月上林梢。", 
            "竹老穿山径，槐稀露鹊巢。", 
            "描花嫌纸窄，学字借书钞。", 
            "拟制玫瑰酱，频呼小婢敲。"
        ], 
        "title": "秋斋閒咏", 
        "type": "律诗", 
        "yun": "肴"
    }, 
    {
        "author": "袁杼", 
        "era": "清", 
        "subtype": "七言律诗", 
        "text": [
            "长路迢迢江水寒，潇潇梅雨客衣单。", 
            "无言但劝归期早，有泪多从别后弹。", 
            "新暑乍来应保重，高堂虽老幸平安。", 
            "青山寂寞烟云里，偶倚栏干忍独看。"
        ], 
        "title": "寄兄子才", 
        "type": "律诗", 
        "yun": "寒"
    }, 
    {
        "author": "袁杼", 
        "era": "清", 
        "subtype": "七言律诗", 
        "text": [
            "晖晖明月转西廊，寂寂宣炉一炷香。", 
            "替掩双扉风作主，代翻空柜鼠求粮。", 
            "为寻古字书抽乱，多绣繁花线放长。", 
            "欹枕不须人睡稳，恐教残梦觅家乡。"
        ], 
        "title": "不寐", 
        "type": "律诗", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "靧面桃花雪。", 
            "羡昌昌、搓酥滴粉，珠装翠刷。", 
            "昨夜分明天上冷，玉兔初肥时节。", 
            "早谪向、姮娥宫阙。", 
            "骑上紫皇狞小凤，笑群儿、项领寻常物。", 
            "粗了了，甚贤达。", 
            "曾经入梦缭绫滑。", 
            "是宣和、写生墨绣，虬松都活。", 
            "今日荷衣能出拜，果应兰芽其茁。", 
            "算此事、通都艳说。", 
            "摩顶苗哥须记取，奋扶摇、绦旋行当掣。", 
            "家自有，魏公笏。"
        ], 
        "title": "贺新郎  题大司农梁苍岩先生五苗图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "家傍红墙里。", 
            "羡薇郎、桃花绶带，翩何清绮。", 
            "白玉阑干黄金钥，别殿秋晴似水。", 
            "频宣召、綵毫才子。", 
            "尘世那知天上景。", 
            "但微闻、奏赋天颜喜，眉子砚，澄心纸。", 
            "鄙人琐琐吴蒙耳。", 
            "怅生平、潜踪屠钓，埋名井里。", 
            "一头绿蓑三弄笛，伎俩如斯而已。", 
            "只合向、江南閒睡。", 
            "深感云霄凭问讯，算人生、几度逢知己。", 
            "燕市上，浩歌起。"
        ], 
        "title": "贺新郎  赠高内翰澹人", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "城与银河接。", 
            "正新秋、千门碧瓦，万重晴雪。", 
            "薄宦京华愁不了，聊唱新词数阕。", 
            "还卸取、玉簪偷节。", 
            "曲犯梁州偏入破，劈关河、几阵风骚屑。", 
            "英雄恨，甚时歇。", 
            "襄樊军鼓鸣金铁。", 
            "问当年、周郎战垒，沙沈戟折。", 
            "一自幽兰零落后，只剩湘潭愁客。", 
            "笑乞米、频劳书帖。", 
            "稍待酒香篱菊放，尽生平、细共先生说。", 
            "恐又惹，唾壶缺。"
        ], 
        "title": "贺新郎  酬赠王山长即次来韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "且作平生话。", 
            "尽当筵、拍张脱帽，吹箫舞蔗。", 
            "身是陇西猿臂种，家世由来善射。", 
            "遭几度、蓝田尉骂。", 
            "迟汝三年封侯事，笑谁令、健笔兼骚雅。", 
            "彼李蔡，人中下。", 
            "临歧老泪如铅泻。", 
            "趁杯阑、幡然竟去，轻弓快马。", 
            "到日贤兄凭寄语，撩乱柳绵飞去。", 
            "有别绪、与之成把。", 
            "博望野花红染血，诉行藏、风里休悲咤。", 
            "恐又震，昆阳瓦。"
        ], 
        "title": "贺新郎  送彭直上下第还邓州兼柬贤兄中郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "槐影摇清夏。", 
            "送君行、红亭绿酒，轻衫细马。", 
            "家世沙堤兼绣戟，谁不旧知名者。", 
            "况彩笔、凭陵骚雅。", 
            "月殿桂华新掇取，准金台、买骏重论价。", 
            "又迟尔，三年也。", 
            "真珠莫惜离筵泻。", 
            "尽人间、群儿自贵，底须悲诧。", 
            "昨见垂杨词几阕，诉尽雨昏烟嫁。", 
            "空叹息、娉婷入画。", 
            "自古柳为天上宿，踠长条、定遣笼鸳瓦。", 
            "会相见，龙墀下。"
        ], 
        "title": "贺新郎  送家广陵下第南归海宁兼以志慰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三载徐园住。", 
            "记缠绵、春衫雪屐，几曾离阻。", 
            "又作昭王台畔客，日日旗亭画句。", 
            "最难得、他乡欢聚。", 
            "眼底独怜君落拓，又何堪，鹃鸟啼红去。", 
            "都不信，竟如许。", 
            "千丝漫理无头绪。", 
            "问愁悰、原非只为，渭城朝雨。", 
            "如此人还如此别，说甚淩云遭遇。", 
            "笑多少、痴儿騃女。", 
            "本拟三冬长剪烛，怅今番、旧约成孤负。", 
            "和残菊，隔篱语。"
        ], 
        "title": "贺新郎  送西溟南归和容若韵（时西溟丁内艰）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "军马台城里。", 
            "记当年、君留建业，妾家吴市。", 
            "江左英雄今谁在，太息周郎已矣。", 
            "空还剩、斜阳燕垒。", 
            "一派大江流日夜，捲银涛、舞上青山髻。", 
            "烦为我，递双鲤。", 
            "寄书殷浩轻獧子。", 
            "却翻言、旁无知者，臣开臣闭。", 
            "笔格簪花挑来觑，不是一缄红泪。", 
            "也不赋、竹竿鱼尾。", 
            "昧旦鸡鸣相庄甚，笑白头、吟与盘中字。", 
            "儿女态，裙钗气。"
        ], 
        "title": "贺新郎  双鱼问为阎牛叟赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "君去还来否。", 
            "倚西风、频搔短鬓，且攀衰柳。", 
            "词句沈雄兼感激，似尔惊才希有。", 
            "论笔势、苍然最陡。", 
            "可惜男儿分袂易，遍长安、寻煞无红袖。", 
            "谁为我，劝君酒。", 
            "芒鞋忆昨三边走。", 
            "正严寒、连营毳帐，几重刁斗。", 
            "从古阴山花最少，只有土花铺绣。", 
            "更只有、六花狂吼。", 
            "今日秋容偏潋滟，小湖头、西子妆才就。", 
            "归去也，恰重九。"
        ], 
        "title": "贺新郎  送吴瑹符归武林", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "河畔秋还未。", 
            "羡人间、鹊桥先驾，红丝双繫。", 
            "隔巷新人车乍到，四角银铃凤子。", 
            "已渐近、槐厅门第。", 
            "相府沙堤行更稳，簇晶毬、满路玲珑缀。", 
            "烟月下，香尘沸。", 
            "火城才散朝回骑。", 
            "恰元僚、赭袍捧出，宸章新赐。", 
            "麝墨淋漓题尚湿，千古君臣鱼水。", 
            "越显得、门阑有喜。", 
            "白马珊鞭留佳兆，看他年、接武鹓鸾队。", 
            "天语在，应须记。"
        ], 
        "title": "贺新郎  为冯躬暨催妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "乳燕飞晴昼。", 
            "凤城边、灵符刚换，女儿节后。", 
            "报道侯门方合卺，预酿菖蒲花酒。", 
            "待醉也、玉钗才溜。", 
            "更喜石榴开几簇，小阑前、要与猩裙斗。", 
            "一般样，胭脂透。", 
            "檀奴才在温邢右。", 
            "羡催妆、昨宵烛下，填词立就。", 
            "耳畔依稀闻郎字，似说东篱比秀。", 
            "惹一笑、玉人回首。", 
            "且俟秋来黄菊院，捲帘人、同倚西风口。", 
            "问果是，谁清瘦。"
        ], 
        "title": "贺新郎  夏日为代菊岩催妆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笑谓东阳子。", 
            "论男儿、泥涂休恨，云霄勿喜。", 
            "自昔奇才多沦落，溷迹屠羊牧豕。", 
            "算奴价、竟何如婢。", 
            "细数平生袁灌少，只掉头、优孟吾知己。", 
            "问五十，行年是。", 
            "碧菰城下烟波美。", 
            "且徜徉、一帆苕霅，西风十里。", 
            "地是乌程饶名酒，莫管人间万事。", 
            "姑引满、颓然而醉。", 
            "难得中秋逢两度，碧圞圆、长浸空明里。", 
            "湖面月，又东起。"
        ], 
        "title": "贺新郎  寄赠吴兴沈凤于（时正五十）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "猛性何曾改。", 
            "记当年、元黄血战，怒涛澎湃。", 
            "一自海风吹阵破，神物居然颓惫。", 
            "冷笑煞、纷纷虫豸。", 
            "失势人豪多类此，有项王刎死田横败。", 
            "也一样，归菹醢。", 
            "虎须旧惯装腰带。", 
            "是铜峰、猎徒脱赠，为防百怪。", 
            "长恨此生谁配尔，瑜亮相遭宁再。", 
            "忍竟使、淮阴伍哙。", 
            "今日两雄都入手，便山魈、水蜮逢何害。", 
            "况自有，吾髯在。"
        ], 
        "title": "贺新郎  诸城李渭清赠我以龙须数茎，同曹舍人实庵、陆编修义山、沈大令融谷赋。余箧中旧有虎须，故篇中及之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "事已流波卷。", 
            "忆春帆、酒中饶恨，将词排遣。", 
            "填到消魂千古曲，烛泪一时齐泫。", 
            "红渍透、吴笺蜀茧。", 
            "知己相怜袍未锦，论深情、碧海量还浅。", 
            "丁香结，甚时展。", 
            "买臣自分难通显。", 
            "又谁知、此生真见，禁林春扁。", 
            "俛仰钟期成隔世，便化云中鸡犬。", 
            "也刻骨、衔恩未免。", 
            "今日锦袍虽换了，记前言、腹痛将他典。", 
            "买素纸，向公剪。"
        ], 
        "title": "贺新郎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "蓦又帘纤矣。", 
            "想天边、也应长恨，泪如铅水。", 
            "墙角野花无赖极，细算今朝开几。", 
            "攀摘罢、定然流涕。", 
            "拟到桥头寻日者，问半生、骨肉何如此。", 
            "行人少，天新雨。", 
            "飕飗况是秋盈耳。", 
            "意家园、黔娄有妇，宛然乡里。", 
            "飒飒西风吹去了，留赠黄金钿子。", 
            "难怪我、桐枯心死。", 
            "冷雨茜裙都染血，忍相拚、送入秋坟里。", 
            "凭恨曲，唤他起。"
        ], 
        "title": "贺新郎  阐释夜雨感怀和尤悔庵原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "鹊又填桥矣。", 
            "满长安、千门砧杵，四围云水。", 
            "长记常年茅屋下，佳节团圞能几。", 
            "有和病、云鬟挥涕。", 
            "纵病倘然人尚在，也未应、我泪多如此。", 
            "弹不尽，半襟雨。", 
            "如今剩有孱躯耳。", 
            "便思量、故乡瓜果，也成千里。", 
            "谁借针楼丝一缕，穿我啼红珠子。", 
            "奈又说、春蚕竟死。", 
            "嘱付月钩休潋滟，幸怜人、正坐罗窗里。", 
            "风乍吼，粉云起。"
        ], 
        "title": "贺新郎  七夕感怀再用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "节届中元矣。", 
            "九门边、冷云新画，明罗叠水。", 
            "朝罢千官纷笑语，知我凝情有几。", 
            "悄背著、红墙流涕。", 
            "惨不成行西苑柳，奈秋来、是物犹如此。", 
            "能禁得，几场雨。", 
            "总调姜橘徒然耳。", 
            "想珊珊、魂来也怯，路三千里。", 
            "亟倩兰陀张净馔，抛作贝多罗子。", 
            "早勘破、人间生死。", 
            "觉路莲灯飘万盏，尽胭脂、倾向银塘里。", 
            "化一片，彩霞起。"
        ], 
        "title": "贺新郎  中元感怀仍次前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "皓魄飞来矣。", 
            "凤城边、打头惊看，一规凉水。", 
            "今夜市楼欢笑满，尽道此生经几。", 
            "只有个、人儿雪涕。", 
            "便是月华圆不缺，到良宵、端正长如此。", 
            "翻令我，泪如雨。", 
            "酸歌讵到姮娥耳。", 
            "转婵娟、漾人帘外，一晴千里。", 
            "醉夺吴刚修月斧，腊尽金蟆兔子。", 
            "更斫得、桂枝齐死。", 
            "若使冰轮能解恨，照云鬟、但入重泉里。", 
            "何必要，又东起。"
        ], 
        "title": "贺新郎  中秋感怀再次前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "又值题糕矣。", 
            "满长安、绣旗斜飐，车如流水。", 
            "记得杜陵重九句，笑口此生开几。", 
            "也不似、今番挥涕。", 
            "谁去登高谁落帽，算秋光、枉了浓如此。", 
            "转不若，多风雨。", 
            "诸君未识吾悲耳。", 
            "尽豪狂、功誇汉武，智誇樗里。", 
            "到得伤于哀乐后，几阵邻家笛子。", 
            "心不许、英雄不死。", 
            "岁岁黄花清瘦极，有和花、比瘦人帘里。", 
            "肠断也，怕提起。"
        ], 
        "title": "贺新郎  九日感怀再用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "伏枕经旬矣。", 
            "掩晴窗、谁为称药，谁为量水。", 
            "又报凤城颁正朔，佳节来年有几。", 
            "便有也、徒增悲涕。", 
            "壁角风吹残历本，细于尘、蛛网偏萦此。", 
            "新和旧，恨如雨。", 
            "梵钟故递愁人耳。", 
            "是邻家、寄寒衣去，北邙蒿里。", 
            "畴昔春衫誇样好，描尽花儿凤子。", 
            "才直得、红蚕一死。", 
            "今日纵然随例送，怕燕妆、难称伊心里。", 
            "烧罢也，綵灰起。"
        ], 
        "title": "贺新郎  十月朔病中感怀仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "嫁与黔娄矣。", 
            "忆糟糠、揾他不住，两眸清水。", 
            "为我悬弧翻梵夹，下到瑶签第几。", 
            "直絮得、鹦哥流涕。", 
            "今日莲幢余转拜，愿相怜、再世休如此。", 
            "花簌簌，堕成雨。", 
            "安排果繫干支耳。", 
            "记当年、代占鸡卜，遍央邻里。", 
            "更唤街南盲妇到，弹动香蛇弦子。", 
            "推测尽、五行生死。", 
            "磨蝎早知真见祟，便长贫、忍客京华里。", 
            "朝飞雉，寒难起。"
        ], 
        "title": "贺新郎  腊月初六日是余生日即亡妇忌辰也词以志痛仍用前韵", 
        "type": "词", 
        "yun": null
    }, 
    {
        "author": "袁杰", 
        "era": "清", 
        "subtype": "七言律诗", 
        "text": [
            "地隔乡关梦解通，忽来诗讯自南中。", 
            "宦游结宅邻江令，归隐名墩属谢公。", 
            "旧约未忘联舍月，新吟频忆对床风。", 
            "只应岁晚相依乐，剩许追陪玉局翁。"
        ], 
        "title": "奉和简斋大兄见贻元韵", 
        "type": "律诗", 
        "yun": "东"
    }, 
    {
        "author": "袁绶", 
        "era": "清", 
        "subtype": null, 
        "text": [
            "怯试春杉寒尚峭。", 
            "细雨斜风，不管莺花恼。", 
            "上巳清明都过了。", 
            "杜鹃声里韶光老。", 
            "寂寂重帘香篆袅。", 
            "乍喜新晴，灵鹊穿花噪。", 
            "宿酒醒来情悄悄。", 
            "绿窗自谱相思调。"
        ], 
        "title": "蝶恋花 即景偶成，寄怀少兰、小村弟，柔吉妹", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "几日轻阴游兴懒。", 
            "燕子来时，已负韶光半。", 
            "落尽榆钱风力软。", 
            "春愁暗逐蕉心展。", 
            "却喜雨丝吹乍断。", 
            "月姊多情，特放蟾光满。", 
            "锦瑟云璈红玉管。", 
            "隔花试听歌喉啭。"
        ], 
        "title": "蝶恋花 少兰弟招饮牡丹花下，即席偶成", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "羯鼓催开花烂漫。", 
            "人倚东风，花与人争艳。", 
            "云母窗前帘尽卷。", 
            "参差楼阁灯悬遍。", 
            "良夜称觞开绮宴。", 
            "酒满红螺，笑语殷勤劝。", 
            "愿祝萱帏添鹤算。", 
            "芝兰常护春晖暖。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "露洗烟峦，霞蒸云岫，望里翠微斜矗。", 
            "峰巅树杪，匹练晴飞，冷挂一条幽瀑。", 
            "静日奔腾，断虹悬处，界破遥山新绿。", 
            "又喷珠吹雪，银河倒泻，溅空难掬。", 
            "还错认、玉女妆成，水晶帘下，依约螺鬟如沐。", 
            "泠泠漱石，曲曲穿林，天籁暗喧岩麓。", 
            "酷暑潜消，凭高目眩，涤尽俗尘千斛。", 
            "恁雨馀清景，倩谁摹上，素绡横幅。"
        ], 
        "title": "消夏九咏选六 惜馀春慢 其一 平台观瀑", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "恁阴阴翠柳，密罩溪廊，秀映山眉。", 
            "筛碎斜阳影，袅新蝉三两，露咽风嘶。", 
            "为谁暗传秋信，曳响过深枝。", 
            "听嘒嘒哀音，惊回午梦，瘦怯绡衣。", 
            "幽思。", 
            "动人处，爱抱叶身轻，凉入琴丝。", 
            "抚罢清商怨，把一襟馀恨，分付新词。", 
            "噪晚和谁吟啸，仙蜕怅栖迟。", 
            "记玉手挼挲，无弦有韵空自知。"
        ], 
        "title": "消夏九咏选六 忆旧游 其二 柳谷听蝉", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "拨火留香，汲泉试茗，游兴新来都懒。", 
            "暑簟频移，风帘尽卷，小雨乍过庭院。", 
            "向绿窗围坐，听笑语、盈盈不断。", 
            "侯它蟹眼鸣时，定磁先选宫碗。", 
            "爱此香清色浅，早齿颊凉生，睡魔潜窜。", 
            "写景分题，赋情联句，次第竞争奇艳。", 
            "吟罢推敲处，消不觉、花阴影转。", 
            "红上罘罳，一痕斜照催晚。"
        ], 
        "title": "消夏九咏选六 探春慢 其三 南轩茗话", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "半亩清阴，千竿凉翠，坐来忘燠。", 
            "苔边选石，料理笔床棋局。", 
            "听蝉琴、和弦未休，挼菱艳唱遥相续。", 
            "向修篁倚处，禅参鼻观，露荷芬馥。", 
            "注目。", 
            "真无俗。", 
            "正落日筛金，暗风戛玉。", 
            "人闲境雅，不数淇园幽谷。", 
            "掩轻纨、馀酲乍醒，远山晕入双黛绿。", 
            "近黄昏、淡月窥帘，冷映萤穿竹。"
        ], 
        "title": "消夏九咏选六 琐窗寒 其四 竹坞纳凉", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "湖亭幽寂，爱邀凉最好，曲栏同凭。", 
            "煮茗翻书消永昼，遣兴钓竿闲整。", 
            "缓勒轻桴，徐安香饵，界破琉璃莹。", 
            "绕堤垂柳，阴阴一碧清润。", 
            "向晚雨滴银塘，波纹圆处，叠出连环印。", 
            "隐约游鱼浮水面，来唼鬓边花影。", 
            "软曳萍衣，低牵荷盖，风袅丝难定。", 
            "金鳞获得，隔窗彩伴争问。"
        ], 
        "title": "消夏九咏选六 百字令 其五 双湖垂钓", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "雾羃檐牙，云堆屋角，苔痕绿满闲庭。", 
            "乍密旋疏，无端又复盆倾。", 
            "新凉暗消溽暑，泛方塘、泡影晶莹。", 
            "风过处，听竹敲清响，荷戛繁声。", 
            "那更萧萧飒飒，搅柔肠欲碎，愁损双成。", 
            "水态山容，微茫望不分明。", 
            "遥峰瀑飞银练，映◇烟、一塔伶俜。", 
            "凭画槛，盼何时、来眺晚晴。"
        ], 
        "title": "消夏九咏选六 声声慢 其六 山亭眺雨", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "夜静商飙起。", 
            "战梧阴、叶飞愁碧，雨声敲彻。", 
            "点点丝丝还飒飒，作弄深秋天气。", 
            "悄不管、逗人幽思。", 
            "搅碎离心搀清漏，甚长宵、酝酿凄凉味。", 
            "寻旧梦，渺天际。", 
            "坠欢约略从头记。", 
            "叹尊前，酒从云散，共谁吟醉。", 
            "寒逼西窗灯晕绿，懒向危栏孤倚。", 
            "空目极、乱云千里。", 
            "欲倩赪鳞传远讯，怕涛笺、不尽缠绵意。", 
            "盟未冷，恨难寄。"
        ], 
        "title": "金缕曲 题秋雨怀人图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "流光捻指逢芒种，药栏吹尽红雨。", 
            "剪彩纫幡，裁绡帖辇，待饯花神归去。", 
            "千丝万缕。", 
            "拟绕向花梢，可能留住。", 
            "灯火连宵，绣窗忙煞小儿女。", 
            "芳春红紫竞艳，记飞觞醉月，生恐辜负。", 
            "燕惜泥香，蝶怜粉褪，换了清和时序。", 
            "深情几许。", 
            "听唱到阳关，更添离绪。", 
            "酹酒风前，隔林啼杜宇。"
        ], 
        "title": "如此江山 饯花词", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "绿润红酣，香浓粉艳。", 
            "牡丹初放闲庭院。", 
            "一春常恐负花期，妆成静日珠帘捲。", 
            "倚笑娉婷，含情缱绻。", 
            "若教解语应肠断。", 
            "东皇谅也惜韶华，倩他月姊来相伴。"
        ], 
        "title": "踏莎行 赏牡丹", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "园林风景疑蓬岛，莫辞长日闲伫。", 
            "柳罩溪桥，花迷楼阁，谁在栏杆笑语。", 
            "嘻春好女。", 
            "住影转斜廊，怯迟纤步。", 
            "半响低怀，被人偷认靓妆去。", 
            "斜阳红挂树杪，怪游丝无力，难绾春住。", 
            "屐印明量，衣香暗袭，多是系人情处。", 
            "新词漫赋。", 
            "待说与姮娥，又防相妒。", 
            "不放清光，照伊愁独诉。"
        ], 
        "title": "台城路 园中春日来游者，丽人甚多，偶拟此解", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "风雪载途日，君又赋遐征。", 
            "高堂且喜尚健，内政可经营。", 
            "休虑家贫岁歉，莫损男儿壮志，身世重功名。", 
            "努力夺霜翮，万里展鹏程。", 
            "向临歧，还有语，再叮咛。", 
            "人心险巇难测，著眼要分明。", 
            "慎接疏狂亲友，善察逢迎僮仆，花柳漫牵情。", 
            "祖德未湮没，盼尔振家声。"
        ], 
        "title": "水调歌头 送少兰弟谒选赴都", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "消得几番别，添与十分愁。", 
            "人生碌碌无味，岁月去难留。", 
            "浪说山川灵秀，终是困人成事，有志未能酬。", 
            "智慧两无用，不栉恨悠悠。", 
            "滞长安，怜季子，敞貂裘。", 
            "风尘谁识英俊，何处觅封侯。", 
            "挽鹿尚虚初愿，梦犬犹存厚望，生计拙营谋。", 
            "富贵尔何物，双鬓不禁秋。"
        ], 
        "title": "水调歌头", 
        "type": "词", 
        "yun": "尤"
    }, 
    {
        "author": "袁绶", 
        "era": "清", 
        "subtype": null, 
        "text": [
            "知己最能得，况复本连枝。", 
            "襟怀磊落相似，真伪任人嗤。", 
            "两载花吟月醉，犹记围炉煮雪，赋茗斗新词。", 
            "行雁聚还散，重见在何时。", 
            "霜飙紧，衰草尽，夕阳微。", 
            "离筵相对无语，别绪乱如丝。", 
            "此去乌亭鹭堠，珍重风餐水宿，眠食自扶持。", 
            "逢鲤寄芳讯，早慰倚闾思。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "敞屐视簪韨，雅尚慕樵渔。", 
            "百年驹过隙耳，莫被利名拘。", 
            "家有园林如画，室有琴书乐志，花竹绕吾庐。", 
            "此景若轻负，猿鹤笑人愚。", 
            "况平生，思反哺，效慈乌。", 
            "愿储升斗微禄，相与赋归与。", 
            "花下板◇奉母，窗下蒲编教子，荆树茂庭除。", 
            "佳日介眉寿，醉共捧屠苏。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "倚酒驱愁，留香款梦，过了烧灯时序。", 
            "韶光有限，争忍更掺风雨。", 
            "沉阴作暝，漫赢得、昼长无绪。", 
            "寒尚悄、慵捲犀帘，怕听画檐鸠语。", 
            "长安久羁倦旅。", 
            "纵春来，未减离情千缕。", 
            "三秋一日，梦也有凭无据。", 
            "天长人远，奈鱼雁不将愁去。", 
            "教省识、瘦比疏梅，折枝寄与。"
        ], 
        "title": "一枝春 寄外", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "暗雨疏花，沉云翳月，漏残忘晓。", 
            "愁深梦浅，怕说别来怀抱。", 
            "忆当时、寒螯共吟，智琼雅制新声好。", 
            "向万梅影里，红牙低拍，覆觞同笑。", 
            "谁料。", 
            "分飞早。", 
            "剩绣户题笺，尚留印爪。", 
            "苔阶画槛，衬绿一庭芳草。", 
            "甚春归、人犹未归，片帆望断离思峭。", 
            "愿晴丝、系住流光，慢遣芳华老。"
        ], 
        "title": "琐窗寒 和鹤潭大兄又村仲弟原韵", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "月子弯弯瘦一分。", 
            "可因离思淡秋痕。", 
            "绿窗幽寂罥香尘。", 
            "剩有烟丝萦远梦，更无花片约吟魂。", 
            "不成闲醉又黄昏。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "问迢迢双鲤，怎不为、递芳音。", 
            "自篱菊开时，岭梅谢后，盼到而今。", 
            "沉沉。", 
            "半池冻解，荡长空雁字写离心。", 
            "眉月暗窥帘额，暮烟淡锁遥岑。", 
            "疏林。", 
            "选石自弦琴，惊起欲栖禽。", 
            "便抚冷冰丝，倚寒翠袖，谁伴孤吟。", 
            "愔愔。", 
            "乍晴又雪，认花憔鹤悴怕登临。", 
            "何日重围旧梦，不辞同醉苔阴。"
        ], 
        "title": "木兰花慢 寄少兰弟", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "红疏槛外花，绿减庭前树。", 
            "雁背斜阳淡不明，秋老蒹葭浦。", 
            "掩却小屏山，遮断愁来路。", 
            "刮地西风酿暮寒，又听潇潇雨。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "鸳杼重停，鹊桥又渡，银河瑟瑟涵秋。", 
            "笑指星榆，明蟾已上枝头。", 
            "含情欲话三旬别，问仙郎、可省离愁。", 
            "算佳期，不分今年，两度绸缪。", 
            "人间共盼輧车过，早心香篆袅，眉案光浮。", 
            "露径蛛丝，穿针犹倚高楼。", 
            "花冠莫便潜催曙，愿凉宵、更闰莲筹。", 
            "乞天孙，富贵长生，吉语仍留。"
        ], 
        "title": "高阳台 闰七夕", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "春阴过了芳菲节，雨细风尖。", 
            "蝶怨蜂嫌。", 
            "轻暖轻寒起未忺。", 
            "旧游约略和谁话，彩笔慵拈。", 
            "蕙炷慵添。", 
            "满院飞花怕卷帘。"
        ], 
        "title": "采桑子 送春", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "香梦慵醒，绿云倦绾。", 
            "绮窗睡起晴光满。", 
            "垂杨才染几分黄，搓丝无力东风软。", 
            "梁燕双飞，林莺乍啭。", 
            "虾须半卷闲庭院。", 
            "画屏倚处暗思量，去年此日初相见。"
        ], 
        "title": "踏莎行 其一 春", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "曲曲溪廊，声声檐溜。", 
            "风荷香沁红衣皱。", 
            "桃笙如水毂纹平，烛奴刻遍灯疑豆。", 
            "远梦惊回，添人僝僽。", 
            "萧萧飒飒搀清漏。", 
            "寻常已是不堪闻，如何更值黄昏侯。"
        ], 
        "title": "踏莎行 其二 夏", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "霜老空林，霞烧远岫。", 
            "井梧摇落西风骤。", 
            "东篱黄菊又堆金，当筵谁劝茱萸酒。", 
            "心较云闲，人如花瘦。", 
            "六铢衣薄凉初透。", 
            "小楼容易入深宵，薰炉倚暖香凝袖。"
        ], 
        "title": "踏莎行 其三 秋", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "落叶沉云，岩飙卷竹。", 
            "冲寒漫绕栏杆曲。", 
            "琼瑶踏碎认梅花，枝南笑绽胭脂萼。", 
            "香袅金猊，杯浮红玉。", 
            "花前按谱新声续。", 
            "双双冻雀绕枝啼，万山欲眠寒烟绿。"
        ], 
        "title": "踏莎行 其四 冬", 
        "type": "词", 
        "yun": null
    }, 
    {
        "author": "袁希祖", 
        "era": "清", 
        "subtype": "五言律诗", 
        "text": [
            "鸿爪初经地，乌衣最著名。", 
            "萍逢刚百里，絮语每三更。", 
            "诗律缘家学，文章重老成。", 
            "琐窗同听雨，澴水定新生。"
        ], 
        "title": "送王小岩之潜江 其一", 
        "type": "律诗", 
        "yun": "庚"
    }, 
    {
        "author": "袁希祖", 
        "era": "清", 
        "subtype": "五言律诗", 
        "text": [
            "又向沱潜去，骊驹动短歌。", 
            "虽归犹客耳，欲别奈君何。", 
            "冷署趋庭惯，名山考业多。", 
            "鲰生等匏系，旅食感蹉跎。"
        ], 
        "title": "送王小岩之潜江 其二", 
        "type": "律诗", 
        "yun": "歌"
    }, 
    {
        "author": "袁启旭", 
        "era": "清", 
        "subtype": null, 
        "text": [
            "晨兴涉乱山，亭午憩修畛。", 
            "岩高哀狖吟，树密春禽隐。", 
            "交藤路渐披，独鹤径徐引。", 
            "石窦閟玄冥，巨灵吝真境。", 
            "开凿自何年，潜虬遁虚牝。", 
            "海气通平远，寒烟锢深迥。", 
            "雕锼非一壑，险仄有孤岭。", 
            "仙室越阴凉，人世异朝冥。", 
            "渴欲漱乳泉，饥将摘松菌。", 
            "于此托赏心，无劳慕张邴。"
        ], 
        "title": "循烟霞洞下岭至石屋洞", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "方塘千尺在堂阴，一片春虫语渐深。", 
            "出蛰惊雷喧昨夜，洗兵疏雨过前林。", 
            "希微拟共寒更转，断续如知座客吟。", 
            "况是将军铃阁下，闻声倍切式蛙心。"
        ], 
        "title": "春夜集丹柯阁听虫分赋得心字", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海门东尽不生澜，景物登台极大观。", 
            "红蕊点村千室曙，碧天围水数峰寒。", 
            "珊瑚多入渔人网，玉食先归野客盘。", 
            "倘许闲身坐垂钓，客星不拟落严滩。"
        ], 
        "title": "市桥春望", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "传家世世有忠贞，斯世真堪作老生。", 
            "圣学久窥墙数仞，佛门新礼磬三声。", 
            "轻身似鹤偏宜寿，全德如鸡孰敢争。", 
            "五十年来无限事，白头不负泰阶平。"
        ], 
        "title": "赠林孟易", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一声初度自衡湘，断续天边见几行。", 
            "似有惊疑同避弋，只应来去为随阳。", 
            "高飞关塞何曾阻，久宿蒹葭渐有霜。", 
            "白首苏卿无恙在，北风时节倍思乡。"
        ], 
        "title": "早雁", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭头秋尽枉高车，便向潮阳应辟书。", 
            "行迹欲同沙塞雁，文章应走恶溪鱼。", 
            "中宵剪烛论心地，十载传缄识面初。", 
            "幸是英豪为共事，故人无复叹离居。"
        ], 
        "title": "送魏善伯之潮州", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昔时见子初生子，今日佳儿已抱儿。", 
            "家庆便多庭下彩，乡书遥慰鬓边丝。", 
            "灰馀炉火重增焰，霜后高松渐著枝。", 
            "三十年来天一转，深杯相对好开眉。"
        ], 
        "title": "贺胡韶先举孙", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "今世须才致治平，古人机略见先生。", 
            "剖符旧化三巴俗，伏轼曾降七十城。", 
            "幕府每闻飞健檄，席门何自枉高旌。", 
            "天南贱子能扪虱，坐听高谈为洗兵。"
        ], 
        "title": "彭飞云刺史见访", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "宅边池馆似舟居，布置溪桥亦自如。", 
            "疏树映门凉雨后，曲栏涵水夜星初。", 
            "秋来算亩收黄菊，烛下轮刀鲙白鱼。", 
            "酒罢分题群从散，新篇相许寄吾庐。"
        ], 
        "title": "秋夕过湛泉长同贤从迪周饮于荷舫", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "似云孤起鹤孤飞，一片空明立小池。", 
            "过客只惭依玉树，见花何必羡琼枝。", 
            "月当瘦影徘徊见，酒引浓香寂寞知。", 
            "落得满头君莫笑，鬓毛非久亦如斯。"
        ], 
        "title": "月夜同湛用喈过泉长纵饮梅花下", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西还虽得迩乡园，最是难分汝弟昆。", 
            "春酒自浇离别地，东风含叹鹡鸰原。", 
            "多年瘗玉烟犹暖，当日倾巢卵幸存。", 
            "白发渐生吾老矣，幽冥将负丈人恩。"
        ], 
        "title": "移家西归留别湛克正克茂外弟兼柬同人二首 其一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "四十无成客此都，将归何以答揶揄。", 
            "添来垒垒两坟上，携去双双众小雏。", 
            "南岭溪山清绝地，东江舟楫坦然途。", 
            "春来省墓兼童稚，千载过从定不诬。"
        ], 
        "title": "移家西归留别湛克正克茂外弟兼柬同人二首 其二", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "洞口桃花落雨馀，清溪流出引樵渔。", 
            "姓名不愧何徵士，甲子终虚宋永初。", 
            "七字题诗传白社，千峰采药散比闾。", 
            "知君妙得还童诀，玄鬓朝来渐满梳。"
        ], 
        "title": "寿何克谏", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "长将笔舌代耕芸，海岛焉能绝世尘。", 
            "百里暂归贫有母，一年将尽老催人。", 
            "潮光似火船头晓，梅子如珠屋角春。", 
            "乱日相期无可祝，早占熊梦慰慈亲。"
        ], 
        "title": "岁暮送区鱼山归香山", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "孤高如月万方看，至道无言仰颂难。", 
            "垂老尚闻勤梵行，太平先已薄儒官。", 
            "身为硕果时方剥，书满名山墨未乾。", 
            "曾住朱明洞天上，仙人不敢爱还丹。"
        ], 
        "title": "寿雷峰天然禅师", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南人谁不颂芃苗，百里行春路未遥。", 
            "雁翅城开云尚渍，虎头山出雨初消。", 
            "元戎小队移轻舸，大海微风入短箫。", 
            "天为吾曹晴一日，江花林月好相招。"
        ], 
        "title": "雨后冯再来中丞招同王长文姜坤侯何涟若陈继袁诸子泛舟谒南海神祠登浴日亭望海是日晴霁诘朝复雨即事赋谢二首 其一", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "千秋吏部文章在，三月中丞节钺来。", 
            "庙压平潮诸岛没，天横峰影海门开。", 
            "布衣未敢辞高宴，赤舄无嫌踏野苔。", 
            "南国禹功元不到，安流须仗济川才。"
        ], 
        "title": "雨后冯再来中丞招同王长文姜坤侯何涟若陈继袁诸子泛舟谒南海神祠登浴日亭望海是日晴霁诘朝复雨即事赋谢二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "埋名不免堕圜扉，枉作山中老布衣。", 
            "尚有高人能命驾，岂应吾道遂全非。", 
            "夏侯未死犹传业，叔夜如生亦采薇。", 
            "岁尽乡园归得否，紫梅花落钓鱼矶。"
        ], 
        "title": "狱中柬黄畏斋杨巍材陈是庵", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "名园重得聚英豪，暑月杯盘敢告劳。", 
            "匝水松阴铺地阔，出墙山色带城高。", 
            "时光老去深知惜，笔砚愁来渐懒操。", 
            "同是少年吟啸地，新霜看上鬓边毛。"
        ], 
        "title": "邑中同人招饮西山草堂即事", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昆冈生玉总无瑕，列女贞魂是一家。", 
            "一夕便成千古事，孤坟空与后人嗟。", 
            "乘鸾合上三珠树，化雪应为六出花。", 
            "处子立名青史少，曹娥江水在天涯。"
        ], 
        "title": "过六贞女墓", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "仙遗衣化罗浮蝶，蝶化山蚕复作衣。", 
            "栩栩未离庄叟梦，丝丝还上玉人机。", 
            "质无绮丽宜于隐，生有文章不愧飞。", 
            "多谢良朋远相寄，东方蝉蜕亦依希。"
        ], 
        "title": "李苍水司训长乐以罗浮蝶茧数双及茧布见寄云布即蝶茧所成翼日蝶出茧中五色纷翍玩对之间因成一律寄谢其意", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "初晴天气便炎蒸，小阁风多最上层。", 
            "腊酒旧藏椎髻妇，春茶新惠住山僧。", 
            "频探落月移湘簟，自惜流萤掩夜灯。", 
            "一岁算来今夕短，老夫犹为几回兴。"
        ], 
        "title": "夏至夜即事", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "灯红月皎两相宜，且放中怀入酒卮。", 
            "万种未完为子事，百年过半作翁时。", 
            "山寒渐入青春色，梅老偏高白雪枝。", 
            "莫道传家无素业，先公犹有一经遗。"
        ], 
        "title": "仲冬十三日赣儿受室率成一律示之", 
        "type": "律诗", 
        "yun": "支"
    }, 
    {
        "author": "袁佑", 
        "era": "清", 
        "subtype": null, 
        "text": [
            "沈沈宫漏夜无声，半卷珠帘见月明。", 
            "谱出《霓裳》供奉曲，避人花下自吹笙。"
        ], 
        "title": "长门怨", 
        "type": "乐府曲辞", 
        "yun": "庚"
    }, 
    {
        "author": "袁机", 
        "era": "清", 
        "subtype": "五言绝句", 
        "text": [
            "归梦隔扬州，空庭雨不休。", 
            "女娇频乞果，婢小懒梳头。"
        ], 
        "title": "偶作 其一", 
        "type": "绝句", 
        "yun": "尤"
    }, 
    {
        "author": "袁机", 
        "era": "清", 
        "subtype": "五言绝句", 
        "text": [
            "难逢千日酒，且煮六班茶。", 
            "怕引游蜂至，不栽香色花。"
        ], 
        "title": "偶作 其二", 
        "type": "绝句", 
        "yun": "麻"
    }, 
    {
        "author": "袁机", 
        "era": "清", 
        "subtype": "七言绝句", 
        "text": [
            "二月清明柳最娇，春痕红到海棠梢。", 
            "寄声梁上双飞燕，好啄香泥补旧巢。"
        ], 
        "title": "春怀", 
        "type": "绝句", 
        "yun": "肴"
    }, 
    {
        "author": "袁机", 
        "era": "清", 
        "subtype": "七言绝句", 
        "text": [
            "江城花落满溪烟，送汝于归二月天。", 
            "一路暖风琴瑟好，春声都在木兰船。"
        ], 
        "title": "送云扶妹归扬州 其一", 
        "type": "绝句", 
        "yun": "先"
    }, 
    {
        "author": "袁机", 
        "era": "清", 
        "subtype": "七言绝句", 
        "text": [
            "此去蘋蘩慎所司，西湖花鸟莫相思。", 
            "同怀姊妹怜卿小，珍重初离膝下时。"
        ], 
        "title": "送云扶妹归扬州 其二", 
        "type": "绝句", 
        "yun": "支"
    }, 
    {
        "author": "袁机", 
        "era": "清", 
        "subtype": "七言绝句", 
        "text": [
            "水榭风镫廿四桥，乘鸾月夜好吹箫。", 
            "双鱼切记勤芳讯，莫负春江一夜潮。"
        ], 
        "title": "送云扶妹归扬州 其三", 
        "type": "绝句", 
        "yun": "萧"
    }, 
    {
        "author": "袁机", 
        "era": "清", 
        "subtype": "七言绝句", 
        "text": [
            "清风林下说才华，久有诗名重谢家。", 
            "学罢杭州大梳裹，又弯新髻插琼花。"
        ], 
        "title": "送云扶妹归扬州 其四", 
        "type": "绝句", 
        "yun": "麻"
    }, 
    {
        "author": "袁州佐", 
        "era": "清", 
        "subtype": "七言律诗", 
        "text": [
            "高阁巃嵷俯大荒，雄开四极控诸羌。", 
            "千峰雪映金城晓，万树春融紫塞霜。", 
            "海外共球方辐辏，云边旌旆正悠扬。", 
            "相从胜日陈尊俎，惟有绸缪预彻桑。"
        ], 
        "title": "镇远楼四首 其一", 
        "type": "律诗", 
        "yun": "阳"
    }, 
    {
        "author": "袁州佐", 
        "era": "清", 
        "subtype": "七言律诗", 
        "text": [
            "峥嵘画栋半云霄，四绕河山纵日遥。", 
            "境拓龙荒怀定远，符分虎竹识嫖姚。", 
            "单于城下耕春野，台吉庐边狎暮樵。", 
            "酾酒临风清兴足，愿图王会答熙朝。"
        ], 
        "title": "镇远楼四首 其二", 
        "type": "律诗", 
        "yun": "萧"
    }, 
    {
        "author": "袁州佐", 
        "era": "清", 
        "subtype": "七言律诗", 
        "text": [
            "万叠祁连列槛平，遥飞寒爽照人清。", 
            "西邀王母云车近，东望长安雨树明。", 
            "天马自来春蓿长，泽鸿方集午烟横。", 
            "共疑身在尘寰表，应有高衢接玉京。"
        ], 
        "title": "镇远楼四首 其三", 
        "type": "律诗", 
        "yun": "庚"
    }, 
    {
        "author": "袁州佐", 
        "era": "清", 
        "subtype": "七言律诗", 
        "text": [
            "连峰不断海云开，坐拥岩城亦壮哉。", 
            "地接昆崙标一柱，野分营室接三台。", 
            "洗兵拟挽天河水，供饷惭非酂国才。", 
            "幸际玉闽通道远，春风先许到楼台。"
        ], 
        "title": "镇远楼四首 其四", 
        "type": "律诗", 
        "yun": "灰"
    }, 
    {
        "author": "袁守定", 
        "era": "清", 
        "subtype": null, 
        "text": [
            "稚节为州邑，白首仍傲吏。", 
            "匪敢薄微官，咈民心所悸。", 
            "维民君所天，何为草菅视。", 
            "俯己遂其求，以此毕吾事。", 
            "吾道贵宜时，宜时良匪易。", 
            "道味为之根，尝恐迄失坠。", 
            "悃愊物所依，隆想不能至。", 
            "欢悰生淡泊，至理契劳勚。", 
            "治干非所云，洞然期此意。"
        ], 
        "title": "曲周杂诗 其一", 
        "type": "古风", 
        "yun": "寘"
    }, 
    {
        "author": "袁守定", 
        "era": "清", 
        "subtype": null, 
        "text": [
            "仲夏时雨至，野水满芳塘。", 
            "清飔吹四鄙，蒲苇散余香。", 
            "我闻良有司，国脉为灵氏。", 
            "阴阳俯从之，百卉繁以昌。", 
            "偶行见芜田，惄焉心内伤。", 
            "自顾无善术，何由致嘉藏。", 
            "广广阡陌中，皆我子弟行。", 
            "惟民知我拙，不以巧相尝。", 
            "曷用慰所期，独立空徬徨。"
        ], 
        "title": "曲周杂诗 其二", 
        "type": "古风", 
        "yun": null
    }, 
    {
        "author": "袁守定", 
        "era": "清", 
        "subtype": null, 
        "text": [
            "衙鼓奏惠风，晨色豁幽室。", 
            "清露滴阶莓，庭树滋以茁。", 
            "欢言就花径，意翻有所失。", 
            "曰余绁寸组，何乃游于逸。", 
            "超兴道不存，怀安物已疾。", 
            "惠以积诚流，事由精气毕。", 
            "讼帖有余甘，所乐非缥帙。", 
            "了焉抚念始，持之在专一。"
        ], 
        "title": "曲周杂诗 其三", 
        "type": "古风", 
        "yun": "质"
    }, 
    {
        "author": "袁守定", 
        "era": "清", 
        "subtype": null, 
        "text": [
            "贱子谢世纷，屏居依山麓。", 
            "我生皆退期，因以退名谷。", 
            "谷中化宇宽，欣然滋百族。", 
            "紫芥恣朝瓮，绿萝充时服。", 
            "抱朴转为光，飧和恒自足。", 
            "群鸟弄载阳，吾气与之淑。", 
            "景风吹兰林，几席自流馥。", 
            "眷言协幽襟，罔知四运速。", 
            "念兹历年所，悠哉得归宿。"
        ], 
        "title": "退谷杂咏 其一", 
        "type": "古风", 
        "yun": null
    }, 
    {
        "author": "袁守定", 
        "era": "清", 
        "subtype": null, 
        "text": [
            "时序逐流川，退谷春已暮。", 
            "春暮各有营，驱犊上村路。", 
            "徇禄意多怍，食力勤所务。", 
            "芒屦染芳菲，卉衣生烟雾。", 
            "浮云过陇头，辍耕而有悟。", 
            "即此为形役，况乃勤世故。", 
            "人事会有终，于何加吾素。", 
            "缅彼方舆中，率为居室误。"
        ], 
        "title": "退谷杂咏 其二", 
        "type": "古风", 
        "yun": "遇"
    }, 
    {
        "author": "袁机", 
        "era": "清", 
        "subtype": "五言律诗", 
        "text": [
            "我有秦宫镜，清光欲上天。", 
            "近看花独立，远望月孤悬。", 
            "菱角何时铸，盘龙不记年。", 
            "无人来照影，抛掷井阑边。"
        ], 
        "title": "镜", 
        "type": "律诗", 
        "yun": "先"
    }, 
    {
        "author": "袁机", 
        "era": "清", 
        "subtype": "五言律诗", 
        "text": [
            "有凤荒山老，桐花不复春。", 
            "死还怜弱女，生已作陈人。", 
            "灯影三更梦，昙花顷刻身。", 
            "何如蜩与鸴，鸣噪得天真。"
        ], 
        "title": "有凤", 
        "type": "律诗", 
        "yun": "真"
    }, 
    {
        "author": "袁机", 
        "era": "清", 
        "subtype": "五言律诗", 
        "text": [
            "秋深霜气重，孤雁最先鸣。", 
            "响入空闺静，心怜永夜清。", 
            "自从成只影，同是感离情。", 
            "谁许并高节，寒林有女贞。"
        ], 
        "title": "闻雁", 
        "type": "律诗", 
        "yun": "庚"
    }, 
    {
        "author": "袁机", 
        "era": "清", 
        "subtype": "七言律诗", 
        "text": [
            "添尽兰膏惜寸阴，煎熬终不昧初心。", 
            "孤檠柄曲吹痕淡，细雨更残背壁深。", 
            "有焰尚能争皎月，无花只可耐孤吟。", 
            "平生一点分明意，每为终风恨不禁。"
        ], 
        "title": "镫", 
        "type": "律诗", 
        "yun": "侵"
    }, 
    {
        "author": "袁机", 
        "era": "清", 
        "subtype": "七言律诗", 
        "text": [
            "细雨斜风冷画屏，西堂月落梦初醒。", 
            "女儿言语输鹦鹉，兄弟情怀感鹡鸰。", 
            "远信有时恁客报，书声何日隔花听。", 
            "吴绵买就无人寄，肠断秋山日暮青。"
        ], 
        "title": "得香亭步蟾两弟信作此寄之", 
        "type": "律诗", 
        "yun": "青"
    }, 
    {
        "author": "袁机", 
        "era": "清", 
        "subtype": "七言律诗", 
        "text": [
            "修眉云髻态愔愔，欲返香魂路莫寻。", 
            "针线频劳双手爪，悲欢同说十年心。", 
            "无家叹我因缘恶，瘦影怜君春恨深。", 
            "从此绿窗金翠冷，兰薰粉泽尽消沈。"
        ], 
        "title": "挽兄子才侍者陶姬", 
        "type": "律诗", 
        "yun": "侵"
    }, 
    {
        "author": "袁佑", 
        "era": "清", 
        "subtype": null, 
        "text": [
            "游鱼有殊趣，鸣鸟有殊音。", 
            "群士纷逐名，先生独见心。", 
            "志匪慕巢由，而乃终山林。", 
            "我欲往从之，山水何高深。"
        ], 
        "title": "寄赠孙徵君", 
        "type": "古风", 
        "yun": "侵"
    }, 
    {
        "author": "袁佑", 
        "era": "清", 
        "subtype": "五言绝句", 
        "text": [
            "玉阶无人行，徘徊玉阶侧。", 
            "皎皎明月辉，照见妾颜色。"
        ], 
        "title": "玉阶怨", 
        "type": "绝句", 
        "yun": "职"
    }, 
    {
        "author": "袁佑", 
        "era": "清", 
        "subtype": "七言绝句", 
        "text": [
            "枣边柳边木耳生，稻粳畦外小船行。", 
            "量晴野老方愁雨，多少荒陂不可耕。"
        ], 
        "title": "秋日杂兴", 
        "type": "绝句", 
        "yun": "庚"
    }, 
    {
        "author": "袁克文", 
        "era": "清", 
        "subtype": null, 
        "text": [
            "秋风百转情千缕，玉釭初灭人无语。", 
            "枕上镂香痕，两眉温未温。", 
            "星河窥绮户，应是魂销处。", 
            "无赖忆黄昏，捲帘空倚门。"
        ], 
        "title": "菩萨蛮 闺怨", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "淡淡星河敛画帏，填桥乌鹊尽双飞，山头白鹤有人归。", 
            "乞寿何时逢降幄，垂槎无处问支机，谁裁天锦作征衣？"
        ], 
        "title": "浣溪沙 七夕", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "银釭乍剔人无语，月明愁近阑干。", 
            "夜沈沈地锦衾宽。", 
            "频添香兽，犹怯早春寒。", 
            "小院落尘惊簌簌，乱风吹到更残。", 
            "□□□□□□□。", 
            "断云斜月，都在隔帘看。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "小语轻圆，微嫣娇腻，珠帘玉烛深深地。", 
            "嫩愁都趁柳丝飞，柔欢任被炉烟系。", 
            "梦与云迟，眉教月坠，几回春色撩人醉。", 
            "夜寒应遣酒长温，香浓知是花无睡。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，十里白云疏。", 
            "柳色藏花秋未老，塔光涵水月方初，一篴野人庐。"
        ], 
        "title": "江南好八首 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，云水一天浮。", 
            "碧户星摇珠万颗，朱帘月印玉双钩，梦落小瀛洲。"
        ], 
        "title": "江南好八首 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，绿岸转清流。", 
            "十二阑干人小语，一双鸑鷟梦轻浮，依约弄珠楼。"
        ], 
        "title": "江南好八首 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，水木正萧萧。", 
            "隔巷人呼舟作马，当楼影颤月如潮，一棹永凝桥。"
        ], 
        "title": "江南好八首 其四", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，一曲接城河。", 
            "入市弯环楼倒影，当门迤逦砌衔波，多少采菱歌。"
        ], 
        "title": "江南好八首 其五", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，一顷展冰奁。", 
            "十五女儿分玉镜，初三眉子隔晶帘，私语正纤纤。"
        ], 
        "title": "江南好八首 其六", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，一夕五城秋。", 
            "飞雨归舟纷绮兴，浮云度梦亦清游，徙倚近欢俦。"
        ], 
        "title": "江南好八首 其七", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，秋色点纱帏。", 
            "雏凤清声疑露转，彩鸾娇影幻霞飞，独对此忘机。"
        ], 
        "title": "江南好八首 其八", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "放眼寥天天欲坠。", 
            "一寸山河，一寸伤心地。", 
            "不尽离人弹别泪，黄昏到处春憔悴。", 
            "梦逐江潮惊万矢。", 
            "剑啸鸡鸣，慷慨东风里。", 
            "几见长鲸吞海水，更谁叱咤龙蛇起。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "香尘流落几人家。", 
            "冷到梅花，艳到梅花，芳约隔轻纱。", 
            "春痕只在一些些。", 
            "月也横斜，梦也横斜，帘外已天涯。"
        ], 
        "title": "玉梅花令", 
        "type": "词", 
        "yun": "麻"
    }, 
    {
        "author": "袁克文", 
        "era": "清", 
        "subtype": null, 
        "text": [
            "莫遣相思去，总被相思误。", 
            "一剪东风不尽柔，绾得伊人住。", 
            "梦也无寻处，梦又无凭据。", 
            "道是佳期未有期，可奈朝还暮。"
        ], 
        "title": "卜算子", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "者回欢又聚，离愁乍掩，渐谙春意。", 
            "蜡半香初，尽是泥人深醉。", 
            "莫问柔情几许，问心上、眉间知未？", 
            "重料理。", 
            "萦尘系梦，多应惜坠。", 
            "月何处、甚良宵，算今夕团圞，欲寻无计。", 
            "倚遍阑干，料有素娥惊睡。", 
            "芳约沈沈怨阻，便花妒、相思成碎。", 
            "空咽泪。", 
            "天涯此情谁寄？"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "天涯春远，梦底花迟，归车催破征魂。", 
            "欢醉都如昨，挥弦管、微语试记停尊。", 
            "几回携手怜颦笑，翻愁绝、轻度黄昏。", 
            "任风雨、江楼百尺，镜鸾且共温存。", 
            "腰围料应柔损，正歌散珠落，舞并香屯。", 
            "凤袖鸳钗，今宵何处，多少绪叠离痕。", 
            "禁寒知否人憔悴，黯芳草、咽断王孙。", 
            "便吹到、杏花开了，马嘶可许当门。"
        ], 
        "title": "五綵结同心 寄凤珠海上", 
        "type": "词", 
        "yun": "元"
    }, 
    {
        "author": "袁克文", 
        "era": "清", 
        "subtype": null, 
        "text": [
            "又潺潺夜雨湿帘栊，对酒几沈吟。", 
            "正眼波轻掠，眉痕浅映，已自春深。", 
            "但是无言把手，相对纵清斟。", 
            "莫漫伤憔悴，且共登临。", 
            "我欲江头留滞，渐沾泥团絮，此意难任。", 
            "但明珠还与，双泪咽空襟。", 
            "念天涯、酒醒何处？", 
            "黯今宵、冷落旧征衾。", 
            "愁孤负，到更残后，梦与谁寻？"
        ], 
        "title": "八声甘州", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "微风渐沈漏，中酒今宵，车马直泥人归。", 
            "催寒咽涕管弦切，登楼昨梦依稀。", 
            "何堪望遥信绝，愁伊人凝伫，树展云迷。", 
            "天涯便远，几回肠、泪检征衣。", 
            "魂断那时轻别，无绪纪丁宁，立遍斜晖。", 
            "多少长亭杨柳，眉痕不绾，钗影成非。", 
            "游思倦歇，指重弹、归与春期。", 
            "但将歌临怨，吹花任堕，团絮能飞。"
        ], 
        "title": "夜飞鹊", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "晓来扶起心情，昨宵幽怨今何有？", 
            "临风梦杳，望云魂断，几番回首。", 
            "未到春残，却愁春老，问春知否？", 
            "但小楼香远，曲阑人在，依旧是、春长久。", 
            "芳约黄昏肯负，正东风、一江成皱。", 
            "留欢遣醉，抽思作茧，而今时候。", 
            "记取相逢，惯尽无绪，听鹃啼瘦。", 
            "又柔尘渐起，银屏乍隔，也应消受。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "东风绿遍天涯草，江山依旧征人老。", 
            "无奈是春寒，锦衾愁更宽。", 
            "相思何处寄，七二重重水。", 
            "千里说归期，轻车随絮飞。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "月绽修娥，春融浅鬓，殷勤梦尘吹逗。", 
            "微风帘外起，看罗帐、灯痕轻皱。", 
            "者时红袖，正掠枕翻香，摇钗弹漏。", 
            "凭消受。", 
            "粉零脂腻，一番春透。", 
            "无寐，应记芳时，算佩环初定，笑颦依旧。", 
            "夜阑凝伫久，怕人远、相思重负。", 
            "还期携手。", 
            "便遣怨何曾，拾欢今又。", 
            "抛红豆。", 
            "甚些些子，五更残后。"
        ], 
        "title": "翠楼吟", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "怨阻东风，愁翻断角，一帘花树。", 
            "盈盈月上，卷尽满庭香雾。", 
            "正楼头、认到黛痕，画眉省识银蟾妒。", 
            "但织欢成锦，缚思将茧，忍量缣素。", 
            "延伫。", 
            "人何处。", 
            "黯草锁天涯，云迷海渚。", 
            "欲遣离踪，却被莺声啼住。", 
            "算无端、梦过几重，锦屏玉帐休更误。", 
            "数鸳鸯、卅六都圆，且共教春护。"
        ], 
        "title": "锁窗寒", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "把手江天曙。", 
            "忆当时、金焦纵赏，倚花停麈。", 
            "星火瓜洲才过了，还趁平山烟雨。", 
            "共酬唱、一舟容与。", 
            "十载舟游弹指耳，忍回头邻篴成悽楚。", 
            "长已矣，一抔土。", 
            "君家兄弟今龙虎。", 
            "但何堪、元方老去，脊令悲赋。", 
            "我昔曾依春风座，况又姻联儿女。", 
            "怆几度、相逢酸语。", 
            "检到遗书惟恸哭，看婆娑老泪挥如许。", 
            "知己者，不堪数。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "轻蝉敷翼。", 
            "念故箧夺真，过眼成昔。", 
            "漫考关中旧本，楮痕中擘。", 
            "后来模拓尤精好，具翩然、美人丰格。", 
            "富娘轻薄，贵男刻画，都无颜色。", 
            "是第一、隋宫刻石。", 
            "况残断经时，毡蜡谁觅？", 
            "难得延陵妮古，剪裁装饰。", 
            "四欧名拓梅花谱，共归来、相对珍惜。", 
            "二分凄冷，玉钩斜处，谩寻陈迹。"
        ], 
        "title": "桂枝香 为吴湖帆题董美人墓志旧拓本册子", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "换梦东风惊蓦地。", 
            "昨夜春回，今夜浓春意。", 
            "不尽柔思吹又起，屏山未使成迢递。", 
            "谩说楼高犹独倚。", 
            "月已分明，好共梅花睡。", 
            "酒到欢来偏易醉，等閒过了留无计。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "珍重昔时情绪，梦腾昨夜东风。", 
            "一回春到一回浓，听取鸡声催送。", 
            "荒戍频闻断角，深庭又住閒踪。", 
            "相逢不是梦魂中，赢得清尊愁共。"
        ], 
        "title": "西江月", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "漳河流尽故宫尘，霸气如从马首新。", 
            "东汉缀旒因有国，西园飞盖若无人。", 
            "风悲古冢啼山鸟，日射寒塘散渚蘋。", 
            "孤客吟边不知暝，建安年后有良辰。"
        ], 
        "title": "邺中", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秦淮新月浸微波，曾咽当年玉树歌。", 
            "双阙荒凉山鸟至，六朝烟霭寺僧多。", 
            "桃迎渡口春无限，蘋采江南晚奈何。", 
            "莫把须眉倚红粉，酒楼高绝客颜酡。"
        ], 
        "title": "金陵", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "浪结同心嗣太平，一朝閒梦决东征。", 
            "红颜泣尽宫谁守，白骨流多殿自行。", 
            "仙李根深摇柳色，后庭花谢到芜城。", 
            "横波若久留人住，还望江南无限情。"
        ], 
        "title": "隋宫", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "将归更上尉佗楼，楼外烟江惹客愁。", 
            "白发影同汀鹭晚，黄花香在井梧秋。", 
            "平芜迥绝千林鸟，独树閒邀一叶舟。", 
            "惟望故山今夜月，清辉前路慰同游。"
        ], 
        "title": "江楼归兴", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "桑梓依依历草茅，故园应为长蟏蛸。", 
            "望穷北渚湘兰种，拣尽南枝越鸟巢。", 
            "淮海岂同公路浦，辋川新有孟城坳。", 
            "柴门几处秋萧瑟，后夜行吟月下敲。"
        ], 
        "title": "重移村居既北复南未返吾庐慨然兴叹", 
        "type": "律诗", 
        "yun": "肴"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "板桥霜色带芳篱，四海才名怅昔时。", 
            "流水竟孤琴一曲，临风长见玉双枝。", 
            "藏书曝日恩犹在，裹革终天泪总垂。", 
            "国士只今惭马队，凌江不用奋长离。"
        ], 
        "title": "寄板桥黎方回务光（美周二嗣也）", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "满天寒雨问将归，沧海东流碣石微。", 
            "乡思已驰京口去，宾鸿犹欲岭南飞。", 
            "春生石砝尝鲜馔，云起金焦见羽衣。", 
            "还望台关转寥落，折梅书信莫教稀。"
        ], 
        "title": "送谈蘧怀游潮阳便还京江", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秀气环洲云浸矶，枌榆时见旧恩辉。", 
            "丁年盛事族人说，丙舍残春江燕飞。", 
            "竹长龙孙留劲节，松彫马鬣几成围。", 
            "先庐独远北堂老，一赋南陔愁广微。"
        ], 
        "title": "示族中诸兄弟", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "愁寂孤村阅九春，二樵烟霭若为邻。", 
            "素馨田外苦吟客，红翠声中肥遁人。", 
            "一昨梅香薰水部，祇今蓬户笑山宾。", 
            "采薇便拟行歌远，东就鸿濛问矅真。"
        ], 
        "title": "循州车世之来江村度岁而还比以诗见寄答此兼讯叶姚诸子", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鹤峰高卧羽林郎，闻道将雏舞凤皇。", 
            "顿逊杯新擎到酒，博山炉旧赐来香。", 
            "门前月冷彫弓影，宅内湖涵宝镜光。", 
            "早晚灵洲见佳气，可能无意共翱翔。"
        ], 
        "title": "寄叶犹龙金吾", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "郁郁谁能滞此乡，飞鹑走狗共津梁。", 
            "钩辀笑客行不得，灵寿扶吾当自强。", 
            "句漏洞中期葛令，扶摇枝上过云将。", 
            "寄声白足同心侣，古月明灯何处堂。"
        ], 
        "title": "走笔因柬止言澹归二上人", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "二十年前出宪时，美髯玄发映清姿。", 
            "观风只许凛相对，执法敢求深见知。", 
            "丹陛也曾留汲孺，碧云何异咏休师。", 
            "莫疑棠荫馀霜雪，今日南岩生紫芝。"
        ], 
        "title": "寄寿汤惕庵先生", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "采菱风急暮天浮，一枕听潮溯上流。", 
            "每向亲朋称旅客，独迷烟雨见江鸥。", 
            "颓垣护果丹垂树，小艇穿苗绿满畴。", 
            "知尔一乡栖息好，白云何处伴人游。"
        ], 
        "title": "过白石村访唐明藜聓其从兄明犀久游未归因并怀之", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "龙目离离垂暗津，渔家灯影共星陈。", 
            "名香竟日熏荀令，绣被深宵覆越人。", 
            "斜汉欲将云树合，闰年贪向月华新。", 
            "桑田沧海君休问，结袜閒生雒浦尘。"
        ], 
        "title": "赤花洲七夕同李樵怀家皖公", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "名士倾城两不惭，丛台歌舞系征骖。", 
            "绿珠终合藏金谷，碧玉曾闻嫁汝南。", 
            "绠断银床飞桂瘴，弦更瑶瑟怨湘潭。", 
            "西风短鬓劳相问，惆怅当年玳瑁簪。"
        ], 
        "title": "和薛秀才旧识邯郸歌姬后入靖江藩府藩国遭乱姬便流落偶于逆旅逢故宦者述姬寄语之作", 
        "type": "律诗", 
        "yun": "覃"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "青龙昙壁辋川游，最忆栘花拂寺楼。", 
            "千梵放生深院午，一枝扶老故山秋。", 
            "阶苔转日摇平仲，窗竹鸣风过鞠侯。", 
            "十载支离有尊足，不妨寻我白蘋洲。"
        ], 
        "title": "寄觉度上人", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "荆扉閒掩碧江边，十载愁如水上烟。", 
            "溪树半含莺语涩，朔云中断雁行偏。", 
            "知音几处逢歌雪，问字何人识草玄。", 
            "敝宅屡迁无足相，飘零还见汝家贤。"
        ], 
        "title": "岁除答梁羲倩敦五两甥 其一", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "当年竹马外家游，共看初生似阿侯。", 
            "山豆种来杨氏盛，楚兰滋遍女媭愁。", 
            "春深豹雾薰书幌，水接鹏溟动钓舟。", 
            "千古运期更姓字，虚名知尔世情留。"
        ], 
        "title": "岁除答梁羲倩敦五两甥 其二", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "漫拂峨冠向曙烟，颓檐犹得拜高天。", 
            "鲲溟见击三千里，雁塞闻归十九年。", 
            "米汁从今斋绣佛，露盘依旧捧铜仙。", 
            "閒吟欲制将雏曲，且奏村灯社鼓前。"
        ], 
        "title": "壬寅元日", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "汉署星沈紫水滨，冈州难问老成人。", 
            "万钱忆会鸣钟里，五羖俄悲相杵邻。", 
            "枣下歌传真厌世，橘中棋散竟藏身。", 
            "承家更有玄成嗣，乔木他年念世臣。"
        ], 
        "title": "挽何司寇", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "寂寞于陵独灌园，秦人鸡犬共桃源。", 
            "乌皮几在客谁对，龙眼花繁蜂自喧。", 
            "潋滟春波平草阁，槎枒老树夹柴门。", 
            "河清可俟还愁暮，试上高台礼日暾。"
        ], 
        "title": "春日言怀", 
        "type": "律诗", 
        "yun": "元"
    }, 
    {
        "author": "袁枚", 
        "era": "清", 
        "subtype": null, 
        "text": [
            "生绡一幅红妆影，玉貌珠冠方绮领。", 
            "眼波如月照人间，欲夺鸾篦须绝顶。", 
            "怀刺黄门悔误投，遗珠草草尚书收。", 
            "党人碑上无双士，夫婿班中第一流。", 
            "绛云楼阁起三层，红豆花枝枯复生。", 
            "班管自称诗弟子，佛香同事古先生。", 
            "勾栏院大朝廷小，红粉情多青史轻。", 
            "扁舟同过黄天荡，梁家有个青楼样。", 
            "金鼓亲提妾亦能，争奈江南不出将。", 
            "一朝九庙烟尘起，手握绳刀劝公死。", 
            "百年此际曷归乎？万论如今都定矣。", 
            "可惜尚书寿正长，丹青攘与柳枝娘。"
        ], 
        "title": "题柳如是画像", 
        "type": "古风", 
        "yun": null
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "亭虚偏受月，来往独思君。", 
            "晚饭饥仍懒，秋砧远更闻。", 
            "寡营常采药，多病久离群。", 
            "不有桓谭出，谁能识子云。"
        ], 
        "title": "月下怀友", 
        "type": "律诗", 
        "yun": "文"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "病至真无谓，忧来不可名。", 
            "花飞春日色，雁带故园声。", 
            "卜筑同巢父，寻仙得广成。", 
            "何当驱二竖，好向泰山行。"
        ], 
        "title": "病中与诸友", 
        "type": "律诗", 
        "yun": "庚"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "慈亲望子至，行役敢蹉跎。", 
            "晓色千家树，秋声七里河。", 
            "乱萤随月度，高雁傍星过。", 
            "几处丹山里，如闻白石歌。"
        ], 
        "title": "早发七里河", 
        "type": "律诗", 
        "yun": "歌"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "思乡当十月，归马带霜寒。", 
            "野馆同相忆，河流各自看。", 
            "著书应闭户，阅世好加餐。", 
            "暂坐休辞醉，离亭柿叶丹。"
        ], 
        "title": "与汗朱言别", 
        "type": "律诗", 
        "yun": "寒"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "摇落悲秋暮，空山又掩扉。", 
            "虚名知己在，盛世壮心违。", 
            "九月茱萸酒，十年萝薜衣。", 
            "愁颜难自解，不为羡轻肥。"
        ], 
        "title": "抵舍", 
        "type": "律诗", 
        "yun": "微"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "渡河村落少，南北讶晨星。", 
            "鸽怖依禅树，鸥闲宿野亭。", 
            "寒梅深破腊，冻柳远含青。", 
            "浩荡知春近，农歌渐可听。"
        ], 
        "title": "行城南鱼窝道中", 
        "type": "律诗", 
        "yun": "青"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "登楼开霁色，远近一蝉鸣。", 
            "湿竹含云气，晴梧作雨声。", 
            "诗从忧旱废，病自入秋轻。", 
            "闲读巢由传，斯人已市名。"
        ], 
        "title": "秋霁漫兴", 
        "type": "律诗", 
        "yun": "庚"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "故人垂钓处，踏雨问前期。", 
            "黄叶三秋路，苍烟五礼碑。", 
            "闲云同客意，健鸟趁秋时。", 
            "放眼沧波上，楼船唱《竹枝》。"
        ], 
        "title": "行旧城道中", 
        "type": "律诗", 
        "yun": "支"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "我亦求田舍，君仍滞道涂。", 
            "盛名多坎壈，野馆半榛芜。", 
            "赋稳新诗句，愁深旧酒垆。", 
            "一年才一见，岁月望中徂。"
        ], 
        "title": "凌玉又有远行得书念之", 
        "type": "律诗", 
        "yun": "虞"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "积雨今方歇，晴开九月秋。", 
            "星光明水岸，树影挂山楼。", 
            "尚作他乡客，依然昨夜愁。", 
            "西南多战伐，何处不关忧。"
        ], 
        "title": "秋霁和崔玉阶太史韵", 
        "type": "律诗", 
        "yun": "尤"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "溪桥晴日好，渡水问珠林。", 
            "晓树浮烟出，春城带雪阴。", 
            "鸥惊游子梦，花发定僧心。", 
            "命仆携农具，闲听扣角吟。"
        ], 
        "title": "春日游水月庵", 
        "type": "律诗", 
        "yun": "侵"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "野棠初放绿，送子近河桥。", 
            "此地轻离别，何年慰寂寥。", 
            "岸云迷晓树，江雨入春潮。", 
            "应有北来信，高天雁影遥。"
        ], 
        "title": "送友人南旋", 
        "type": "律诗", 
        "yun": "萧"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "暂对河桥酒，春城柳色新。", 
            "萧条廉吏后，飘泊远游人。", 
            "挂棹方辞越，驱车又向秦。", 
            "故园同逆旅，回首欲沾巾。"
        ], 
        "title": "初春登北阁送张潜庵游临潼 其一", 
        "type": "律诗", 
        "yun": "真"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "汝有探奇癖，西来兴自赊。", 
            "人情随道路，春色著莺花。", 
            "韦曲多诗侣，新丰半酒家。", 
            "朝朝逢折柳，忍住在天涯。"
        ], 
        "title": "初春登北阁送张潜庵游临潼 其二", 
        "type": "律诗", 
        "yun": "麻"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "归程应不远，想在麦花秋。", 
            "客路枌榆社，家园杜若洲。", 
            "晓风吹梦蝶，春树听鸣鸠。", 
            "酒伴君能访，终南有醉侯。"
        ], 
        "title": "初春登北阁送张潜庵游临潼 其三", 
        "type": "律诗", 
        "yun": "尤"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "野树无边阔，萧萧一径穿。", 
            "石丛留虎迹，沙外见人烟。", 
            "鱼贩三家市，鸿飞八月天。", 
            "老农闲剥枣，迟客汲山泉。"
        ], 
        "title": "棠棣坡", 
        "type": "律诗", 
        "yun": "先"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "依依花下酒，忽复泣沾巾。", 
            "久客怀乡土，将归恋故人。", 
            "雪霜千里道，贫贱一生身。", 
            "此去黄河岸，愁看旧钓纶。"
        ], 
        "title": "别同学诸君", 
        "type": "律诗", 
        "yun": "真"
    }, 
    {
        "author": "袁佑", 
        "era": "清", 
        "subtype": "五言律诗", 
        "text": [
            "别酒临高馆，归人值暮秋。", 
            "山川桃竹杖，雨雪木兰舟。", 
            "开阁悬青眼，还家恋白头。", 
            "吴梅花早发，远折问离愁。"
        ], 
        "title": "送钱子璧还江南", 
        "type": "律诗", 
        "yun": "尤"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "山势平临近水亭，白鸥白鹭满沙汀。", 
            "柳条待雨仍含冻，麦意违春未放青。", 
            "冀北九方能识马，济南一老自传经。", 
            "夜来风起连城响，伏枕关心不可听。"
        ], 
        "title": "济南杂兴", 
        "type": "律诗", 
        "yun": "青"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "角巾独买碧山居，人羡山公启事余。", 
            "词赋近题梁苑雪，音书远寄汴河鱼。", 
            "几年帝里轻回驭，何日王门敢曳裾。", 
            "见说莺啼曾有约，片帆春雨到衡庐。"
        ], 
        "title": "酬梁芝三吏部", 
        "type": "律诗", 
        "yun": "鱼"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "归路乡心折大刀，还从此地醉葡萄。", 
            "云深野壑鱼龙寂，风急空林鹳鹤高。", 
            "僧阁双扉连土垒，人家十里馈山醪。", 
            "纫兰忽漫思公子，落帽溪前自读《骚》。"
        ], 
        "title": "九日登旧城用曹秋岳侍郎韵", 
        "type": "律诗", 
        "yun": "豪"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "独鹤盘云下九皋，西风杖屦肯辞劳。", 
            "陶潜自种当门柳，仲蔚无妨满径蒿。", 
            "日薄长林留晚照，夜深急雨落秋涛。", 
            "相期共载伾山酒，笑指丹崖翠壁高。"
        ], 
        "title": "饮幼舆斋中赋和", 
        "type": "律诗", 
        "yun": "豪"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一岁将阑矣。", 
            "怅年华、挽他不住，滔滔似水。", 
            "五十馀番婪尾酒，愁类今番有几。", 
            "蜡烛也、替人流涕。", 
            "痴绝客冬逢是节，盼征轺、尚冀人来此。", 
            "浑不道，竟成雨。", 
            "栖迟只为君恩耳。", 
            "宁不念、茶香笋滑，铜官故里。", 
            "今日五花沾一命，波及臣之妻子。", 
            "敢尚诉、臣饥欲死。", 
            "倘比黄花人尚在，制翟衣、寄到深闺里。", 
            "虽病也，定然起。"
        ], 
        "title": "贺新郎  辛酉除夕恭遇两宫徽号覃恩臣妻亦沾一命感怀纪事仍用前韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "是谁家、本师绝艺，檀槽搯得如许。", 
            "半弯逻逤无情物，惹我伤今吊古。", 
            "君何苦。", 
            "君不见、青衫已是人迟暮。", 
            "江东烟树。", 
            "纵不听琵琶，也应难觅，珠泪曾乾处。", 
            "凄然也，恰似秋宵掩泣。", 
            "灯前一队儿女。", 
            "忽然凉瓦飒然飞，千岁老狐人语。", 
            "浑无据。", 
            "君不见、澄心结绮皆尘土。", 
            "两家后主。", 
            "为一两三声，也曾听得，撇却家山去。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正轻阴、做来寒食，落花飞絮时候。", 
            "踏青队队嬉游侣，只我伤心偏有。", 
            "休回首。", 
            "新添得、一堆黄土垂杨后。", 
            "风吹雨溜。", 
            "记月榭鸣筝，露桥吹笛，说著也眉皱。", 
            "十年事，此意买丝难绣。", 
            "愁容酒罢微逗。", 
            "从今纵到岐王宅，一任舞衣轻斗。", 
            "君知否。", 
            "两三日、春衫为汝重重透。", 
            "啼多人瘦。", 
            "定来岁今朝，纸钱挂处，颗颗长红豆。"
        ], 
        "title": "摸鱼儿  清明感旧", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "怪连宵、暗风吹雨，伤心事竟如许。", 
            "啼衫不恨分飞早，只恨论心何暮。", 
            "溪畔路。", 
            "昨岁里、善权艇繫垂杨树。", 
            "洞门把炬。", 
            "正古寺苍凉，乱山葱翠，长啸落松鼠。", 
            "沈思极，不是薤歌声误。", 
            "从来易散难聚。", 
            "衰年故国逢知己，天也把人轻妒。", 
            "情最苦。", 
            "记前日、文园一卷多情句。", 
            "病中亲付。", 
            "怕碎墨零纨，尘昏蠹损，和泪夜深抚。"
        ], 
        "title": "摸鱼儿  春雨哭远公", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "雪初乾、银僵玉偃，冰牙犹挂檐霤。", 
            "㶁㶁春泥连巷陌，间者阔焉何久。", 
            "君知否。", 
            "闻说道、还京节镇喧刁斗。", 
            "鼍吟兕吼。", 
            "正万斛馀皇，千群组练，将压大江口。", 
            "吾老矣，那顾涛飞山走。", 
            "长自寻花问柳。", 
            "春光满眼原非恶，况值小梅红逗。", 
            "箫管奏。", 
            "只可惜、檀槽金缕人非旧。", 
            "催成皓首。", 
            "待三市月华，六街灯放，同饮夜桥酒。"
        ], 
        "title": "摸鱼儿  早春雪后柬云臣", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记年来、百无俚赖，聊将小令閒做。", 
            "同巷有人才最敏，艳句颇能赓和。", 
            "花影赓。", 
            "写小字斜行、各色蛮笺大。", 
            "携来诧我。", 
            "任腻柳豪苏，一宵立办，诡说蠹馀课。", 
            "谁能料，弹指一坏长卧。", 
            "伤心腹痛车过。", 
            "历历前游还在眼，邻笛吹来入破。", 
            "刘白堕。", 
            "算浮世生前、对语惟君可。", 
            "慎毋计左。", 
            "不信看城南，王郎新冢，夜雨绿苔涴。"
        ], 
        "title": "摸鱼儿  哭王生", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倚西风、徘徊骋望，细流淰淰如许。", 
            "月榭水轩临断岸，落木乱鸦无数。", 
            "谁延伫。", 
            "有两两幽禽、莎径频来去。", 
            "柳阴深处。", 
            "看满陂芦苇，一川葭菼，何计可留汝。", 
            "思前事，处士亭栽梅树。", 
            "岳阳楼枕湘楚。", 
            "玉京碧海閒风景，何限吹笙伴侣。", 
            "时已暮。", 
            "剩满眼鸡群、哙等为公伍。", 
            "相怜不语。", 
            "笑古往今来，事多如此，且听夜窗雨。"
        ], 
        "title": "摸鱼儿  澄江客舍水亭前有野鹤二日饮啄行潦中余伤其凌霄之质而辱在泥涂词以唁之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "怅连宵、暗风吹雨，春寒歇在帘罅。", 
            "忽闻鹦鹉笼中说，谁送香词来也。", 
            "披咏乍。", 
            "似脱线真珠、乱向窗栊洒。", 
            "篇篇无价。", 
            "便周柳纤柔，辛苏感激，材尽出君下。", 
            "为君说，我有鹅笙麝帕。", 
            "能将风月吟写。", 
            "旗亭他日从君宴，准拟避君三舍。", 
            "君莫讶。", 
            "纵牛峤顾夐，今日谁怜者。", 
            "花间曲罢。", 
            "又孟蜀宫前，摩诃池畔，春草绿盈把。"
        ], 
        "title": "摸鱼儿  早春接山阳陆密庵先生札兼惠我月湄词赋此奉酬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆家乡、此时节物，四围槲叶攒锦。", 
            "沿湖小弄莼丝滑，已觉水香微渗。", 
            "论食品。", 
            "应不数、鸡酥羊酪侯门沈。", 
            "流涎那禁。", 
            "伴玉脍鲈腮，雪花盐豉，微雨小桥饮。", 
            "长安道，惆怅愁潘瘦沈。", 
            "谁忺涞酒初窨。", 
            "黏匙凝盌知何限，绝忆吴娘烹饪。", 
            "浑未审。", 
            "笑洛下、季鹰归也还由恁。", 
            "思他则甚。", 
            "拚一夜西风，五湖船上，倦觅绿蓑枕。"
        ], 
        "title": "摸鱼儿  莼", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记宵来、老颠欲裂，要骑碧海狞凤。", 
            "铜荷烛泪荧荧滴，沾满衫儿嫌重。", 
            "缭桂栋。", 
            "记留住金鞭、不放狂奴控。", 
            "公荣伯仲。", 
            "任银井堆霜，晶屏漏月，药玉半船冻。", 
            "吾生事，须付酒经茶董。", 
            "不然带眼移孔。", 
            "杯阑忽忆家乡好，万点暗香浮动。", 
            "亭楚颂。", 
            "更一片笋园、茗岕连唐贡。", 
            "晴螺翠涌。", 
            "且浣却京尘，欹将冰枕，低选客窗梦。"
        ], 
        "title": "摸鱼儿  宋牧仲谢方山曹实庵正子四先生招同人雅集次日正子和光融谷词见赠即依原韵奉酬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "袅春灯、赤瑛盘内，丝丝缕缕难理。", 
            "平生说饼题糕兴，惯与群儿争嗜。", 
            "铜驼市。", 
            "曾趁遍、卖饧小担箫声底。", 
            "何曾见此。", 
            "总输与筵前，轻松纤软，弱雪不胜齿。", 
            "摩挲罢，髣髴梦华小记。", 
            "依稀南内遗制。", 
            "当初赭帕低笼处，分赐龙孙凤子。", 
            "今何似。", 
            "似宋嫂鱼羹、又似杨妃荔。", 
            "天家往事。", 
            "也不信宫娥，晓寒呵手，搓得恁般细。"
        ], 
        "title": "摸鱼儿  咏窝丝糖", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "问何人、生绡滑笏，皴来寂历如许。", 
            "孤篷几扇西风底，滴尽五湖疏雨。", 
            "垂弱缕。", 
            "尽水蔓江荭、信意牵他住。", 
            "寄声鲂𩼈。", 
            "总来固欣然，去还可喜，知我者鸥鹭。", 
            "行藏事，不是如今才悟。", 
            "浮名休再相误。", 
            "人间多少金貂客，输却绿蓑渔父。", 
            "谁唤渡。", 
            "早万木酣霜、红到消魂处。", 
            "湛湛枫树。", 
            "又遥衬芦花，摇晴织暝，闹了半汀絮。"
        ], 
        "title": "摸鱼儿  题徐电发枫江渔父图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有兰陵、宁馨年少，风前玉树姚冶。", 
            "缚茆树栅东溪畔，正傍樊川水榭。", 
            "谁图画。", 
            "画秋后、霜柑百颗高低亚。", 
            "寒香噀射。", 
            "拟楚颂名亭，追踪坡老，此意尽潇洒。", 
            "人间世，总是蜗牛传舍。", 
            "休矜文采儒雅。", 
            "海田几遍栽桑后，万事虚舟飘瓦。", 
            "蜀山下。", 
            "有苏子祠堂、老木曾连把。", 
            "如今尽也。", 
            "便结得亭成，他年志遂，后日谁怜者。"
        ], 
        "title": "摸鱼儿  题龚节孙仿橘图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "楚簟生波，湘帘著水，夏浅胜春时候。", 
            "豆棚底、心情小恶，楝花外、年光空逗。", 
            "记三春、帽影衣香，漫细数、疏狂未居人后。", 
            "奈六幅蒲帆，归吴虽健，却又愁如中酒。", 
            "况是梅天丝雨僽。", 
            "尽挼蓝野水，点来都皱。", 
            "一生事、秧车催去，四月景、蚕房撋就。", 
            "倚小楼、看尽吴田，只漠漠阴阴，不堪回首。", 
            "且白练裙，绿苔钱，閒写小词怀友。"
        ], 
        "title": "夏云峰  夏雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "阵阵樵风，层层花浪，中是康崇旧宅。", 
            "有不断、湖光杳霭，遥山翠、阴霁皆滴。", 
            "老梅花、玉偃银僵，更门外、无数浦帆林笛。", 
            "记冲酒桥南，寻诗巷北，细雨帽檐都侧。", 
            "一自飘流辞乡国。", 
            "剩露井閒苔，和愁堆碧。", 
            "空廊锁、桐花半亩，坏屋走、松枝千尺。", 
            "赖故人、缚帚锄园，早为我添修，药栏鸡栅。", 
            "料来岁花开，前村社散，频梦春城羁客。"
        ], 
        "title": "金明池  忆亳村草堂柬徐南高", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "海外冰肌，岭南雪块，销尽人间溽暑。", 
            "曾种在、越王台下，记著水、和露初吐。", 
            "遍花田、千顷玲珑，惹多少、年小珠娘凝觑。", 
            "奈贾舶无情，茶船多事，载下江洲湓浦。", 
            "姊姊飘流离乡土。", 
            "怅异域炎天，黯然谁与。", 
            "燕姬戴、斜拖辫发，朔客嗅、烂斟驼乳。", 
            "望夜凉、白月横空，想故国帘栊，旧家儿女。", 
            "只鹦鹉笼中，乡关情重，相对商量愁苦。"
        ], 
        "title": "金明池  茉莉", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "历历残更，沈沈深院，坐冷宫斋桦烛。", 
            "檐雨滴、人声渐悄，又廊外、茶响将熟。", 
            "想外边、片片琼英，都解向、红板桥南堆簇。", 
            "怅何计寻香，无聊展画，小检齐纨零幅。", 
            "遥忆粉娥调脂盝。", 
            "恰和泪匀铅，忍寒皴绿。", 
            "簪花格、红欹翠弱，没骨绘、神全韵足。", 
            "料霜毫、写欲成时，衬纤月如银，斜支臂玉。", 
            "且吟弄空花，摩挲秋扇，也算探梅林麓。"
        ], 
        "title": "金明池  臬署寒夜展鹃红女史梅花画扇感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "夹岸轻阴，满塘细雨，惹得乱帆堆绿。", 
            "片石上、千场箫鼓，高台后、几番麋鹿。", 
            "记皋桥、近泰娘家，恰栀子将开，枇杷初熟。", 
            "只白发江潭，东京遗老，伤心南朝艳曲。", 
            "近日征南军马盛，料不比当年，家家丝竹。", 
            "水驿闭、龙舟谁竞，烟舫歇、莲歌莫续。", 
            "想连天、淼淼长洲，尽野鸟频啼，沙鸥轻浴。", 
            "且载得金荃，携将兰畹，归当忘忧小录。"
        ], 
        "title": "金明池  蘧庵先生归自吴门闻携有秋岳先生新词作词奉柬", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "落落门摊，寥寥间架，报道新添赋额。", 
            "小市对、蜗庐马磨，绮陌傍、朱扉画戟。", 
            "总和他、絮铁钱醪，一例载、少府泉刀税籍。", 
            "有铜山兔脱，金穴蝇营，祇算黔娄陋室。", 
            "瘦巷空壕风萧瑟。", 
            "尽堂燕幕乌，遁逃无术。", 
            "人竞说、天家榷酤，谁解学、仙翁点石。", 
            "使天边、月府清虚，怕未稳琼楼，难安桂魄。", 
            "见敬业坊前，奉诚园外，多少题门卖宅。"
        ], 
        "title": "金明池  丙辰秋日书事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "苔绣苍琅，蔓萦屈戍，閒锁街南空宅。", 
            "见一片。", 
            "霜条露萼，伴卧楚、冷绛如织。", 
            "想夕阳、雁背微丹，斜压下、洒向枝头堆积。", 
            "似憔悴秋娘，寂寥班女，倦亸画栏无力。", 
            "飒飒宾鸿南雁日。", 
            "正天水濛濛，关河历历。", 
            "凄凉渡、青溪栅口，惆怅宿、黄陵庙侧。", 
            "遍江南、一夜西风，便也学春鹃，啼痕红裛。", 
            "恨汉苑无花，唐陵少树，只染晴莎烟色。"
        ], 
        "title": "金明池  咏雁来红", 
        "type": "词", 
        "yun": null
    }, 
    {
        "author": "袁启旭", 
        "era": "清", 
        "subtype": "五言律诗", 
        "text": [
            "独游寻往迹，亭榭失芳菲。", 
            "菜甲经春长，鱼苗过雨肥。", 
            "铜瓶沈碧井，石碣断台矶。", 
            "只有空梁燕，年年他自飞。"
        ], 
        "title": "留题开元寺水阁 其一", 
        "type": "律诗", 
        "yun": "微"
    }, 
    {
        "author": "袁启旭", 
        "era": "清", 
        "subtype": "五言律诗", 
        "text": [
            "雉堞层层见，高窗枕簟凉。", 
            "片云行木杪，一鸟破山光。", 
            "洗石苔绞乱，投竿水气香。", 
            "幽栖如傍此，不羡午桥庄。"
        ], 
        "title": "留题开元寺水阁 其二", 
        "type": "律诗", 
        "yun": "阳"
    }, 
    {
        "author": "袁启旭", 
        "era": "清", 
        "subtype": "七言律诗", 
        "text": [
            "邮亭一笠俯平田，往事空传七宝鞭。", 
            "犀甲楼船沈晓梦，龙媒官道锁寒烟。", 
            "英雄已落真人后，父老能谈典午前。", 
            "江左君臣总流水，杜鹃风雨泣年年。"
        ], 
        "title": "玩鞭亭怀古", 
        "type": "律诗", 
        "yun": "先"
    }, 
    {
        "author": "袁绶", 
        "era": "清", 
        "subtype": null, 
        "text": [
            "小院春深。", 
            "暂苔阴斗草，树底调笙。", 
            "柳烟迷燕梦，香雪锁花城。", 
            "闲伫立，夕阳沉。", 
            "又暝色黄昏。", 
            "忆旧游、兰姨别后，偏系离心。", 
            "当时共坐深更。", 
            "记红窗病酒，慵倚银屏。", 
            "留香熏宝鸭，送月度帘旌。", 
            "春去也，怕闻莺。", 
            "怎知有而今。", 
            "懒重理、断笺残句，谁是知音。"
        ], 
        "title": "意难忘 春日感旧", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "篆烟微，人语静，寂寞画栏凭。", 
            "邻院箫声，惆怅共谁听。", 
            "当时月底嘻游，迷藏闲捉，记踏碎、满阶花影。", 
            "盼芳讯。", 
            "别后双鲤迢递，莫是阻潮汛。", 
            "旧事凄凉，肠断怕人问。", 
            "八年形影相依，一朝分手，叹它日、香盟谁證。"
        ], 
        "title": "月底修箫谱 柬兰似表姐", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "记得晓妆临宝镜，万梅花绕红楼。", 
            "髻云同绾两鬓秋。", 
            "卖花声过了，犹未捲帘钩。", 
            "鹊鼎香温烟乍颤，微风细揭罗帱。", 
            "鸾笺拂罢检诗筹。", 
            "吟成先脱稿，赢得玉搔头。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "记得绮窗初罢绣，无聊同步回廊。", 
            "廉纤梅雨过银塘。", 
            "露荷香沁骨，风递一丝凉。", 
            "乐玉舟深斟琥珀，柳阴阴处传觞。", 
            "采莲呼婢泛轻艭。", 
            "红衣愁触损，欲折更商量。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "记得秋期逢七夕，绿阴犹嘒残蝉。", 
            "针楼瓜果正当筵。", 
            "一痕云际月，刚是近初弦。", 
            "乞得星娥今夕巧，綵丝穿睹谁先。", 
            "桐梢一抹锁苍烟。", 
            "露华凉似水，谁画此时天。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "记得长宵纤影并，虬壶听彻更阑。", 
            "犀帘不避小庭寒。", 
            "抽簪闲拨火，芗拣鹧鸪斑。", 
            "报道玉梅花绽了，数来二九将残。", 
            "更看飞雪晓漫漫。", 
            "似闻琼姊说，真个玉为山。"
        ], 
        "title": "临江仙", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "晓妆才罢倚雕栏。", 
            "花上露初乾。", 
            "湘帘半卷荷风细，绿杨外、三两吟蝉。", 
            "曾记旧时，双湖亭畔，同理钓鱼竿。", 
            "玉箫声里恨漫漫。", 
            "红泪背人弹。", 
            "叮咛莫更歌金缕，空赢得、愁上眉弯。", 
            "十二画楼，凭高目断，知隔几重山。"
        ], 
        "title": "一丛花 寄怀琼芝表姊", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "海棠枝上莺声软。轻衫乍试春寒浅。", 
            "风撼护花铃。惊它蝶梦醒。", 
            "昼长深院静。弹指清明近。", 
            "芳径燕泥香。新愁上绿杨。"
        ], 
        "title": "菩萨蛮 春日偶成", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "风力峭，雁声寒。", 
            "象管鸾笺整日闲。", 
            "独倚危楼凝望处，淡烟疏雨暗遥川。"
        ], 
        "title": "赤枣子 秋日西楼晚眺", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "重到旧时游冶处。", 
            "花底无人，花外流萤语。", 
            "翠幌低垂深院宇。", 
            "落红几片随风舞。", 
            "依旧雕栏横玉础。", 
            "一角斜阳，渐下西窗去。", 
            "惹起新愁纷似絮。", 
            "和云直到天涯住。"
        ], 
        "title": "蝶恋花 即景", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "盼断双鱼，不知尺素从何寄。", 
            "水云迢递。", 
            "难得相思字。", 
            "十二红阑，寂寞和谁倚。", 
            "当年事。", 
            "而今犹记。", 
            "只是愁难洗。"
        ], 
        "title": "点绛唇 久不得嘉定诸姊妹信，词以讯之", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "谱瑶笙，凭绮墉。", 
            "谁捲湘帘，微露纤纤手。", 
            "又是井梧摇落后。", 
            "霜叶红肥，秋老黄花瘦。", 
            "绣慵时，吟倦候。", 
            "薄醉旋消，罗袂轻寒逗。", 
            "漫说离情浓似酒。", 
            "为问西风，吹冷盟鸥否。"
        ], 
        "title": "鬓云松令", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "风里荷香细，庭前露气清。", 
            "银蟾朗彻透疏棂。", 
            "笑指粉墙角上、倍分明。", 
            "人影当窗见，箫声隔院闻。", 
            "常仪娇小太憨生。", 
            "闲约雏鬟月下、扑流萤。"
        ], 
        "title": "南柯子", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "岁晚村荒，日斜潮落，冻开湖嘴。", 
            "芦根吐沫，又听爬沙声细。", 
            "爱双螯、霜浓更肥，横行那识渔人计。", 
            "任筠筐罩住，寒蒲缚好，卖来城市。", 
            "还忆。", 
            "瓶花底。", 
            "记解甲吹香，酒边亲递。", 
            "秋光过了，又被酿成秋意。", 
            "便无肠、离情未谙，稻粱也合思故里。", 
            "负频年、独数尖团，盼到看灯里。"
        ], 
        "title": "琐窗寒 销寒第三集，寒蟹", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "三载京华误守株。", 
            "冯暖依旧食无鱼。", 
            "貂裘已敞黄金尽，风雪迎人返故庐。", 
            "才息影，又饥驱。", 
            "归迟别速怨征车。", 
            "欲将眠食殷勤嘱，生恐啼痕染客裾。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "翠禽啼破相思梦。", 
            "红蕤一角鲛珠冻。", 
            "好梦耐寻思。", 
            "生怜入梦时。", 
            "梨云容易散。", 
            "不管柔肠断。", 
            "强起试妆迟，眉愁怕镜知。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "兰因絮果茫茫，丹青留得昙花影。", 
            "低鬟凝睇，弄珠无语，内家妆靓。", 
            "见说当时，天孙下嫁，璇宫春永。", 
            "羡比肩灵匹，画眉佳偶，期白首、双栖稳。", 
            "惆怅彩云易散。", 
            "證香盟、神伤荀令。", 
            "天人标格，春游曾见，披图重认。", 
            "钗凤分飞，镜鸾孤舞，情天难问。", 
            "料红楼碧落，云魂月梦，盼青禽信。"
        ], 
        "title": "水龙吟 题联司马（璧）夫人遗诏", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "凤子低飞芳草径。", 
            "一碧阴阴，软衬苔痕润。", 
            "露浥风翻香梦冷。", 
            "六朝馀韵黏金粉。", 
            "点笔吟窗添画景。", 
            "绿僽红僝，花事成销凝。", 
            "不管春酲慵未醒。", 
            "向人舞倦翩跹影。"
        ], 
        "title": "蝶恋花 题蛱蝶图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "珠帘绣闼人声悄。", 
            "任落叶、满阶慵扫。", 
            "西风飒飒雨潇潇，更添起、离愁多少。", 
            "屏山倚遍闲情绕。", 
            "问谁识、此时怀抱。", 
            "梦中刚是话分携，却又被、花冠催觉。"
        ], 
        "title": "步蟾宫 秋夜不寐，有怀黛华姊", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "垂老何堪别。", 
            "况迢迢、闽南冀北，山川重叠。", 
            "十万腰缠同转饷，又值炎威酷裂。", 
            "早梦绕、玉京瑶阙。", 
            "输与闲鸥眠浪稳，叹劳生、销尽轮蹄铁。", 
            "漫青镜、添华发。", 
            "催归莫负鹃啼切。", 
            "更谁怜、伤贫念远，寸肠千结。", 
            "看碧成朱还自笑，常恐福因才折。", 
            "容易过、好春时节。", 
            "说与旁人浑未省，待宵来、细诉多情月。", 
            "凝望处，碧天阔。"
        ], 
        "title": "金缕曲 送外", 
        "type": "词", 
        "yun": null
    }, 
    {
        "author": "袁枚", 
        "era": "清", 
        "subtype": "五言排律", 
        "text": [
            "忆昔童孙小，曾蒙大母怜。", 
            "胜衣先取抱，弱冠尚同眠。", 
            "髻影红镫下，书声白发前。", 
            "倚娇频索果，逃学免施鞭。", 
            "敬奉先生馔，亲装稚子绵。", 
            "掌珠真护惜，轩鹤望腾骞。", 
            "行药常扶背，看花屡抚肩。", 
            "亲邻惊宠极，姊妹妒恩偏。", 
            "玉陛胪传夕，秋风榜发天。", 
            "望儿终有日，道我见无年。", 
            "渺渺言犹在，悠悠岁几迁。", 
            "果然宫锦服，来拜墓门烟。", 
            "返哺心虽急，舍饴梦已捐。", 
            "恩难酬白骨，泪可到黄泉。", 
            "宿草翻残照，秋山泣杜鹃。", 
            "今宵华表月，莫向陇头圆。"
        ], 
        "title": "陇上作", 
        "type": "排律", 
        "yun": "先"
    }, 
    {
        "author": "袁枚", 
        "era": "清", 
        "subtype": "五言绝句", 
        "text": [
            "沉沉更鼓急，渐渐人声绝。", 
            "吹灯窗更明，月照一天雪。"
        ], 
        "title": "十二月十五夜", 
        "type": "绝句", 
        "yun": "屑"
    }, 
    {
        "author": "袁枚", 
        "era": "清", 
        "subtype": "五言绝句", 
        "text": [
            "妾自梦香闺，忘郎在远道。", 
            "不惯别离情，回身向空抱。"
        ], 
        "title": "古意", 
        "type": "绝句", 
        "yun": "皓"
    }, 
    {
        "author": "袁枚", 
        "era": "清", 
        "subtype": "五言绝句", 
        "text": [
            "白日不到处，青春恰自来。", 
            "苔花如米小，亦学牡丹开。"
        ], 
        "title": "苔", 
        "type": "绝句", 
        "yun": "灰"
    }, 
    {
        "author": "袁枚", 
        "era": "清", 
        "subtype": "五言绝句", 
        "text": [
            "品画先神韵，论诗重性情。", 
            "蛟龙生气尽，不若鼠横行。"
        ], 
        "title": "品画", 
        "type": "绝句", 
        "yun": "庚"
    }, 
    {
        "author": "袁枚", 
        "era": "清", 
        "subtype": "五言绝句", 
        "text": [
            "偶寻半开梅，闲倚一竿竹。", 
            "儿童不知春，问草何故绿。"
        ], 
        "title": "偶作五绝句", 
        "type": "绝句", 
        "yun": null
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "镇日山腰斸白云，载量烟草活纷纷。", 
            "春衫不用金炉热，自向百花香里熏。"
        ], 
        "title": "山中绝句", 
        "type": "绝句", 
        "yun": "文"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "莫唱当年《长恨歌》，人间亦自有银河。", 
            "石壕村里夫妻别，泪比长生殿上多！"
        ], 
        "title": "马嵬", 
        "type": "绝句", 
        "yun": "歌"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "江到兴安水最清，青山簇簇水中生。", 
            "分明看见青山顶，船在青山顶上行。"
        ], 
        "title": "由桂林朔漓江至兴安", 
        "type": "绝句", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "底事听诗听不清，此翁耳壳欠分明。", 
            "拟携谢朓惊人句，来向青天颂数声。"
        ], 
        "title": "听诗叟", 
        "type": "绝句", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "沙沟日影烟朦胧，隐隐黄河出树中。", 
            "刚卷车帘还放下，太阳力薄不胜风。"
        ], 
        "title": "沙沟", 
        "type": "绝句", 
        "yun": "东"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "到底君王负旧盟，江山情重美人轻。", 
            "玉环领略夫妻味，从此人间不再生。"
        ], 
        "title": "明皇与贵妃", 
        "type": "绝句", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "黄阁风裁第一清，宋朝名相半书生。", 
            "西边经略成何事，尚劝横渠莫论兵。"
        ], 
        "title": "范希文", 
        "type": "绝句", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "久别天台路已迷，眼前尚觉白云低。", 
            "诗人用笔求逋峭，何不看山到浙西？"
        ], 
        "title": "桐江作", 
        "type": "绝句", 
        "yun": "齐"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "桐江春水绿如油，两岸青山送客舟。", 
            "明秀渐多奇险少，分明山色近杭州。"
        ], 
        "title": "桐江作", 
        "type": "绝句", 
        "yun": "尤"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "不着衣冠近半年，水云深处抱花眠。", 
            "平生自想无官乐，第一骄人六月天。"
        ], 
        "title": "消夏诗", 
        "type": "绝句", 
        "yun": "先"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "一枝花对足风流，何事人间万户侯。", 
            "生把黄金买别离，是侬薄幸是侬愁。"
        ], 
        "title": "寄聪娘", 
        "type": "绝句", 
        "yun": "尤"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "江山也要伟人扶，神化丹青即画图。", 
            "赖有岳于双少保，人间才觉重西湖。"
        ], 
        "title": "谒岳王墓", 
        "type": "绝句", 
        "yun": "虞"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "寒夜读书忘却眠，锦衾香尽炉无烟。", 
            "美人含怒夺灯去，问郎知是几更天！"
        ], 
        "title": "寒夜", 
        "type": "绝句", 
        "yun": "先"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "葛岭花开二月天，游人来往说神仙。", 
            "老夫心与游人异，不羡神仙羡少年。"
        ], 
        "title": "湖上杂诗", 
        "type": "绝句", 
        "yun": "先"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "凤岭高登演武台，排衙石上大风来。", 
            "钱王英武康王弱，一样江山两样才。"
        ], 
        "title": "湖上杂诗", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "千秋名立举家捐，心死灰寒四十年。", 
            "直为诗书存此脉，重劳尘土作诸缘。", 
            "羲爻始叶包蒙吉，韩奕多承缵祖篇。", 
            "若使析薪讥可免，钓竿吾在五湖船。"
        ], 
        "title": "赣儿受室承诸公赠诗赋答", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "复挂征帆去此都，劳劳终日在驰驱。", 
            "十旬三上二禺峡，百里连分五岭符。", 
            "南楚烽烟嗟往昔，东风民物望来苏。", 
            "关门锁钥须公等，骨气昂藏一丈夫。"
        ], 
        "title": "送孔樵岚宰乐昌", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "少年无远不同游，比者输君已数筹。", 
            "酒后独寻燕市筑，雪中曾买建陵舟。", 
            "九州未必容闲客，五岳何常笑白头。", 
            "我亦从兹理帆席，大江明月记清秋。"
        ], 
        "title": "送何不偕", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "人日吟诗坐客船，白髭临水一茫然。", 
            "西来山坼云中峡，北上江明雪后天。", 
            "几处小帘春市酒，谁家新月夜鸣弦。", 
            "郊原颇记从军地，草草东风又十年。"
        ], 
        "title": "初春江行有感", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万峰东走峡门青，岩石苍苍见列星。", 
            "游子偶来停短棹，故人高卧有闲亭。", 
            "花明栏槛朝长倚，月满溪桥夜不扃。", 
            "四十年前文酒会，白头相对记趋庭。"
        ], 
        "title": "过钟莘野留赠", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "介节清风最起予，此心虽迩迹常疏。", 
            "青春莲府衔杯罢，明月茆斋入梦初。", 
            "七国奇才多在客，六朝名士总能书。", 
            "何因报我瑶华句，一纸寒山慰索居。"
        ], 
        "title": "寄周平山", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "荔枝曾自小园分，荔子红时倍忆君。", 
            "短发细梳凉夜月，虚窗高掩后山云。", 
            "狂书往事追狐史，梦寄闲身到鹤群。", 
            "十载别来今大耋，鳄湖觞酌更须勤。"
        ], 
        "title": "寄叶许山", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "门功先世在安边，少执金吾汉帝前。", 
            "宝带尚存天府赐，箧书犹是异人传。", 
            "闲中岁月耽山水，乱后文章托管弦。", 
            "长记黄塘好风景，近来添得几湖船。"
        ], 
        "title": "寄叶犹龙", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "半红半白两相加，开向城西处士家。", 
            "何处更寻连理树，一枝全胜并头花。", 
            "朗如弦月犹衔魄，清比江云欲变霞。", 
            "知道先生真诀得，石床相伴养丹砂。"
        ], 
        "title": "梁颙若池中莲开一花红白各半索赋三首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "金行为白火为红，大冶元多锻炼功。", 
            "朱粉并施邻女美，色香齐现法轮空。", 
            "高怀濯濯居人外，巧笑盈盈立水中。", 
            "记得六朝王俭府，一江南北互相雄。"
        ], 
        "title": "梁颙若池中莲开一花红白各半索赋三首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岂曰卑栖意自殊，亭亭泥滓不曾污。", 
            "一茎擢出仙人掌，二气凝为太极图。", 
            "发为丹心常早白，玉缘泣血半成朱。", 
            "雌雄好是芙蓉剑，南斗光芒近有无。"
        ], 
        "title": "梁颙若池中莲开一花红白各半索赋三首 其三", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "客里深劳命酒杯，南围腊月正梅开。", 
            "城根倒影夕阳落，桥下寒声潮水来。", 
            "千里宾朋萍迹合，百年怀抱鬓毛催。", 
            "沧江白社吟诗地，送尔风流宋玉才。"
        ], 
        "title": "宋嵋庵招饮南围即事赋别", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "数月逡巡未报诗，十年离索更何为。", 
            "雄心老去成灰烬，白雪吟多上鬓丝。", 
            "虞苑青蝇嗟往事，陆生车马记前时。", 
            "只应共撷东篱菊，买醉南园浊酒卮。"
        ], 
        "title": "答张桐君", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "寒雨从朝歇也无，酒杯相命且狂呼。", 
            "长风直破西江浪，短日多行百里途。", 
            "峡势益奇霜既落，山容如赭草全枯。", 
            "年年此地犹为客，愧见峰头石望夫。"
        ], 
        "title": "至日同温茂长侄汝侯雨中入高峡", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西江秋水正汤汤，暑气初销小阁凉。", 
            "归客过逢初泊舫，病身相送不离床。", 
            "关山别路无杯酒，书札京华少报章。", 
            "卧写新诗不成字，故人休讶懒嵇康。"
        ], 
        "title": "送周维念", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "家门七叶金貂盛，之子由来是冷人。", 
            "一偈安心居士法，半年餐荔岭南身。", 
            "秋江有酒鲈鱼美，碧落无云雁路新。", 
            "不向津头望归棹，病来哀乐总伤神。"
        ], 
        "title": "送叶渊发", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "相逢未得数追倍，见说曾从绝国来。", 
            "凤诏到时蛮女拜，龙神祭日海云开。", 
            "班生自有飞扬志，汉武唯求跅弛才。", 
            "斯世升平须俊杰，看君非久滞蒿莱。"
        ], 
        "title": "赠别刘肩庵", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清风此日满南隅，文武兼权是丈夫。", 
            "百粤诸侯趋使节，八蛮君长拜兵符。", 
            "腰横牛斗星边气，句得骊龙颔下珠。", 
            "浙水自来多俊杰，几回封爵属通儒。"
        ], 
        "title": "献祝大司马制府吴公三首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海门曾报射长鲸，身作东南万里城。", 
            "彩笔不妨裁露布，素丝随处建干旌。", 
            "令如山岳军皆肃，心在冰壶政自清。", 
            "幸托乐郊何以赋，家家弦诵答升平。"
        ], 
        "title": "献祝大司马制府吴公三首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "水清沙碧石粼粼，千里舟车赴令晨。", 
            "棨戟葱茏高峡曙，梅花消息定山春。", 
            "一阳复后天开子，维岳生初岁在申。", 
            "会见作霖苏九有，先为膏雨慰南人。"
        ], 
        "title": "献祝大司马制府吴公三首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "桂江犹带劫馀灰，主试深烦作赋才。", 
            "麋鹿竹边骑马过，鹧鸪声里放船回。", 
            "逢人便问端溪石，作客徒登赵尉台。", 
            "不得留君到初夏，枝头红荔正花开。"
        ], 
        "title": "送高谡园廷评", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "夹道笙歌万姓喧，俱来江上送高轩。", 
            "三年预试调羹手，两粤兼承化雨恩。", 
            "内诏即今趋凤阙，名流何处望龙门。", 
            "桃花院宇论文地，岘首山前片石存。"
        ], 
        "title": "送杨荆湖观察内擢京卿二首 其一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "荆扬相接气原通，南北新花次第红。", 
            "粤峤尚悬卿士月，楚帆先满大王风。", 
            "济时妙略忧能远，传世清篇老愈工。", 
            "此去明良庆相得，赓歌遥在九天中。"
        ], 
        "title": "送杨荆湖观察内擢京卿二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "池连深树暑皆消，酒得良朋兴更遥。", 
            "片席领风来极浦，断虹将雨下青霄。", 
            "楼名赵尉高相望，山有安期坐可招。", 
            "三十年前同赋客，白头书札到今朝。"
        ], 
        "title": "伏日同王础尘张桐君朱子成周文康梁药亭林叔吾董克灌王紫巘集潘亚目视苍楼分赋因寄董无休", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "雍喈声已满朝阳，雏凤今看起后行。", 
            "继世才名徐孝穆，慰亲词赋鲁灵光。", 
            "楝花风里过三楚，荔子香时到五羊。", 
            "车辙肯来寻负郭，老生头白尚能狂。"
        ], 
        "title": "赠徐道冲", 
        "type": "律诗", 
        "yun": "阳"
    }, 
    {
        "author": "袁枚", 
        "era": "清", 
        "subtype": "五言律诗", 
        "text": [
            "重裘逢二月，神手步芳林。", 
            "残雪有余色，百花无竞心。", 
            "踏青苔影薄，禁火客愁深。", 
            "倾耳碧溪畔，黄鹂迟好音。"
        ], 
        "title": "春寒", 
        "type": "律诗", 
        "yun": "侵"
    }, 
    {
        "author": "袁枚", 
        "era": "清", 
        "subtype": "五言律诗", 
        "text": [
            "霜雁一声语，烟江两岸秋。", 
            "芦花三十里，吹雪满船头。", 
            "我欲乘潮去，孤帆夜不收。", 
            "苍茫云树外，明月出瓜洲。"
        ], 
        "title": "夜过瓜洲", 
        "type": "律诗", 
        "yun": "尤"
    }, 
    {
        "author": "袁枚", 
        "era": "清", 
        "subtype": "五言律诗", 
        "text": [
            "霜月两澄鲜，孤篷夜悄然。", 
            "自携双鬓雪，独对一江烟。", 
            "僵树立如铁，寒星摇满天。", 
            "横斜几枝桨，也学榜人眠。"
        ], 
        "title": "十一月十三日冷水步夜起玩月", 
        "type": "律诗", 
        "yun": "先"
    }, 
    {
        "author": "袁枚", 
        "era": "清", 
        "subtype": "五言律诗", 
        "text": [
            "秋夜论秋士，先闻水上音。", 
            "半天凉月色，一笛酒人心。", 
            "响遏碧云近，香传红藕深。", 
            "相逢清露下，流影湿衣襟。"
        ], 
        "title": "夜过借园见主人坐月下吹笛", 
        "type": "律诗", 
        "yun": "侵"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "伤心六十三除夕，都在慈亲膝下过。", 
            "今日慈亲成永诀，又逢除夕恨如何？", 
            "素琴将鼓光阴速，椒酒虚供涕泪多。", 
            "只觉当初欢侍日，千金一刻总蹉跎！"
        ], 
        "title": "伤心", 
        "type": "律诗", 
        "yun": "歌"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "一面东风百万军，当年此处定三分。", 
            "汉家火德终烧贼，池上蛟龙竟得云。", 
            "江水自流秋渺渺，渔灯犹照获纷纷。", 
            "我来不共吹箫客，乌鹊寒声静夜闻。"
        ], 
        "title": "赤壁", 
        "type": "律诗", 
        "yun": "文"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "今岁天公大有情，一冬无雪又春晴。", 
            "红梅但觉飞香久，绿草何曾借雨生。", 
            "双燕翅如迎晓日，百花心更望清明。", 
            "风光如此须行乐，莫管头颅白几茎。"
        ], 
        "title": "春晴", 
        "type": "律诗", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "倚马休夸速藻佳，相如终竟压邹枚。", 
            "物须见少方为贵，诗到能迟转是才。", 
            "清角声高非易奏，优昙花好不轻开。", 
            "须知极乐神仙境，修炼多从苦处来。"
        ], 
        "title": "箴作诗者", 
        "type": "律诗", 
        "yun": "灰"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "路出澶河水最清，当年照影见亲征。", 
            "满朝白面三迁议，一角黄旗万岁声。", 
            "金币无多民已困，燕云不取祸终生。", 
            "行人立马秋风里，懊恼孱王早罢兵。"
        ], 
        "title": "澶渊", 
        "type": "律诗", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "雨帝当年一曲阑，西山藁葬草漫漫。", 
            "目夷守国才何大，叔武迎君事本难。", 
            "金锁门高星象动，玉连环小泪珠乾。", 
            "阿兄南内如嫌冷，五国城中雪更寒。"
        ], 
        "title": "景泰陵", 
        "type": "律诗", 
        "yun": "寒"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "金章紫绶照江滨，王者衣冠古逐臣。", 
            "但说权门难托足，谁知文士易成神。", 
            "宫庭慷慨伊周事，湘水凄凉屈贾身。", 
            "剩有《荔支丹》一曲，至今歌遍楚南人。"
        ], 
        "title": "柳子厚祠", 
        "type": "律诗", 
        "yun": "真"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "一笑翩然载酒行，东山女妓亦苍生。", 
            "能支江左偏安局，难遣中年以后情。", 
            "花下残棋儿破敌，镫前老泪客弹筝。", 
            "荒祠隔叶黄鹂语，犹似当初丝竹声。"
        ], 
        "title": "谢太傅祠", 
        "type": "律诗", 
        "yun": "庚"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "曾把江湖当敌攻，三千强弩水声中。", 
            "霸才越国追句践，家法河西仿窦融。", 
            "宰树重重封锦绣，宫花缓缓送春风。", 
            "谁知苦创东周局，留与平王避犬戎。"
        ], 
        "title": "临安怀古", 
        "type": "律诗", 
        "yun": "东"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "天涯有客赋长征，身要从容马不停。", 
            "故节又从江左认，《移文》应向北山听。", 
            "梅花送我开如雪，春草留人绿满庭。", 
            "揽辔挥毫缘底事，几行僮约付园丁。"
        ], 
        "title": "出山词 其一", 
        "type": "律诗", 
        "yun": "青"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "出门身在百花前，难免花枝笑独眠。", 
            "南陌马冲红杏雨，竹楼书锁绿杨烟。", 
            "长抛春色偏正月，小住名山合四年。", 
            "薄宦心情江上水，好风吹处便开船。"
        ], 
        "title": "出山词 其二", 
        "type": "律诗", 
        "yun": "先"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "浮生几载青山酒，名士常为万古愁。", 
            "双泪偶挥羊太傅，一碑如补晋春秋。", 
            "楼传黄鹤仙何在，佩解明珠水自流。", 
            "今日敬儿天下满，襄阳片石若为留。"
        ], 
        "title": "岘山", 
        "type": "律诗", 
        "yun": "尤"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "六朝云物旧淹留，更向咸阳作壮游。", 
            "万首诗编秦楚地，半生官领帝王州。", 
            "未知两陕谁吾土，孤负三吴说故侯。", 
            "到得函关应四月，行人争耐一春愁。"
        ], 
        "title": "赴官秦中", 
        "type": "律诗", 
        "yun": "尤"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "唱罢阴山《敕勒歌》，英雄涕泪老来多。", 
            "生持魏武朝天笏，死授条侯杀贼戈。", 
            "六镇华夷传露布，九龙风雨聚漳河。", 
            "祇今尚有清流月，曾照高王万马过。"
        ], 
        "title": "过邺下吊高神武", 
        "type": "律诗", 
        "yun": "歌"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "萧郎白马远从军，落日樊川吊紫云。", 
            "客里莺花逢杜曲，唐朝春恨属司勋。", 
            "高谈泽潞兵三万，论定扬州月二分。", 
            "手折夫容来酹酒，有人风骨类夫君。"
        ], 
        "title": "杜牧墓", 
        "type": "律诗", 
        "yun": "文"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "听筑长围几万重，将军匹马独临戎。", 
            "天山扫雪兵犹战，青海啼乌帐已空。", 
            "拜表泪流秋草上，弯弓弦断夕阳中。", 
            "男儿欲报君恩重，死到沙场是善终。"
        ], 
        "title": "哭襄勤伯鄂公", 
        "type": "律诗", 
        "yun": "东"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "手供蘋蘩当束脩，先登华屋后山丘。", 
            "九原尚想师随会，一疏曾经识马周。", 
            "盖代勋华云影在，满堂丝竹水声愁。", 
            "知公泉下应怜我，如此英年也白头。"
        ], 
        "title": "谒史文靖公墓", 
        "type": "律诗", 
        "yun": "尤"
    }, 
    {
        "author": "袁保恒", 
        "era": "清", 
        "subtype": "五言律诗", 
        "text": [
            "去入征西幕，中流击楫歌。", 
            "未闻秦乱定，渐觉楚人多。", 
            "旧价连城重，新硎宝剑磨。", 
            "开诚慕诸葛，刮目竟如何。"
        ], 
        "title": "渡河", 
        "type": "律诗", 
        "yun": "歌"
    }, 
    {
        "author": "袁保恒", 
        "era": "清", 
        "subtype": "五言律诗", 
        "text": [
            "官拙长羁旅，愁多转信天。", 
            "救时无上策，当路易为贤。", 
            "未靖三边寇，仍输九府泉。", 
            "长吟惟抱膝，如镜对秦川。"
        ], 
        "title": "感怀再叠董研樵观察集杜祠韵", 
        "type": "律诗", 
        "yun": "先"
    }, 
    {
        "author": "袁保恒", 
        "era": "清", 
        "subtype": "七言律诗", 
        "text": [
            "万叠屏风带夕曛，孤峰突兀气氤氲。", 
            "神仙有道无人问，泾渭殊源自此分。", 
            "洞鹤舞残千岁雪，山花开绚半天云。", 
            "自惭使节频来往，宵旰何曾慰帝宸。"
        ], 
        "title": "登六盘山绝顶", 
        "type": "律诗", 
        "yun": null
    }, 
    {
        "author": "袁保龄", 
        "era": "清", 
        "subtype": "七言律诗", 
        "text": [
            "凤翙高冈鹤在阴，名贤邂逅喜推襟。", 
            "相期戮力千秋事，不负论交万里心。", 
            "阊阖正开天詄荡，沧滨遥望海重深。", 
            "愿君黾勉崇明德，侨札风流又见今。"
        ], 
        "title": "和朝鲜使赵蔼石诗步韵", 
        "type": "律诗", 
        "yun": "侵"
    }, 
    {
        "author": "袁保龄", 
        "era": "清", 
        "subtype": "七言律诗", 
        "text": [
            "为蝶为周作是观，又来无梦过邯郸。", 
            "百年勋业归蜗角，千古文章笑鼠肝。", 
            "勉在伦常守兢业，敢云担荷怕艰难。", 
            "神仙本不离忠孝，未许忘情一例看。"
        ], 
        "title": "行经邯郸", 
        "type": "律诗", 
        "yun": "寒"
    }, 
    {
        "author": "袁克文", 
        "era": "清", 
        "subtype": null, 
        "text": [
            "又向花间寻断梦。", 
            "几度欢来，几度愁思重。", 
            "病酒年年谁与共？", 
            "朱楼听彻梅花弄。", 
            "翠枕欲抛珠琐动。", 
            "次第东风，何日春相拥？", 
            "量取閒愁随处送，相思只合江南种。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "小语当楼尘乍远。", 
            "灯火依依，未计更长短。", 
            "香暗花明帘不卷，半窗新月眉痕浅。", 
            "何事春蚕重作茧。", 
            "翠袖殷勤，对此谁能遣？", 
            "欺梦东风犹款款，柔情渐入愁肠转。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一角红楼春又驻。", 
            "帘底眉痕，帘外烟和雾。", 
            "梦过银屏留不住，教人肠断无寻处。", 
            "谩说柔情深几许。", 
            "便隔云山，依旧朝还暮。", 
            "看似杨花飘溷去，东风却种相思树。"
        ], 
        "title": "蝶恋花 重遇眉云 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "曲巷层楼门自闭。", 
            "斜月低迷，帘幕深深地。", 
            "梦短更长都不计，问花知否人憔悴。", 
            "依旧画堂春欲睡。", 
            "燕子双双，去住浑容易。", 
            "赢得閒愁何处寄，眉间心上休回避。"
        ], 
        "title": "蝶恋花 重遇眉云 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "离绪东风吹欲断。", 
            "道上杨花，蓦地迎人面。", 
            "惆怅相逢如未见，眼中却被春撩乱。", 
            "经岁经时愁已惯。", 
            "旧梦城南，今日天涯遍。", 
            "行到黄昏应更倦，轻尘高树都成怨。"
        ], 
        "title": "蝶恋花 道上逢绵蛮 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "宛转流莺窥碧树。", 
            "不是当年，花底相逢处。", 
            "轻絮无端飘陌路，游丝可系游人住。", 
            "飞燕归时天欲暮。", 
            "数遍楼台，知向谁家去？", 
            "愁说寻春春又误，旧时明月空如故。"
        ], 
        "title": "蝶恋花 道上逢绵蛮 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，明月最圆时。", 
            "一笛送歌吹婉转，千灯照水漾参差，归去几人迟。"
        ], 
        "title": "江南好 中秋平湖泛月，信宿舟中 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，屧响小楼前。", 
            "人语花香争旖旎，灯痕月影共团圆，遍系荡湖船。"
        ], 
        "title": "江南好 中秋平湖泛月，信宿舟中 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，梦度水中央。", 
            "岂是寻歌回胜地，多因忍涕近欢场，佳节独徬徨。"
        ], 
        "title": "江南好 中秋平湖泛月，信宿舟中 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，一棹下东城。", 
            "窗外云波成黯咽，尊前酒泪不分明，无赖夜三更。"
        ], 
        "title": "江南好 中秋平湖泛月，信宿舟中 其四", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "平湖好，剪烛写新词。", 
            "便隔清波秋籁远，不贪明月夜眠迟，一夕鬓添丝。"
        ], 
        "title": "江南好 中秋平湖泛月，信宿舟中 其五", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "歌舞地，乍觉此心违。", 
            "已看秋英随梦落，还闻瑶草作花飞，老子复何为？"
        ], 
        "title": "江南好 寄林屋兼讯海上友人 其一", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "一年别，长在梦愁中。", 
            "枕上眉痕弹指没，镜边霞影入望空，无语向东风。"
        ], 
        "title": "江南好 寄林屋兼讯海上友人 其二", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "长日醉，嘉酒得忘忧。", 
            "一咏一觞期共赏，三桥三竺待同游，消尽古今愁。"
        ], 
        "title": "江南好 寄林屋兼讯海上友人 其三", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "天台叟，同病各天涯。", 
            "欲向山中分橘实，可从观里问桃花，湖上且为家。"
        ], 
        "title": "江南好 寄林屋兼讯海上友人 其四", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "二分月，今不在扬州。", 
            "黄叶翁犹花作巷，停筝客已画为楼，海上逐閒鸥。"
        ], 
        "title": "江南好 寄林屋兼讯海上友人 其五", 
        "type": "词", 
        "yun": null
    }, 
    {
        "author": "袁克文", 
        "era": "清", 
        "subtype": null, 
        "text": [
            "鹃声苦，憔悴更谁同？", 
            "早托寓言传本事，今从小记识游踪，梦老紫兰丛。"
        ], 
        "title": "江南好 寄林屋兼讯海上友人 其六", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "剑气方寒南斗墟，河清难俟乱离馀。", 
            "滔天却讶帻如屋，齧雪犹看旃绕庐。", 
            "但有金牛通栈道，可无騧马出莎车。", 
            "干戈满目风云晚，深入薜萝还读书。"
        ], 
        "title": "八九吟", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "寥落王风蔓草生，荒郊何意会群英。", 
            "十年丧乱同王粲，万里归来独子卿。", 
            "林际远烟鸦噪晚，雨馀新月雁窥晴。", 
            "故园秋色携琴在，吟断西楼画角声。"
        ], 
        "title": "秋日西郊宴集（时屈道人归自辽阳）", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "今年岂谓去年非，漠漠慈颜认旧闱。", 
            "眷属不离居士室，劳生元息丈人机。", 
            "村僮警夜当风语，汀雁嫌泥带雪飞。", 
            "三陟自知吟更苦，早春怜尔远游归。"
        ], 
        "title": "癸卯早春口占呈友人", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "吴江飞雪上梅枝，海曲人归积雨时。", 
            "双泪正缘乌哺尽，尺书还为雁行悲。", 
            "生身金粟能深信，博物张华谬见知。", 
            "远目不堪迷匹练，梦周今已觉吾衰。"
        ], 
        "title": "得钱牧斋宗伯书（为拙集作序）", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "高帆挂月转江濆，回首孤村在水云。", 
            "赊酒愿逢颜特进，运租期有谢将军。", 
            "女墙独树摇乌影，官渡千艘载马群。", 
            "前路草长劳未歇，况从先哲挹清芬。"
        ], 
        "title": "首夏东游江上作", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "雪后长途在远天，榆关风细客心悬。", 
            "迹留南浦因成别，啼过西楼忽渺然。", 
            "新影欲低青海月，故群仍破黑山烟。", 
            "稻粱不免重来食，多恐惊沙没水田。"
        ], 
        "title": "送雁和元孝", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "潮平江影见秋山，桑梓程途莽苍间。", 
            "乱后插萸中表共，庭前收橘广文间。", 
            "曲池皓月恒相鉴，高第浮云未可攀。", 
            "笑我出门多内顾，片帆西上昨东还。"
        ], 
        "title": "四会访朱子敬表兄学署", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "严城旅食笑孤身，结驷同来第一人。", 
            "近市久知齐晏子，登坛何有汉韩信。", 
            "官街鼓响迎秋急，卜肆帘垂过雨新。", 
            "歌罢无车终不出，愧君风雅为扶轮。"
        ], 
        "title": "程周量梁芝五二子同过", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "杖藜无赖到东城，话到悬河酒遂倾。", 
            "桂树小山成吏隐，桃花深水见交情。", 
            "欲持元赋还西鄂，却选青钱忆水衡。", 
            "四座相欢重问我，十年忧患感生平。"
        ], 
        "title": "酒酣赠汪汉翀工部（曾为番禺令）", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "萧条深负峄阳材，裘敝经时笑古台。", 
            "白雪调高人和寡，青蚨飞去尔归来。", 
            "秦庭璧在相如睨，汉日笳清蔡琰回。", 
            "重拂细尘摩玉轸，一弹还欲进千杯。"
        ], 
        "title": "赎琴", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "火宅莲华露特寒，比来禅味憺忘餐。", 
            "净名复有称摩诘，凿齿非徒对道安。", 
            "物论已齐庄马喻，经文重把鲁鱼看。", 
            "他年傥授菩提记，妙法悬知得者难。"
        ], 
        "title": "听在犙禅师讲法华经兼较金刚经异同师曰陈乔生意者其憍陈如乎因纪一律", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "何事登堂慰伯俞，空闱一拜旧罗襦。", 
            "白杨风急吹萱草，鸿雁天寒泣孝乌。", 
            "玉帐珥貂身暂远，瑶台遗蜕手亲扶。", 
            "祥芝定发金华岭，雪遍梅花隐绛趺。"
        ], 
        "title": "送某还义乌营母太夫人葬", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "寒江兵气两无穷，海国渔家沸鼎中。", 
            "罗网法张回献鹄，鼓鼙声急散哀鸿。", 
            "且邻空舍为孤客，难挟残书命一僮。", 
            "奔走至今何计是，杳然虚谷待愚公。"
        ], 
        "title": "寒江", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "植根长似九秋蓬，戢翼徒看万里鸿。", 
            "晚节可称诗圣得，生年真与觉皇同。", 
            "累朝紫诰归逢掖，两鬓清霜点次工。", 
            "从此亦知陶写去，缺瓶沽酒按枯桐。"
        ], 
        "title": "生日", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "围炉曲宴烂灯花，客话平生益自嗟。", 
            "六国印销愁委佩，五湖舟泛不归家。", 
            "随身秘笈诸郎负，寄迹残山万树遮。", 
            "头白逢人工定拙，好从方朔学龙蛇。"
        ], 
        "title": "冬夜赠曹自悦司马", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "楼下双门车马尘，楼头五夜唱鸡人。", 
            "十年清梦里闾改，一片彩云窗槛新。", 
            "雀噪北林窥殿影，籁传南郭窅天真。", 
            "回翔却问乌衣燕，此处雕梁谁旧邻。"
        ], 
        "title": "拱北楼望仙湖里故居", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "零落黄门欻白头，几年萍梗泛沧洲。", 
            "结交悔作四公子，学佛思随五比丘。", 
            "穹室烟深归祀灶，金银云起去登楼。", 
            "明春未得避喧计，空负晓林黄栗留。"
        ], 
        "title": "甲辰小除夕作", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "浮家今拟动归桡，家在中洲宛转桥。", 
            "菊落秋英频扫径，池平春水渐通潮。", 
            "妻儿已解安容膝，亲友难忘是久要。", 
            "斑鬓经冬拌白尽，青山如画待归樵。"
        ], 
        "title": "将归九江村旧居先寄亲旧", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "越江西上近湘漓，薄禄还同酒一卮。", 
            "舅宅昔闻成此相，圣门今见作人师。", 
            "猺童语杂城边市，龙母神归树里祠。", 
            "莫谓山陬限文教，看君前去拥皋比。"
        ], 
        "title": "送梁甥敦五德庆广文", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "庭邀皎月树含风，归客吟孤旧友同。", 
            "老丑自看诗益好，贤豪相待命犹穷。", 
            "白藤穿枕眠徐孺，龙眼推筐掷左冲。", 
            "劝种宜男家计得，小星言在此城东。"
        ], 
        "title": "七夕前梁阜己宅逢王震生初归自豫章", 
        "type": "律诗", 
        "yun": "东"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "残菊重阳一醉回，虞卿飘泊正堪哀。", 
            "入春诗梦池中草，落日书传垄上梅。", 
            "绿野依然游子去，青山无恙故人来。", 
            "五云北望天高外，知是黄金郭隗台。"
        ], 
        "title": "凌玉去燕游晋归以诗见赠赋此奉酬", 
        "type": "律诗", 
        "yun": "灰"
    }, 
    {
        "author": "袁佑", 
        "era": "清", 
        "subtype": "七言律诗", 
        "text": [
            "藕花短短苇花齐，渔艇秋烟草阁西。", 
            "出寺溪云随意远，过桥山月趁人低。", 
            "与谁相对惟孤鹤，何处寻僧信杖藜。", 
            "砧杵不闻千户静，萧萧城阙夜乌啼。"
        ], 
        "title": "月夜游秋水桥岸", 
        "type": "律诗", 
        "yun": "齐"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "翠阴阴。", 
            "顿染遍、小园前后，果然夏浅胜春。", 
            "一声莺、穿窗透幕，满街絮、扑帽萦巾。", 
            "挑笋偏宜，脱绵乍可，风光尤喜恰初旬。", 
            "清和景、水烟画就，谷雨搓匀。", 
            "漫因循。", 
            "溪山好在，何妨荷蓧垂纶。", 
            "笑无端、一场春梦，问几度、百岁閒身。", 
            "趁冉冉、柔青缓绿，吟兴剧鲜新。", 
            "烘朵玫瑰，剪枝芍药，摘梅煮酒且娱宾。", 
            "屈指算、盈盈桑妇，渐作茶人。"
        ], 
        "title": "绿头鸭  清和", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "五里莺声，半村花气，南郊迤逦，归樵遥指君家近。", 
            "屋头湿翠，窗眼疏香，溅裙水涨，落灯风紧。", 
            "准拟携琴，也思侧帽，与细笺离恨。", 
            "渡斜桥、背山郭，一片酒旗作阵。", 
            "隐隐。", 
            "讵知连日，烟迷楚岫，柳鬓全低，雪压吴天，兰心乍困。", 
            "赢得倚遍雕阑日晚，吹彻玉箫凉嫩。", 
            "况添西楼，夜窗疏雨，滴碎人方寸。", 
            "便有日、访溪梅，多管落英铺粉。"
        ], 
        "title": "笛家  屡拟过红友郊庄探梅连雨不止词以柬之", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "秋士心情，女儿节物，恹恹愁坐，绿樽虽满何心劝。", 
            "帝京此夜，镂枣成斑，煎酥凝兽，题糕才健。", 
            "麝帕纷贻，绣旗细袅，点缀侯门宴。", 
            "正新晴、恣游赏，天气不寒不暖。", 
            "閒算。", 
            "去年九日，有人楼上，笑摘黄花，斜倚西风，任他帘捲。", 
            "今日懒觅登高伴侣，愁望秋槐宫殿。", 
            "几度逡巡，一番追悔，且倚阑干遍。", 
            "怕万一、凤城边，瞥遇南飞沙雁。"
        ], 
        "title": "笛家  九日长安遣兴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "满目新晴，无边野兴，休论万事，且须载酒题糕去。", 
            "灵湫镜黑，仄磴泥青，有人言是，老龙蟠处。", 
            "一样重阳，两年羁宦，往事零如雨。", 
            "被游人、问昨岁，破帽犹然存否。", 
            "重晤。", 
            "竹西词客，刚来京国，亟拉吾徒，洗盏持螯，翩然豪举。", 
            "只忆深院小黄花朵，空颤钗梁鬓缕。", 
            "独夜茫茫，他乡恻恻，饮罢迷归路。", 
            "风急也、白杨边，飒飒定和谁语。"
        ], 
        "title": "笛家  己未九日蛟门招同诸子游黑龙潭次实庵韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "放眼孤城侧。", 
            "落照前、一派伤心秋色。", 
            "叠浪喧豗，怒涛澎湃，西水关窄。", 
            "听黄叶村中，乍扬砧响旋复抑。", 
            "酿晚烟、如此碧。", 
            "更节近茱萸，天连烽火，不许离人此夜，不成思忆。", 
            "前夕。", 
            "莲铜暗滴。", 
            "梦重逢、帝里艳饰。", 
            "锦筝银瑟，弟酬兄唱，烛红盏白。", 
            "睡醒后含愁寄书，盼断无去翼。", 
            "念久客、谁旧识。", 
            "嘱付暮云知，今宵消尽也得，人在暮云以北。"
        ], 
        "title": "画屏秋色  西城秋眺怀纬云弟久滞都门未归用梦窗词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "淡银河，映缸面，红鳞微白。", 
            "蕉轩梧径，雅称秋晴寂历。", 
            "更蒙茸、幽花杂卉遍狼籍。", 
            "快意尽樽前，休苦问、战旗消息。", 
            "日没杯阑，再向空阶布席。", 
            "有万斛西风，把小墀都拭。", 
            "疑惑。", 
            "几层薜荔，一带缭垣，何来递响，高下玲珑之极。", 
            "久知是隔院，檀槽低摘。", 
            "凄凄四座，似芦花枫叶，浔阳夜舶。", 
            "惹得今宵，无数吟蛩，墙下于邑。", 
            "并入哀丝，倍作凉飙激。"
        ], 
        "title": "白苧  早秋饮蘧庵先生宅隔墙闻弦索声", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记旧时元夜，月挂红楼，钗影乱，笑声柔。", 
            "火蛾儿、簇著凝妆艳粉，轻盈妖冶，打块成毬。", 
            "的的春娇，溶溶夜景，夹路银花烂不收。", 
            "一曲紫绡催薄醉，六街绛蜡试清讴。", 
            "谁料一天冰彩，化为丝雨，随风去、洒遍皇州。", 
            "萦蝶翅，困莺喉。", 
            "谁家抛盏，何处藏阄。", 
            "微雪犹零，怕沾鞋印，碧云未合，莫上帘钩。", 
            "风光非旧，叹传柑佳会，今年换做，万里边愁。"
        ], 
        "title": "春风袅娜  甲寅元夜", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "被东风入户，唤作春游。", 
            "新霁动，峭寒收。", 
            "望峥泓太液，龙堂凤艒，参差上苑，碧甃铜沟。", 
            "元夜风光，天家亭馆，树已将花人少愁。", 
            "帽影带晴薰御陌，鞭丝和暖糁皇州。", 
            "经过旃檀绣刹，莲幢芝盖，行人说、翠辇常留。", 
            "金犊稳，雪蛾柔。", 
            "一车莺燕，十里骅骝。", 
            "旧族崔卢，花翎茜袖，新妆秦虢，秀鬋明眸。", 
            "独怜高处，有塔铃碎语，当年此地，辽后妆楼。"
        ], 
        "title": "春风袅娜  正月十二日同陆翼王宋既庭吴志伊庆百徐大文叶九来道子李秋森游白塔旃檀诸寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "全吴馆内，破楚门边，十年事、记冶游作使，与卿并倚吴阊。", 
            "清狂帘前壁月，桥头画縠，钿辕畔、游閒公子，红烛银筝，醉玉温香。", 
            "平康。", 
            "况曾经邂逅，枇杷巷口扫眉娘。", 
            "想那日妖娆，唤马药栏，微雨碧城凉。", 
            "难忘。", 
            "无端一别，腰身瘦尽东阳。", 
            "奈晓风残月，梦回酒醒，往事微茫。", 
            "堂堂。", 
            "问江东士女，涂辙谁令我辈妨。", 
            "料章华才子，也应点、两鬓吴霜。"
        ], 
        "title": "引驾行  柬既庭", 
        "type": "词", 
        "yun": "阳"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "绵濛二月如酥雨，做出销魂天气。", 
            "更独客、冷清清地。", 
            "拚只向、红篝倚。", 
            "灯灺香焦，天寒酒醒，往事难提起。", 
            "想那日、元夜迷藏，禊日秋千，人在绿杨丝里。", 
            "更当初、戟门嬉戏。", 
            "一部烟花轶记。", 
            "帘畔分钗，屏间惜曲，无限恹恹意。", 
            "便海棠月上，夜深谁放花睡。", 
            "奈几年、飘零羁旅，已隔千山万水。", 
            "昨岁铜街，记曾一见，隐隐卓金车子。", 
            "恰柳花如梦，又早香输过矣。"
        ], 
        "title": "十二时  偶忆", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "尽生平、骨偏腾上，那识世间刘表。", 
            "嗟落魄、古长安道。", 
            "市上荆高又少。", 
            "见说城南，群公会猎，抚掌轰然笑。", 
            "有十队、细马轻裘，硬箭强弓，围簇盘雕绣袄。", 
            "往观乎、且为豪耳，莫以粗材相诮。", 
            "斛律诸人，敖曹若辈，马上诗偏妙。", 
            "倏𩩉鸣饿鸱，拂林迅落飞鸟。", 
            "坐平冈、燎狐炙彘，燕女如花回抱。", 
            "热洛河斟，婆罗门舞，浑不似弹边调。", 
            "只李陵安在，碑前野乌群噪。"
        ], 
        "title": "十二时  观猎", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "香腮托。", 
            "人与梨花俱弱。", 
            "东风外、斜压香衾，蹙损潇湘远山角。", 
            "镜鸾空掩却。", 
            "愁觑玉肌减削。", 
            "又不是、中酒伤春，尽日沈吟倚妆阁。", 
            "唾花裙上落。", 
            "奈紫栈才温，红绵正薄。", 
            "水晶帘额轻寒络。", 
            "更阵阵春雨，恹恹残日，小楼欲睡那便著。", 
            "且自漱春酌。", 
            "飘泊。", 
            "旧时约。", 
            "只柳绵花絮，年年如昨。", 
            "绿遍平芜天又各。", 
            "念马嘶门外，听来常错。", 
            "清明寒食，无限恨，燕子觉。"
        ], 
        "title": "兰陵王  春恨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倚帘阁。", 
            "爽气直通寥廓。", 
            "凉瓦上、澹澹初旸，影似干将淬秋锷。", 
            "捣衣声乱作。", 
            "响入愁人院落。", 
            "西风峭、陡把素砧，搀入霜天白翎雀。", 
            "曲终睡还著。", 
            "梦匹马长城，迤逦沙漠。", 
            "浑河路黑探兵错。", 
            "见都尉毳帐，贤王猎火，敌楼飒飒起雕鹗。", 
            "下短草如削。", 
            "惊觉。", 
            "倍萧索。", 
            "渐暮色茏葱，水烟喷薄。", 
            "夜蟾早逗东墙角。", 
            "照满地青桂，半街红药。", 
            "可怜月底，又送到，深巷柝。"
        ], 
        "title": "兰陵王    秋况", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "粉墙侧。", 
            "风递绿窗信息。", 
            "琅然响、莫是青钱，簸入苔痕竟无迹。", 
            "轻圆留不得。", 
            "小玉春纤低拾。", 
            "喧笑处、竞理输赢，朱汗龙绡背人拭。", 
            "春慵倚窗槅。", 
            "渐搓柳沈思，搯花追忆。", 
            "人生几度逢寒食。", 
            "怕连朝风雨，满城烟絮，韶华浪逐榆钱掷。", 
            "一文便难直。", 
            "小立。", 
            "闷还积。", 
            "算几箧青蚨，半贯赤仄。", 
            "卜多字迹都侵蚀。", 
            "且潜买欢笑，强驱愁寂。", 
            "团圆嘉谶，把五铢看，似历历。"
        ], 
        "title": "兰陵王  咏闺人簸钱", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "历历银飙帘外落，又是一番节序。", 
            "今宵停宝杼，正南部烟花，西风牛女。", 
            "端正窥帘，轻狂换盏，多少良俦俊侣。", 
            "有白发何戡，青春张绪，流商刻羽。", 
            "渐露湿瓜筵，月穿针孔，纱幮无暑。", 
            "醉摇栀子树。", 
            "是郁金堂后西偏路。", 
            "谁知道、三生杜牧，前度刘郎，重来还到听歌处。", 
            "钿盒一朝分，记不起、长生私语。", 
            "算此际、情偏苦。", 
            "离多会少，岂独天边河鼓。", 
            "客且歌完金缕。"
        ], 
        "title": "大酺  七夕坐客大合乐漫赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "正野塘边，春帆底，水腻吴绫一束。", 
            "看看寒食到，小梅英妆褪，暗彫香玉。", 
            "杏蕊撩晴，莺雏拂晓，几对鵁鶄争浴。", 
            "板桥西客店，飏酒旗作阵，带烟斜扑。", 
            "有秀靥映门，娇波窥户，当垆情熟。", 
            "篙师休浪促。", 
            "夹衣解、贳饮何须赎。", 
            "君不见、一生惆怅，半世因循，吴霜偷换修蛾绿。", 
            "况听关山夜，流多少、从军笛曲。", 
            "拚美酝、倾千斛。", 
            "转船解缆，社燕风帘相触。", 
            "泥香轻堕簌簌。"
        ], 
        "title": "大酺  溪行野店小饮即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "怅庙竿红，垣衣碧，门外银涛雪屋。", 
            "群妃蓬岛宴，御天风来往，钗铃戛触。", 
            "寂寂小姑，愔愔圣女，苦鸟啼归修竹。", 
            "古苔坏墙满，任脱缰石马，画廊眠熟。", 
            "叹螺髻煤残，蝶裙灰烬，夜长人独。", 
            "灵旗归太速。", 
            "神弦歇、醉觋扶华毂。", 
            "可惜是、乱水彭城，旧家小沛，望乡徒极登临目。", 
            "入不言兮出，学唱个、秋坟鬼曲。", 
            "怨青冢、留江国。", 
            "斑斑恨血，土花坟起红菽。", 
            "水腥打灭翠烛。"
        ], 
        "title": "大酺  题毗陵海烈妇祠用片玉词韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "西江路。", 
            "多少湓浦波涛，鞋山烟树。", 
            "相传白傅当年，月明送客，青衫湿处。", 
            "船须伫。", 
            "记得南康一郡，大江门户。", 
            "此中万叠匡庐，夜深毛女，缘崖笑语。", 
            "君到试窥峭壑，萦红缭碧，狮蹲豹舞。", 
            "第一为讯栖贤，可能如故。", 
            "扪萝剔藓，好划纪游句。", 
            "只休望、楚江赤壁，吴天瓜步。", 
            "怕事随潮去。", 
            "望时又惹，高人愁绪。", 
            "短发搔千缕。", 
            "君且坐峰头，拈花成雨。", 
            "晚来拍手，白云堆絮。"
        ], 
        "title": "瑞龙吟  送董舜民之庐山用周美成春景原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "春灯灺。", 
            "拚取歌板蛛萦，舞衫尘洒。", 
            "屏间乍见檀槽，与秋风扇，一般斜挂。", 
            "帘儿罅。", 
            "几度漫将音理，冰弦都哑。", 
            "可怜万斛春愁，十年旧事，恹恹倦写。", 
            "记得蛇皮弦子，当时妆就，许多声价。", 
            "曲项微垂流苏，同心结打。", 
            "也曾万里，伴我关山夜。", 
            "有客向、潼关店后，昆阳城下。", 
            "一曲琵琶者。", 
            "月黑枫青，轻拢细砑。", 
            "此景堪图画。", 
            "今日怆人琴，泪如铅泻。", 
            "一声声是，雨窗閒话。"
        ], 
        "title": "瑞龙吟  春夜见壁间三弦子是云郎旧物感而填词", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "天将曙。", 
            "黯淡残月窥窗，朝霞映树。", 
            "起来唤婢移床，贪他井畔，早凉无数。", 
            "怅谁与。", 
            "俄顷碧云低捲，火轮高吐。", 
            "海天万里炎蒸，渴龙夭娇，阳乌旋舞。", 
            "恰喜水边桐际，风帘澒洞，旷然无暑。", 
            "长昼且将马蹄，秋水閒注。", 
            "松风小沸，亲拆旗枪煮。", 
            "还消受、竹肌坠粉，荷珠跳雨。", 
            "渐渐斜阳暮。", 
            "乱蝉嘶到，最消魂处。", 
            "茉莉枝头乳。", 
            "浴罢碧阑干，箫声一缕。", 
            "无人只有，冷萤来去。"
        ], 
        "title": "瑞龙吟  夏景", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "蝶粉犹酣，莺声渐老。", 
            "碧云望断鱼书杳。", 
            "连宵有梦踏莎行，柔魂绿遍池塘草。", 
            "伫月林深，题钩石巧。", 
            "堕红糁径无人扫。", 
            "归来倦倚茜纱窗，博山香炉馀烟袅。"
        ], 
        "title": "踏莎行 暮春", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "断雁萦云，暗蛩喧雨，露华凉沁空庭。", 
            "正微酲乍醒，笛弄凄清。", 
            "轳轳金井桐阴晚，剪西风、作尽秋声。", 
            "坠欢何处，盟寒旧日，梦瘦而今。", 
            "夜深薄袂伶俜。", 
            "向绿天影里，敲竹低吟。", 
            "恰炉温鹊尾，灯晕花身。", 
            "素娥不解相思苦，照离人、直恁分明。", 
            "画栏凭遍，无聊心绪，说与谁听。"
        ], 
        "title": "金菊对芙蓉 自题桐阴待月图", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "隔花清漏沉沉。", 
            "又三更。", 
            "只恐夜寒指冷、罢调笙。", 
            "庭月满。", 
            "帘慵卷。", 
            "雁声声。", 
            "知否有人欹枕、梦难成。"
        ], 
        "title": "相见欢", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "人别后，又是探梅时。", 
            "风送归鸦栖不定，阿谁花底掩双扉。", 
            "惊起翠禽啼。", 
            "深院静，帘卷辟寒犀。", 
            "羌笛数声吹梦断，屏山一角玉蟾低。", 
            "冷露湿苔衣。"
        ], 
        "title": "江南好", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "百年难得中秋闰，月又团圞。", 
            "人又团圞。", 
            "一碧长空转玉盘。", 
            "重逢二八婵娟面，倦倚雕栏。", 
            "醉倚雕栏。", 
            "金粟香中笑语欢。"
        ], 
        "title": "采桑子 闰中秋即事 其一", 
        "type": "词", 
        "yun": null
    }, 
    {
        "author": "袁绶", 
        "era": "清", 
        "subtype": null, 
        "text": [
            "秋光皎洁逾前度，花影屏山。", 
            "竹影屏山。", 
            "香雾黏衣不觉寒。", 
            "琼楼玉宇知何处，坐到更阑。", 
            "话到更阑。", 
            "如此良宵再过难。"
        ], 
        "title": "采桑子 闰中秋即事 其二", 
        "type": "词", 
        "yun": null
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "但肯寻诗便有诗，灵犀一点是吾师。", 
            "夕阳芳草寻常物，解用多为绝妙词。"
        ], 
        "title": "遣兴", 
        "type": "绝句", 
        "yun": "支"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "小步闲拖六尺藤，空山来往健如僧。", 
            "栽花忙处儿呼饭，夜读深时妾屏灯。"
        ], 
        "title": "遣兴杂诗", 
        "type": "绝句", 
        "yun": "蒸"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "不相菲薄不相师，公道持论我最知；", 
            "一代正宗才力薄，望溪文集阮亭诗。"
        ], 
        "title": "论诗绝句", 
        "type": "绝句", 
        "yun": "支"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "一别先生五十年，洛阳年少也华颠。", 
            "自怜枉受吴公荐，白首重来意惘然。"
        ], 
        "title": "再题贾太傅祠", 
        "type": "绝句", 
        "yun": "先"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "青芦叶叶动春潮，堤上杨花带雪飘。", 
            "满地月明仙鹤语，碧天如水一枝箫。"
        ], 
        "title": "山中绝句", 
        "type": "绝句", 
        "yun": "萧"
    }, 
    {
        "author": "袁枚", 
        "era": "清", 
        "subtype": "七言绝句", 
        "text": [
            "千枝红雨万重烟，画出诗人得意天。", 
            "山上春云如我懒，日高犹宿翠微巅。"
        ], 
        "title": "春日杂诗", 
        "type": "绝句", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾泊端溪共醉歌，霜天凉月映藤蓑。", 
            "数茎鹤发生来早，千里鱼书别后多。", 
            "已付形骸同土木，尚劳心力纪关河。", 
            "终篇不觉逌然笑，壮志真惭马伏波。"
        ], 
        "title": "寄答华商原", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "过来三万又三千，百岁期颐在目前。", 
            "两子白头相孝友，一家全盛见曾玄。", 
            "能言神庙升平事，尚记吾翁始学年。", 
            "今日并成前代史，谁知犹有地行仙。"
        ], 
        "title": "寿伯母梅太君", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "新构闲斋事事幽，帘栊清寂胜前游。", 
            "疏篱引蔓时妨帽，老树扶人共上楼。", 
            "暮雨千家闻短笛，东风一绿遍平畴。", 
            "园林烟景元堪画，况有数峰来上头。"
        ], 
        "title": "登湛祯士新阁", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "向来高步渺群儒，名在新篇势莫逾。", 
            "凤羽尚思翔万仞，鹤书争遣下三吴。", 
            "横竿笠泽江边卧，直宿文昌殿后趋。", 
            "为见为潜君并得，天涯相见话菰芦。"
        ], 
        "title": "赠别潘稼堂简讨二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "去是新秋来是冬，一年踪迹岭云中。", 
            "犹同遁世人无闷，独有名山路未穷。", 
            "采砚每逢蕉叶白，买舟频系荔支红。", 
            "罗浮括入归囊里，曾否江门梦钓翁。"
        ], 
        "title": "赠别潘稼堂简讨二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清尊须醉曲栏前，飞阁临秋一浩然。", 
            "五岭北来峰在地，九州南尽水浮天。", 
            "将开菊蕊黄如酒，欲到松风响似泉。", 
            "白首重阳唯有笑，未堪怀古问山川。"
        ], 
        "title": "九日登镇海楼", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "无穷志业总成赊，老去吾生渐有涯。", 
            "秋秫未登频卧疾，菊花临发又离家。", 
            "风吹野柝来虚舫，月应寒潮上浅沙。", 
            "报汝三冬宜共勉，莫耽朋酒负年华。"
        ], 
        "title": "夜度黄脊沙漫成寄示赣励", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "皋比一坐鬓苍苍，俸入虽微喜近乡。", 
            "高峡云山初假馆，三城风雨旧同堂。", 
            "康成善饮仪弥谨，阮籍能吟醒亦狂。", 
            "还拟花时共沉醉，清溪聊且放归航。"
        ], 
        "title": "别翁约似广文", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "几年音问渺天涯，别路茫茫系我思。", 
            "空际飞凫人莫睹，市中成虎世谁知。", 
            "狂多在醒何须酒，穷到能工定有诗。", 
            "片剌相投俱不值，倏闻车马又东驰。"
        ], 
        "title": "寄送刘海阳静伯", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "菖蒲涧水记浮觞，别后音书枉数行。", 
            "近日铜龙老宾客，几年金马校文章。", 
            "网罗异代归迁史，羽翼高飞倚夏黄。", 
            "江左岭南多轶事，颇曾为论辨兴亡。"
        ], 
        "title": "寄黄忍庵太史", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "何处春郊布绮筵，菖蒲涧口接濂泉。", 
            "竹分山色为门径，石咽溪声似管弦。", 
            "野寺苍凉怀古地，东风晴暖试花天。", 
            "闲来偶共山僧笑，不醉溪桥又五年。"
        ], 
        "title": "春日王也夔招游蒲涧即事作", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "谁走银鞍挈玉壶，西山亭沼对城隅。", 
            "人言梁国佳公子，仆是高阳旧酒徒。", 
            "鱼戏新荷筒尚卷，月疏杨柳叶全枯。", 
            "时来望雨忧如渴，清句居然起病夫。"
        ], 
        "title": "向恬庵携酒西山是日适热发不得痛饮赋此答谢", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "旬来忧旱每成嗟，两度甘霖值尔家。", 
            "高树领风多在柳，小池添水半为花。", 
            "凉声入耳能销酒，香气浮杯好试茶。", 
            "况是主人文字饮，篝灯拈韵兴何涯。"
        ], 
        "title": "佘兼五招同梁巨圃刘倬之梁耋符刘惇予小饮池亭大雨适至即事分赋得花字", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "平生游未到秦川，每送秦人一黯然。", 
            "四姓帝居雄自古，二崤关路险如天。", 
            "河冰坚处行归骑，霜月圆时泊客船。", 
            "不必更论南越橐，卷中曾补白华篇。"
        ], 
        "title": "送程荆山归富平为其尊人寿二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "源溪苓塞近何如，华子高栖善著书。", 
            "归奉晨昏千里外，正当天地一阳初。", 
            "罗浮大药光生鼎，太华晴峰雪照庐。", 
            "自昔五陵游侠窟，送君临发重踟躇。"
        ], 
        "title": "送程荆山归富平为其尊人寿二首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "别时不谓便逾旬，此日高天见雁群。", 
            "黄菊篱边谁对酒，朱明洞口倍怀君。", 
            "生多忧患常同遘，齿在桑榆愧未闻。", 
            "已定穷通数年计，白头相伴老飞云。"
        ], 
        "title": "罗浮道中值王础尘生日寄之", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "隐居虽隔岭头云，廿载相知只耳闻。", 
            "三度南来初值我，一秋游兴又违君。", 
            "生涯事事成蛇足，行迹年年似雁群。", 
            "未必白头皆若此，酒阑携手望星文。"
        ], 
        "title": "赠别任道爰", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东郊此别莫销魂，千里闽中路易言。", 
            "老泪数行唯母在，馀生一日是君恩。", 
            "往来潮水通双鲤，去住云山隔断猿。", 
            "到日枫亭秋渐近，荔支红处似家园。"
        ], 
        "title": "送彭艾庵流漳州", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "酷似高人王右丞，在官萧散意如冰。", 
            "时名兄弟堪方驾，家学文章是一灯。", 
            "沧海乘槎曾独到，越山怀古记同登。", 
            "南来新咏多如许，纸贵衡阳写未能。"
        ], 
        "title": "寄怀王阮亭兼索其南海集", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾歌燕筑金台上，又泛朱厓大海中。", 
            "老脚天涯殊复健，白头吾道未终穷。", 
            "首春问路纤纤草，二月扬帆细细风。", 
            "此去乡南更千里，好音惟恨隔邮筒。"
        ], 
        "title": "送何孟门之琼州", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "解印深辞郡县劳，却烦车骑问蓬蒿。", 
            "幽人逸致行藏古，名世新编卷帙高。", 
            "未老闲身依净社，方春疏柳映林皋。", 
            "罗浮不让匡庐胜，归去先生又姓陶。"
        ], 
        "title": "博罗令陶雪樵解组将归过予于五羊以罗浮新志见贻诗以送之", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五峰处处有名区，最是君家似画图。", 
            "已割山光来屋里，不妨楼外即城隅。", 
            "香垂峭壁千花细，石透盘根老树孤。", 
            "两世过从今几度，快听春鸟劝提壶。"
        ], 
        "title": "梁殿一殿章招饮雨花洞即事", 
        "type": "律诗", 
        "yun": "虞"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "轻帆为我慰离群，得见梅花又见君。", 
            "三径苔痕藏草屋，一湖水气湿春云。", 
            "风停篆影微微直，雨歇莺声渐渐闻。", 
            "弹指来游刚十载，当筵莫惜酒杯醺。"
        ], 
        "title": "泊舟平望偕齐次风宗伯周兰坡学士访玉川居士", 
        "type": "律诗", 
        "yun": "文"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "欲诉衷肠万万条，满身香雪未全飘。", 
            "新丝买得刚三月，旧雨吹来似六朝。", 
            "绿影自遮南北渡，春痕分护短长桥。", 
            "五株一入先生传，不学柔枝乱折腰。"
        ], 
        "title": "春柳", 
        "type": "律诗", 
        "yun": "萧"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "先生垂老泪星星，行箧常携感旧铭。", 
            "一代交情存笔墨，三人颜色付丹青。", 
            "酒杯曰社秋来忆，玉笛山阳雨后听。", 
            "五十二年鸿爪在，昭陵风雪满兰亭。"
        ], 
        "title": "题沈凡民兰亭卷子 其一", 
        "type": "律诗", 
        "yun": "青"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "浮生难挹鲁灵光，风义羊求事渺茫。", 
            "两晋书亡王内史，六朝人剩沈东阳。", 
            "金仙次第辞西汉，宫女凭谁说上皇。", 
            "惆怅钟期来海畔，断琴弹落一天霜。"
        ], 
        "title": "题沈凡民兰亭卷子 其二", 
        "type": "律诗", 
        "yun": "阳"
    }, 
    {
        "author": "袁枚", 
        "era": "清", 
        "subtype": "七言律诗", 
        "text": [
            "名字虚无姓渺漫，当年谁与葬衣冠。", 
            "能将莽莽乾坤辟，亦复萧萧邱陇寒。", 
            "数典更无前辈在，留坟似与后人看。", 
            "不将死例当头定，世上纷纷事更难。"
        ], 
        "title": "盘古冢诗", 
        "type": "律诗", 
        "yun": "寒"
    }, 
    {
        "author": "袁存诚", 
        "era": "清", 
        "subtype": "七言绝句", 
        "text": [
            "连峰如玦隐神湾，行到湾中峰又环。", 
            "欲辨东西寻旧路，但从谷口认遥山。"
        ], 
        "title": "游敔山湾", 
        "type": "绝句", 
        "yun": "删"
    }, 
    {
        "author": "袁名曜", 
        "era": "清", 
        "subtype": null, 
        "text": [
            "夜阑烧烛短，雾淞暗河天。", 
            "带雨数声雁，鸣筝何处船。", 
            "岁时惊久客，哀乐感中年。", 
            "剩欲闻鸡舞，潇潇澈枕边。"
        ], 
        "title": "德州夜雨", 
        "type": "古风", 
        "yun": "先"
    }, 
    {
        "author": "袁玉堂", 
        "era": "清", 
        "subtype": "七言绝句", 
        "text": [
            "伊吾西北月氏东，一岭摩天气象雄。", 
            "三十六盘登绝顶，始知身已出云中。"
        ], 
        "title": "咏天山", 
        "type": "绝句", 
        "yun": "东"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "采药入名山，愧余非健步。", 
            "良医不可求，莫使庸夫误。"
        ], 
        "title": "病足 其一", 
        "type": "绝句", 
        "yun": "遇"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "行人跛而登，曾惹齐宫笑。", 
            "扶病乐观鱼，渔翁莫相诮。"
        ], 
        "title": "病足 其二", 
        "type": "绝句", 
        "yun": "啸"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "昨夜听春雨，披蓑踏翠苔。", 
            "人来花已谢，借问为谁开？"
        ], 
        "title": "雨后游园", 
        "type": "绝句", 
        "yun": "灰"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "落花窗外舞，疑是雪飞时。", 
            "刚欲呼童扫，风来去不知。"
        ], 
        "title": "落花", 
        "type": "绝句", 
        "yun": "支"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "棹艇捞明月，逃蟾沉水底。", 
            "搔头欲问天，月隐烟云里。"
        ], 
        "title": "晚阴看月", 
        "type": "绝句", 
        "yun": null
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "烹茶檐下坐，竹影压精庐。", 
            "不去窗前草，非关乐读书。"
        ], 
        "title": "啸竹精舍", 
        "type": "绝句", 
        "yun": "鱼"
    }, 
    {
        "author": "袁世凯", 
        "era": "清", 
        "subtype": "五言绝句", 
        "text": [
            "楼小能容膝，檐高老树齐。", 
            "开轩平北斗，翻觉太行低。"
        ], 
        "title": "登楼", 
        "type": "绝句", 
        "yun": "齐"
    }, 
    {
        "author": "袁世凯", 
        "era": "清", 
        "subtype": "七言绝句", 
        "text": [
            "眼前龙虎斗不了，杀气直上干云霄。", 
            "我欲向天张巨口，一口吞尽胡天骄。"
        ], 
        "title": "感事", 
        "type": "绝句", 
        "yun": "萧"
    }, 
    {
        "author": "袁世凯", 
        "era": "清", 
        "subtype": "七言绝句", 
        "text": [
            "海棠带雨湿红妆，乞护重阴昼正长。", 
            "蛱蝶不知花欲睡，飞来飞去闹春光。"
        ], 
        "title": "咏海棠二首 其一", 
        "type": "绝句", 
        "yun": "阳"
    }, 
    {
        "author": "袁世凯", 
        "era": "清", 
        "subtype": "七言绝句", 
        "text": [
            "垂丝几树拂池塘，夹岸红云绚夕阳。", 
            "番信风来惊睡梦，落花飞向水中央。"
        ], 
        "title": "咏海棠二首 其二", 
        "type": "绝句", 
        "yun": "阳"
    }, 
    {
        "author": "袁世凯", 
        "era": "清", 
        "subtype": "七言绝句", 
        "text": [
            "池上吟成一倚栏，老梅晴雪不知寒。", 
            "年来了却和羹事，自向山厨捡食单。"
        ], 
        "title": "和景泉塾师游园韵", 
        "type": "绝句", 
        "yun": "寒"
    }, 
    {
        "author": "袁世凯", 
        "era": "清", 
        "subtype": "五言律诗", 
        "text": [
            "乍赋归来句，林栖旧雨存。", 
            "卅年醒尘梦，半亩辟荒园。", 
            "雕倦青云路，鱼浮绿水源。", 
            "漳洹犹觉浅，何处问江村。"
        ], 
        "title": "和王介艇中丞游园原韵", 
        "type": "律诗", 
        "yun": "元"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "我今独上雨花台，万古英雄付劫灰。", 
            "谓是孙策破刘处，相传梅锅屯兵来。", 
            "大江滚滚向东去，寸心郁郁何时开。", 
            "只等毛羽一丰满，飞下九天拯鸿哀。"
        ], 
        "title": "怀古", 
        "type": "律诗", 
        "yun": "灰"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "人生在世如乱麻，谁为圣贤谁奸邪？", 
            "霜雪临头凋蒲柳，风云满地起龙蛇。", 
            "治丝乱者一刀斩，所志成时万口夸。", 
            "郁郁壮怀无人识，侧身天地长咨嗟。"
        ], 
        "title": "咏怀诗 其一", 
        "type": "律诗", 
        "yun": "麻"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "不爱金钱不爱名，大权在手世人钦。", 
            "千古英雄曹孟德，百年毁誉太史公。", 
            "风云际会终有日，是非黑白不能明。", 
            "长歌咏志登高阁，万里江山眼底横。"
        ], 
        "title": "咏怀诗 其二", 
        "type": "律诗", 
        "yun": null
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "背郭园成别有天，盘飧尊酒共群贤。", 
            "移山绕岸遮苔径，汲水盈池放钓船。", 
            "满院莳花媚风日，十年树木拂云烟。", 
            "劝君莫负春光好，带醉楼头抱月眠。"
        ], 
        "title": "春日饮养寿园", 
        "type": "律诗", 
        "yun": "先"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "老去诗篇手自删，兴来扶病强登山。", 
            "一池花雨鱼情乐，满院松风鹤梦闲。", 
            "玉宇新词忆天上，春盘乡味采田间。", 
            "魏公北第奚堪比，却喜家园早放还。"
        ], 
        "title": "和子希塾师游园韵", 
        "type": "律诗", 
        "yun": "删"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "昆季偕游养寿园，清明雪尽草粗蕃。", 
            "苍松绕屋添春色，绿柳垂池破钓痕。", 
            "画舫疑通桃叶渡，酒家仍在杏花村。", 
            "莺歌燕语无心听，笑把埙篪对坐喧。"
        ], 
        "title": "清明偕叔兄游养寿园", 
        "type": "律诗", 
        "yun": "元"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "连天雨雪玉兰开，琼树瑶林掩翠苔。", 
            "数点飞鸿迷处所，一行猎马疾归来。", 
            "袁安踪迹流风渺，裴度心期忍事灰。", 
            "二月春寒花信晚，且随野鹤去寻梅。"
        ], 
        "title": "春雪", 
        "type": "律诗", 
        "yun": "灰"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "曾来此地作劳人，满目林泉气象新。", 
            "墙外太行横若障，门前洹水喜为邻。", 
            "风烟万里苍茫绕，波浪千层激荡频。", 
            "寄语长安诸旧侣，素衣早浣帝京尘。"
        ], 
        "title": "次史济道、权静泉〈月下游养寿园联句上容庵师}韵", 
        "type": "律诗", 
        "yun": "真"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "人生难得到仙洲，咫尺桃源任我求。", 
            "白首论交思鲍叔，赤松未遇愧留侯。", 
            "远天风雨三春老，大地江河几派流。", 
            "日暮浮云君莫问，愿闻强饭似初不？"
        ], 
        "title": "次张馨庵都转赋怀见示韵", 
        "type": "律诗", 
        "yun": "尤"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "武卫同袍忆十年，光阴变幻若云烟。", 
            "敏中早已推留守，彦博真堪代镇边。", 
            "笑我驱车循覆辙，愿公决策着先鞭。", 
            "传闻凤阁方虚席，那许西湖理钓船。"
        ], 
        "title": "寄陈筱石制军二首 其一", 
        "type": "律诗", 
        "yun": "先"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "北门锁钥寄良臣，沧海无波万国宾。", 
            "湘鄂山川讴未已，幽燕壁垒喜从新。", 
            "鸣春一鹗方求侣，点水群蜂漫趁人。", 
            "旭日悬空光宇宙，劝君且莫爱鲈莼。"
        ], 
        "title": "寄陈筱石制军二首 其二", 
        "type": "律诗", 
        "yun": "真"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "八方烽举古来无，稚子操刀建远谟。", 
            "惭对齐疆披枳棘，还临燕水补桑榆。", 
            "奔鲸风起惊魂梦，归马云屯感画图。", 
            "海不扬波天地肃，共瞻日月耀康衢。"
        ], 
        "title": "忆庚子旧事", 
        "type": "律诗", 
        "yun": "虞"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "身世萧然百不愁，烟蓑雨笠一渔舟。", 
            "钓丝终日牵红蓼，好友同盟只白鸥。", 
            "投饵我非关得失，吞钩鱼却有恩仇。", 
            "回头多少中原事，老子掀须一笑休。"
        ], 
        "title": "自题渔舟写真二首 其一", 
        "type": "律诗", 
        "yun": "尤"
    }, 
    {
        "author": "袁世凯", 
        "era": "清", 
        "subtype": "七言律诗", 
        "text": [
            "百年心事总悠悠，壮志当时苦未酬。", 
            "野老胸中负兵甲，钓翁眼底小王侯。", 
            "思量天下无磐石，叹息神州变缺瓯。", 
            "散发天涯从此去，烟蓑雨笠一渔舟。"
        ], 
        "title": "自题渔舟写真二首 其二", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "二十年来名甲科，云间华望郢中歌。", 
            "骚坛到郡声逾籍，诗思为官政自和。", 
            "挥翰珠光凌夜出，褰帷山翠面南多。", 
            "因风黄鹄东飞去，为说朝台有薜萝。"
        ], 
        "title": "寄潮州宋上木太守", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "绝技翻如不爱身，奄然朝露坠萧晨。", 
            "臞形自合骑高鹤，生态空归画美人。", 
            "世上名从莲社记，扇头书作蕺山珍。", 
            "平生拌得称文弱，遗嗣如何遣负薪。"
        ], 
        "title": "哭朱远公", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "归心一发尉佗楼，一点晴烟见渡头。", 
            "三径尚堪携客入，中洲曾是为谁留。", 
            "青含浦树喧黄鸟，绿遍江苗过白鸥。", 
            "七十二峰无恙在，更于城郭念同游。"
        ], 
        "title": "城中答王东村家元孝送归中洲草堂之作兼示二三同志", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "昨上归舟寻水云，故园閒旷使情欣。", 
            "无穷月色坐皆见，不断花香行即闻。", 
            "五亩宅边敦素业，三层阁上蓄奇文。", 
            "梁间燕子似相识，飞下小塘衔嫩芹。"
        ], 
        "title": "初返故园", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "十年不拟北书通，閒听归人话北风。", 
            "黄叶小窗寻句在，玉人清署寄声同。", 
            "霜凋桂树香犹烈，海浸珊瑚气亦红。", 
            "长是微名自珍惜，汝南评却重山东。"
        ], 
        "title": "王阮亭客部枉评予诗作此寄赠兼怀令兄西樵吏部 其一", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南云长望北云飘，诗思相亲不觉遥。", 
            "欲挽颓波谁独峙，解承仙露是双标。", 
            "肯邀旧友藏深署，应为宫人赋洞箫。", 
            "朝夕看山已相识，琅邪遵海有西樵。"
        ], 
        "title": "王阮亭客部枉评予诗作此寄赠兼怀令兄西樵吏部 其二", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "风流历历溯西泠，皦日偏高处士星。", 
            "远访遂过梅峤路，出寻閒傍李官厅。", 
            "龙蛇岁去身犹屈，鸲鹆溪回眼尽青。", 
            "来就嵇含询草木，欣然携手折芳馨。"
        ], 
        "title": "答沈甸华见赠", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "怪得年来事事殊，岭南飞雪旧时无。", 
            "云凝不见三山黛，天漏争盛合浦珠。", 
            "野寺一僧烧榾柮，官街群马从氍毹。", 
            "冲寒便欲还山问，糁到溪梅第几株。"
        ], 
        "title": "丙午腊月羊城对雪", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "丘壑身存鬓任颓，柴扉深掩草堂开。", 
            "三春燕语几人问，昨日渔舟特地来。", 
            "僮煮碎香凝白室，鸟翻层叶堕青梅。", 
            "离心转剧留连地，延伫高高只古台。"
        ], 
        "title": "暮春三宿邝无傲斋中迟高望公不至同许式微许二陔赋", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "村居无计隐烟萝，强走江关无奈何。", 
            "举案妇愁储粟尽，牵衣儿竞念书多。", 
            "行同老马犹知路，食有嘉鱼且放歌。", 
            "寄语离居数君子，道心随处恐消磨。"
        ], 
        "title": "将溯端水而上贻二三知己", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "诸峰丛翠复丛烟，县境闻开未百年。", 
            "山鸟独啼宫保庙，土人多种客家田。", 
            "林交虎迹谙樵入，石閟星文厌俗镌。", 
            "谁谓龙钟行不得，来巢飞燕共翩翩。"
        ], 
        "title": "初至泷洲访从侄山庄遇故里杜子", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "草色如烟偶出寻，参天荆棘晚森森。", 
            "未曾说剑逢瞋目，乍可虚舟触褊心。", 
            "石窦蝙飞遗土气，柳塘蛙怒象雷音。", 
            "知君捷径南山度，乞放骚人泽畔吟。"
        ], 
        "title": "荆棘", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "重城郭外野溪滨，讲德谁能似此亲。", 
            "暂别却无高卧处，薄游还有未归人。", 
            "心如蠹柳常经折，字泣鲛珠不救贫。", 
            "万里声名千古业，只应相爱寂寥身。"
        ], 
        "title": "西游归贻王大雁侄元孝兼怀梁阜己", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "少年何事被愁侵，玉树萧萧忆故林。", 
            "万卷幼依慈母读，七言閒对野鸥吟。", 
            "若教视草知能手，便拥如花不称心。", 
            "暂觅交亲道情素，山中萝月约秋阴。"
        ], 
        "title": "答赠叶虎竹", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南武城头吹海螺，秋声不觉入离歌。", 
            "一尊酒尽闺人别，中秘书藏国士过。", 
            "向晚脱貂眠火炕，当风嘶马踏冰河。", 
            "内家宋锦装潢巧，戏写蛾眉价必多。"
        ], 
        "title": "送谭天水游燕赴周舍人之约", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "明府翻书兴不穷，一编编贮碧厨中。", 
            "未开屈戌牙签见，虽隔交疏腹笥通。", 
            "晒尽最宜高阁日，披来都是古人风。", 
            "与谁汎鉴流观意，绕屋扶疏树一丛。"
        ], 
        "title": "题詹明府碧纱书厨", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "每日无憀此客居，吟过晚市息喧呼。", 
            "湿烟满灶随僮懒，高月黏墙怕影孤。", 
            "秋色当空看去淡，道心于物损来无。", 
            "曲肱便作家林梦，羞向城西伴夜乌。"
        ], 
        "title": "客馆秋夕", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "万事推移万虑轻，此身卑贱此心平。", 
            "旧牙笏写雕龙句，残玉佩敲风马声。", 
            "泉布不私寻葛井，石田祈熟问端坑。", 
            "室中多半僧家具，长拟空空学净名。"
        ], 
        "title": "万事", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "市边为客忽经时，愁极偏能自放眉。", 
            "催换夏衣弹吉贝，待炊朝饭数蹲鸱。", 
            "人情冷暖逢方觉，物价低昂听不知。", 
            "欲访西郊旧禅侣，共看圆月浸秋池。"
        ], 
        "title": "贻离患上人", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "少小辛勤壮欲休，著书拌得是穷愁。", 
            "怀人屡阅经年札，借地新成对月楼。", 
            "烟渚棹过妨宿鹭，晚畬锄遍学归牛。", 
            "竹林聚会时当记，此处陶家菊正秋。"
        ], 
        "title": "陶苦子村居筑楼同元孝侄闭关秋日过之赋此", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "花下看儿学字初，本来文业肯生疏。", 
            "拈将斑竹枝常画，摘得□□叶亦书。", 
            "记诵料无廷硕并，呼名奢望曲江如。", 
            "山妻笑指同堂老，他日飞腾莫学渠。"
        ], 
        "title": "龄儿学字诗以勉之", 
        "type": "律诗", 
        "yun": "鱼"
    }, 
    {
        "author": "袁文揆", 
        "era": "清", 
        "subtype": null, 
        "text": [
            "欲归归竟遂，一路好看山。", 
            "水泻青羊峡，云对白马关。", 
            "戍楼残角尽，麦陇老农闲。", 
            "时有临江宅，桃花三两湾。"
        ], 
        "title": "武都道中", 
        "type": "古风", 
        "yun": "删"
    }, 
    {
        "author": "袁文揆", 
        "era": "清", 
        "subtype": null, 
        "text": [
            "久闻君言归，眼穿望不至。", 
            "一朝捷足来，想必由奉使。", 
            "未及问无恙，计当在途次。", 
            "岂知随皖公，潜霍去游戏。", 
            "骇极频究诘，魂飞反无泪。", 
            "翻悔信君归，年余断缄字。", 
            "归计既踯躅，何不一言示。", 
            "恸哭声频吞，停云纷雨坠。"
        ], 
        "title": "哭师荔扉 其一", 
        "type": "古风", 
        "yun": "寘"
    }, 
    {
        "author": "袁文揆", 
        "era": "清", 
        "subtype": null, 
        "text": [
            "云水渺万里，寸心曾不隔。", 
            "老至恋友生，况期善互责。", 
            "迩来谈经地，近君五亩宅。", 
            "若使果归来，应得数晨夕。", 
            "分袂又七年，关山渺无极。", 
            "回首别雷池，永诀已在昔。", 
            "而我痴复痴，寤寐情脉脉。"
        ], 
        "title": "哭师荔扉 其二", 
        "type": "古风", 
        "yun": null
    }, 
    {
        "author": "袁文揆", 
        "era": "清", 
        "subtype": "七言律诗", 
        "text": [
            "贫交意气自联翩，落拓金台共几年。", 
            "大令笔谁讥饿隶，小坡诗已著斜川。", 
            "饮余白堕颜空壮，著敝青袍岁又迁。", 
            "记得临歧勤赠策，祇今朔雁到何天。"
        ], 
        "title": "怀蒋修隅同年", 
        "type": "律诗", 
        "yun": "先"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "筱里东偏，俞山北舍，中有隐者茅堂。", 
            "邻圃钞书，隔溪赊秣，一村风雨归庄。", 
            "叹壁向霜天陡立，骨为残秋太瘦，多时晒药西轩，终朝行散南岗。", 
            "我买烟舠过话，柴门下、深巷剧空苍。", 
            "只须剪烛，无烦烹韭，欲与君言，竟上君床。", 
            "君不见、石鲸跋浪，铁马呼风，今日一片关山，五更刁斗，何处乾坤少战场。", 
            "且拥孺人，相携稚子，读易歌骚，把酒弹琴，强饭为佳，慎毋憔悴江乡。"
        ], 
        "title": "西平乐  王谷卧疾村居拿舟过讯同南耕赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "象管慵拈，鹅笙懒炙，春困斜倚围屏。", 
            "往事难追，旧愁易惹，更添夜雨淋铃。", 
            "记一骑衫痕似血，半夜簟纹如水，凤凰桥上吹箫，虾蟆陵下呼鹰。", 
            "几处秋千绿水，风弄影、筛碎碧潭星。", 
            "秋娘一去，酒徒何处，万水千山，有影无形。", 
            "纵有日、重游洛下，再过秦川，鹤发相逢话旧，觅遍楼台，祇剩寒鸦与乱萤。", 
            "十载浮名，半生故国，且剩閒身，野寺山家，布袜青鞋，花前到处飘零。"
        ], 
        "title": "西平乐  春夜写怀", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "客愁无那，何日归程，真向江淮起柁。", 
            "恼杀天边，一轮明月，挂在玉津园左。", 
            "照著凄凉我。", 
            "又雁飞墙角，马嘶城垛。", 
            "枕棱畔、如冰似铁，仰视中庭，数点星颗。", 
            "便有梦还家，生怕更楼，已曾合锁。", 
            "擘阮薰香都惰。", 
            "只剩缤纷，帘影对人低簸。", 
            "暗数从前，宣和风景，多少花骢凤舸。", 
            "此夜谁端坐。", 
            "匿笑处、颤立几行钗朵。", 
            "想又是、天街似水，梅花糁地，内家一阵香车过。", 
            "遥映著、樊楼灯火。"
        ], 
        "title": "玉女摇仙佩  客大梁月夜感赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "仙坛巃嵷，复馆飞檐，架在莲须藕孔。", 
            "刻画仙灵，雕锼龙鬼，百怪躨跜梁栱。", 
            "目眩神悽恐。", 
            "更闪电金泥，绡窗月涌。", 
            "到鸟雀、更无声处，恍惚琼楼，寒气微中。", 
            "童女守丹炉，碧柰花前，玉笙閒弄。", 
            "前度刘郎情重。", 
            "笑拍阑干，何限尘埃蠛蠓。", 
            "银汉茫茫，绛霄寂寂，诉与旧游鸾凤。", 
            "泪洒鲛盘冻。", 
            "吴宫事，只恨当初蠡种。", 
            "空留下、湖山几点，苏台一带，年年花草昏如梦。", 
            "东风外、绿波微动。"
        ], 
        "title": "玉女摇仙佩  登姑苏元妙观弥罗阁", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "海国春深，洞天日晚，飘下几枝仙蕊。", 
            "望去疑无，看来入画，朵朵风前拥髻。", 
            "欲取馀花比。", 
            "奈绯桃绿柳，大都难似。", 
            "髣髴是、楚天如梦，湘水如苔，月明千里。", 
            "有三两鲛人，群弄明珠，淩波游戏。", 
            "今夜空廊单枕，酒冷香焦，忽堕花前閒泪。", 
            "忆得年辰，那家庭院，细雨帘垂丁字。", 
            "人与花同倚。", 
            "说不尽此夜，一栏空翠。", 
            "谁信道、画楼天远，绿窗人去，看花长恁恹恹地。", 
            "料花也、旧情还记。"
        ], 
        "title": "玉女摇仙佩  咏水仙花和蘧庵先生原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "问多情，今古谁堪雄长。", 
            "也无如、曹家天子，西陵台上虚帐。", 
            "更传闻、东阿子建，少年情绪骀荡。", 
            "水上明珠，波间翠羽，洛神一赋，神飞魂怆。", 
            "只一事、家王薄行，难对中郎将。", 
            "恐他日、黄须儿子，亦起非望。", 
            "又剪出、轻云态度，绣成流雪情状。", 
            "叹香闺、一双纤手，比似文心谁瑜亮。", 
            "便使当年，袁家新妇，自临明镜图娇样。", 
            "也还怕、传神阿堵，宛转须相让。", 
            "凝眸处、婀娜华容，千秋无恙。"
        ], 
        "title": "多丽  题余氏女子绣陈思洛神图为阮亭赋", 
        "type": "词", 
        "yun": "漾"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "暖红篝，月轮斜挂妆楼。", 
            "恰雅称、香闺心性，下阶小试莲钩。", 
            "好风筛、窗纱影碎，凉露浸、簟縠纹流。", 
            "裙带微飘，玉奴私语，人生易值此宵不。", 
            "何况是、楚天巫峡，嫦娥别种清幽。", 
            "羡此夜、月光人面，端正温柔。", 
            "渐满砌、竛竮红药，如啼欲睡疑羞。", 
            "倩轻绡、秋棠宜盥，央小玉、夜合将收。", 
            "更与传言，月波堪舀，莫问银床玉井头。", 
            "想像处、花前人月，永夜费凝眸。", 
            "还只怕、画图难肖，搦管增愁。"
        ], 
        "title": "多丽  为李云田周小君宝镫题坐月浣花图", 
        "type": "词", 
        "yun": "尤"
    }, 
    {
        "author": "陈维崧", 
        "era": "清", 
        "subtype": null, 
        "text": [
            "记刘子，语我苏门山好。", 
            "更百泉、澄泓萧瑟，雷辊千尺银瀑。", 
            "乱松崖、经声夜落，古溪、樵风晨噭。", 
            "寿柏瘿藤，危梯恶栈，山无不树，树无不鸟。", 
            "径谽谺、数间虎落，时响幽人铫。", 
            "翛然也、指间弦歇，山前月晓。", 
            "一自渡、桑乾河水，马头恒向西笑。", 
            "拟十月、寒衣手绽，来作山村荷蓧。", 
            "太息尘踪，难攀仙境，重来猿鹤应相诮。", 
            "祇望见、蒙茸羃䍥，一派青难了。", 
            "回头听、似有人兮，山半长啸。"
        ], 
        "title": "多丽  刘公㦷吏部每为余言苏门百泉之胜，冬日行汲县道中，遥望峰峦幽异，未及登眺，感赋一阕，并以寄刘", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "玉壶中，井花彻底都凝。", 
            "讶涟漪、风吹难皱，潺湲一夜无声。", 
            "太玲珑、鳞堂贝阙，偏确荦、玉甃银屏。", 
            "烈士心边，佳人肌上，一种晶莹彷佛曾。", 
            "还应似、飞仙剑侠，灰冷万缘僧。", 
            "都只被、奇寒苦冻，锻鍊才成。", 
            "记前冬、芦沟南下，归舟却阻河淩。", 
            "四弦弹、颇黎劈裂，万梃击、琴筑琮琤。", 
            "玉骇蛟愁，珠飞兕吼，篷窗千里梦魂清。", 
            "回头笑、京华炙手，岁岁火云蒸。", 
            "还亏煞、沿街六月，唤买凉冰。"
        ], 
        "title": "多丽  冰", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "算风光，依稀才过传柑。", 
            "又取次、韶光媚眼，今朝三月逢三。", 
            "映一行、水边粉屧，立几簇、桥上红衫。", 
            "皂荚园中，丁香树下，春人影落百花潭。", 
            "又何处、东风作阵，吹绽碧桃缄。", 
            "从古是、清明上巳，两好难兼。", 
            "恰经过、幽坊小市，衣痕鬓缕廉纤。", 
            "翠蛾招、流觞巷北，黄莺唤、泼火城南。", 
            "艳粉墙头，红香帽底，花枝婉娩碍晴檐。", 
            "争留住、饧箫戏鼓，准拟待新蟾。", 
            "归来晚、梨花院宇，情绪恹恹。"
        ], 
        "title": "多丽  清明兼上巳作（丁巳）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "弄微风，城南卖酒旗偏。", 
            "且屏当、笛床棋局，停桡第五桥边。", 
            "岭濛濛、如将著雨，波细细、尚未成烟。", 
            "妙欲生香，空能酿翠，人家四月焙茶天。", 
            "迤逦处、松脂石骨，碧暗寺门前。", 
            "僧寮好、窗中篱笋，厨下山泉。", 
            "试低回、亭台金粉，曾经烘染多年。", 
            "画廊欹、半龛佛火，雕栏换、一抹寒田。", 
            "谁向行人，频提往事，小楼莺语最轻圆。", 
            "支颐久、危冈乱木，暝色渐苍然。", 
            "徐归去、群峰殢我，晚髻尤妍。"
        ], 
        "title": "多丽  初夏同雪持南水放庵游南岳小憩枫隐寺", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "转瓣莲巷左，见梵字、粉红墙角。", 
            "恰直个侬，晓妆匀面药。", 
            "花冠喔喔。", 
            "正蝉窗象格，西风轻飐，有碧桐花落。", 
            "亵纨秀鬋工调谑。", 
            "人是双文，艺精六博，种种玉纤花弱。", 
            "喜宿酲微析，春心犹恶。", 
            "酒狂如昨。", 
            "但人生行乐。", 
            "此际秋娘，最怜轻薄。", 
            "樽前况有韩嫣，碧云天偷擪，鸾箫低学。", 
            "更主是、多才孙绰。", 
            "平康巷、膝席分曹，满座雄谈马槊。", 
            "嘱金吾、莫收更钥。", 
            "别来时、斜倚朱阑口，偶然思著。"
        ], 
        "title": "六丑  孙坦夫招饮女史澹容家分赋", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "听今宵疏雨，也算做、一年元夕。", 
            "旧事流波，一往如何觅。", 
            "香街马迹。", 
            "记常年灯市，鞭丝帽影，有许多相识。", 
            "阑珊灯火梅精立。", 
            "雅淡衣裳，轻盈姿格，人月同时一色。", 
            "便旁人也道，此是秦虢。", 
            "萍踪顿隔。", 
            "怕旧时李益。", 
            "昔日君平，无人怜惜。", 
            "檐前点点滴滴，似替人流泪，学人悽恻。", 
            "拚此去、花朝寒食。", 
            "都只向、雨雨风风，趖尽春光九十。", 
            "红篝拥、夜寒侧侧。", 
            "拟此情、并春柑传与，何由寄得。"
        ], 
        "title": "六丑  丙午元夕雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "倚晴阑极目，见槛外、吴山如积。", 
            "罢酒登舻尾，烟篷浪舶。", 
            "舞破空碧。", 
            "问馆娃何处，乱鸦啼换了，水乡江国。", 
            "渚莲低掩红衣泣。", 
            "似倚寒塘，暗伤斜日，将愁惹他行客。", 
            "怅千年霸气，弥望陈迹。", 
            "故人寂寂。", 
            "住盘门小宅。", 
            "临顿荒园，萧然裙屐。", 
            "来朝候我檐隙。", 
            "准秋灯夜绿，对床同剔。", 
            "奈烟郭、犹遮数驿。", 
            "且趁著、万顷洞庭，缥缈挂西风席。", 
            "船娘唱、水面争出。", 
            "共江关、一片参差橹，更阑听得。"
        ], 
        "title": "六丑  秋日将往吴门先寄园次澹心展成既庭诸子", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "当时江左才调，乐安任仿，风丽推无偶。", 
            "记骠骑陪轩，秘书把袖。", 
            "青宫好士，朱门结客，更闻出入宫辇，翱翔苑囿。", 
            "奈玉树、人世偏难久。", 
            "诸郎憔悴至此，西华东里，南容北叟。", 
            "漫细数、平生密亲懿友。", 
            "葛帔谁嗟，练裙畴惜，可怜野鲜动轮，门稀渍酒。", 
            "相此事、将毋古今有。", 
            "阅此不觉，满泻琼舟，狂斟玉斗。", 
            "我论绝交君信否。", 
            "倘然疑，君再听、当筵红豆。", 
            "算兰簿、何必筹身后。", 
            "清歌且喜帘垂绣。"
        ], 
        "title": "夜半乐  春夜观小伶演葛衣剧（任西华故事也）", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "江东愁客，隋苑暗经行。", 
            "莺语滑，游丝细，夹衣轻。", 
            "正清明。", 
            "追忆当年此际，楼台外，秋千畔，棠梨树，垂杨渚，玉箫声。", 
            "一自风烟满目，伤心煞、水绿山青。", 
            "看江都虽好，旧迹已飘零。", 
            "憔悴兰成。", 
            "意难平。", 
            "念寄奴去，黄奴老，今古事，可怜生。", 
            "回头望，隔江是，石头城。", 
            "草纵横。", 
            "楼船南下日，君王醉，未曾醒。", 
            "宫车出，晚鸦鸣，使人惊。", 
            "惟有一江春水，依稀似、旧日盈盈。", 
            "想参军鲍照，欲赋不胜情。", 
            "此恨曾经。"
        ], 
        "title": "六州歌头  邗沟怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "披图长啸，发响划岩峦。", 
            "日南路，真万里，扼雄关。", 
            "是苴兰。", 
            "忆昔繁华日，辇賨布，输蒟酱，僰僮丽，赕钱重，杂花丹。", 
            "靡莫牂牁，有幻师爨弄，善舞能弹。", 
            "更五溪六诏，萦绕点苍山。", 
            "鸟道孱颜。", 
            "峭难攀。", 
            "叹今古事，多割据，泸水黑，甚时乾。", 
            "㽛町国，哀牢郡，笑征鞍。", 
            "不曾閒。", 
            "庄蹻开边后，蒙氏废，段家残。", 
            "离宫坏，金舆杳，没诸蛮。", 
            "髣髴三郎去，淋铃也、何日回銮。", 
            "祇昆明劫火，映战血成斑。", 
            "罗袖红殷。"
        ], 
        "title": "六州歌头  竹逸斋头阅冯再来所著滇考赋此怀古", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "连朝阴雨，愁煞嫩寒馀。", 
            "今晨起，惊霁色，晃阶除。", 
            "上人裾。", 
            "盥罢抽书读，哦骚易，翻庄老，才散帙，旋掩卷，撚吟须。", 
            "试听春禽碎语，低头想、有个僧庐。", 
            "翠畦恰半亩，旁用竹阑扶。", 
            "树影萧疏。", 
            "著花初。", 
            "又前村外，斜桥畔，烟幂䍥，径纡徐。", 
            "挑酒旆，摇歌扇，唤提壶。", 
            "小花奴。", 
            "正接天裙幄，沿绿水，匝平芜。", 
            "念此乐，真忘死，掷吾书。", 
            "叔子固云佳耳，较雀台、诸伎何如。", 
            "一生几两屐，彼歌者谁欤。", 
            "且往观乎。"
        ], 
        "title": "六州歌头  春霁寄兴", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "密洒修梧，轻敲疏竹，一雨碧天如此。", 
            "正日长亭院无憀，羁人徙倚。", 
            "满目烟潭草阁，多少红兰白芷。", 
            "更明珠、泻向荷钱容裔。", 
            "极浦沈沈，前汀瀰瀰。", 
            "又小楼、玉箫和雨。", 
            "吹入愁人心里。", 
            "无限事，思量起。", 
            "此际凭阑，几回推枕，总是故园千里。", 
            "忘不了、冰簟生寒，玉钗著水。", 
            "风景而今依旧，无奈鬓丝不似。", 
            "拚流落、楚尾吴头而已。", 
            "今夜楼中，明朝篷底，便潇湘、宋玉悲秋，未必此情堪比。", 
            "天欲暮，雨不止。"
        ], 
        "title": "小诺皋  夏雨", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "星桥未琐，火树仍放，风光清绮。", 
            "浑不散、游童白马，杂沓笙箫阗宝砌。", 
            "香奁畔、又夜情思整，笑看兰缸结蕊。", 
            "渐耿耿、金波万顷，一派天街似水。", 
            "昨夜孤负无眠意。", 
            "枉费尽、描朱刷翠。", 
            "问天上、素娥因甚，杳若秦楼嬴女吹。", 
            "倚桂树、盼广寒车骑。", 
            "无质雾迷三里，元宵夜、一钩残月，仄在碧云堆里。", 
            "幸值今宵，重轮现、泰阶重履。", 
            "只邹枚渐老，何日宸游陪侍。", 
            "趁良夜、向春城醉。", 
            "醉语如花伎。", 
            "叹光景、好处难圆，月也与人无二。"
        ], 
        "title": "宝鼎现  甲辰元夕后一日次康伯可韵（是岁元夜月食）", 
        "type": "词", 
        "yun": null
    }, 
    {
        "author": "袁九昵", 
        "era": "清", 
        "subtype": null, 
        "text": [
            "高楼一骋望，秋林何冥冥。", 
            "金飙飒然来，拂拂吹轩楹。", 
            "严霜凋蕙草，竹根莎鸡鸣。", 
            "落日凄以黄，照此朱槿荣。", 
            "房栊郁窈窕，芳树纷葱菁。", 
            "低枝触锦瑟，泠然激清声。", 
            "境寂意自惬，虑淡心寡营。", 
            "因悟静者远，而多遗世情。"
        ], 
        "title": "秋日楼居", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "郁郁涧底松，不受霜雪欺。", 
            "懔懔七尺躯，岂为儿女移。", 
            "家有万卷书，寒暑不辍披。", 
            "揣磨得精意，里闾推经师。", 
            "久事忽厌弃，雕虫非吾为。"
        ], 
        "title": "拟古二首 其一", 
        "type": "古风", 
        "yun": "支"
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "匣剑久沉埋，利器无人知。", 
            "挟以走四方，茫茫将何之。", 
            "狂寇方跳梁，军书旁午驰。", 
            "龙泉日横腰，赖汝扶倾危。", 
            "况乃江淮间，正在需人时。"
        ], 
        "title": "拟古二首 其二", 
        "type": "古风", 
        "yun": "支"
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "伊予丱角初，辅读数卷书。", 
            "诗成自吟哦，自谓莫我知。", 
            "竭来年少壮，扪腹惭空疏。", 
            "故纸勤钻研，陈编日含咀。", 
            "终宵坐兀兀，嗜古笺虫鱼。", 
            "欲以奥博骋，拈毫转趑趄。"
        ], 
        "title": "读书有感", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "西风萧萧淮水流，淮阴侯去今千秋。", 
            "汉家事业久淹没，钓台古迹今犹留。", 
            "忆昔王孙当未遇，英姿沦落淮阴渡。", 
            "一饭难酬漂母恩，独抱鱼竿度朝暮。", 
            "谁知天意将亡秦，孤鸣篝火群疑神。", 
            "揭竿斩木争响应，大江南北皆风尘。", 
            "豪杰由来天所养，振顿乾坤若反掌。", 
            "平生自抱大将才，不见干戈尚技痒。", 
            "忽闻鼙鼓来南方，八千子弟从项梁。", 
            "慨然仗剑与偕去，钓台从此遂荒凉。", 
            "坛荒人去无足惜，英雄岂锢烟霞癖。", 
            "我嗟国士世无双，一生乃为他人役。", 
            "男儿奋起草泽中，胡不自立尺寸功。", 
            "喑哑叱咤岂成事，乃将寄策干重瞳。", 
            "秦亡羽霸义帝辱，楚汉纷争相抵触。", 
            "天时人事尚未知，应许高才骋捷足。", 
            "此际胡为不早逃，一官碌碌羁连敖。", 
            "雄心时或露锋颖，顿令丞相惊人豪。", 
            "天生刘季老犹壮，立谈能识封侯相。", 
            "貔貅十万出陈仓，不善将兵善将将。", 
            "平秦走魏成奇勋，咸阳京索犹纷纭。", 
            "燕降赵灭齐复下，天然形势堪三分。", 
            "丈夫奋臂平区夏，即作真王胡用假。", 
            "不然息影归田园，一竿重钓临淮源。", 
            "乃竟快快与哙伍，就夷钟室终含冤。", 
            "即今炎汉已非古，陵谷沧桑几易主。", 
            "芒砀云气无真龙，何论长陵一抔土。", 
            "惟有年年淮水流，钓坛尚属淮阴侯。"
        ], 
        "title": "淮阴钓台", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "叩门话夙昔，相交略形迹。", 
            "置酒叙离怀，挑灯度永夕。", 
            "示我古铜矛，云自土中获。", 
            "两刃若剑芒，中空背起脊。", 
            "权之重三锾，度之不盈尺。", 
            "烂斑上花黄，惨淡血痕碧。", 
            "脊旁刻镂若篆文，剥蚀无从辨笔画。", 
            "披图夜览博古编，斯形不见古载籍。", 
            "秦耶汉耶不可稽，玩之在手不忍释。", 
            "想见当年酣战时，长兵短剑互斗格。", 
            "宝刀坠地血成河，白骨纵横委砂碛。", 
            "是矛埋没三千年，精气化作蛟龙眠。", 
            "潜藏地下不肯出，光怪上烛星晨颠。", 
            "惟君好奇洵痴绝，手置锤炉铸顽铁。", 
            "四方巧匠航海来，未敢与君较工拙。", 
            "灵心已招鬼神忌，上愬苍穹述神异。", 
            "天公欲与君斗奇，辟启幽缄出斯器。", 
            "君言此语勿乃痴，真宰冥漠岂有知。", 
            "且当与我尽一卮，何必妄想徒神驰。"
        ], 
        "title": "徐君雪村以青铜矛相示因为作歌", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "我从江南来，遍地是青草。", 
            "自从渡淮黄，平沙白浩浩。", 
            "天时异燠寒，风日顿酷燥。", 
            "河干或通车，平地转积潦。", 
            "行来未十日，面目渐枯槁。", 
            "纵无思乡心，未免亦懊恼。", 
            "仆夫言告我，明日进山道。", 
            "闻言已色喜，蓐食复申祷。", 
            "车行虽甚劳，山色却颇好。", 
            "坡坨屡登陟，林峦互回抱。", 
            "龟蒙与凫绎，所在不及考。", 
            "儒生好附会，故纸屡探讨。", 
            "我才本空疏，未敢便倾倒。", 
            "但见青螺峰，一一列瑶岛。", 
            "烟村数十家，处处植梨枣。", 
            "山中洵可乐，反恐出山早。"
        ], 
        "title": "山东道中作", 
        "type": "古风", 
        "yun": "皓"
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "平沙茫茫远树低，白日欲没西山西。", 
            "一车隆隆苦行役，辙迹已穷愁路迷。", 
            "登高极目远烟起，知有茅店临荒溪。", 
            "回车寻途急奔赴，已见宿鸟投林栖。", 
            "到门不暇解鞍蹬，即往四壁搜留题。", 
            "春蛇蜿蜒秋蚓瘦，遍视始得穷端倪。", 
            "无盐嫫母互斗艳，颦眉龋齿争哀啼。", 
            "村腔俚语实秽鄙，大雅岂屑相歌诋。", 
            "璠玙韬光杂瓦砾，独鹤敛翮参群鸡。", 
            "是何神仙偶游戏，笔迹偶尔留鸿泥。", 
            "循墙且作百回读，清爽胜食哀家梨。", 
            "我持钩吴入燕赵，遍历邹鲁经青齐。", 
            "每逢好句辄狂喜，恨不素手相提携。", 
            "亟须蒐罗入行橐，淘汰瓦石扬秕粞。", 
            "详书岁月及邑里，姓氏一一堪参稽。", 
            "他年湖海倘邂逅，敢摘诟病交评批。", 
            "呼童为我俱鸡黍，明朝碌碌仍轮蹄。"
        ], 
        "title": "旅店壁间，多行人题咏，余每投宿，必录其佳者，因作七古", 
        "type": "古风", 
        "yun": "齐"
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "明灯熠熠香成灰，灵符飞去诗魂来。", 
            "为言昨宵洞庭晏，坐有佳客同倾杯。", 
            "赋成长句赠谁某，金刀之忏将军才。", 
            "平沙茫茫木不律，食叶春蚕又下笔。", 
            "新诗索和句瑰奇，累牍连篇自录出。", 
            "将军刘姓是阿谁？就君诗意思风期。", 
            "吾闻当年刘越石，吹笳退敌有神策。", 
            "幽魂毅魄终古存，昨夜与君或同席。", 
            "然而职官之制今古殊，军门之称昔所无。", 
            "又况将军部下辖兵有定额，何以十百千万奇零不整累累如贯珠？", 
            "想是当时三万七千五百一十有二卒，实与将军同袍同泽同战同捐躯。", 
            "然而君诗论成不论败，往复揣摩大可怪。", 
            "得毋将军今日犹生全，梦魂来与君周旋。", 
            "雏姬窈窕二八年，天阴泥滑路几千。", 
            "君亦携去登华筵，男女杂坐何喧阗。", 
            "淳于一石已醉眠，归来独自大可怜。", 
            "我知不必真有此，此是君之寓言耳。", 
            "子仪光弼俱于秋，人物否臧有所指。", 
            "事权不属空杞忧，吾恐彭篯亦夭死。", 
            "为我行乐猜迷藏，人生何必为侯王？"
        ], 
        "title": "和乩仙一清道人刘将军行", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": null, 
        "text": [
            "公余妇翁余公婿，我年十二初纳币。", 
            "公之碧血殉白门，我年二十犹未婚。", 
            "平生未曾识公面，瞻拜遗墨悽心魂。", 
            "嗟公忠悃不得直，我妻归来泪沾臆。", 
            "十年离乱常纷纷，我遂橐笔歌从军。", 
            "湘乡大帅拥貔虎，攻克金陵复王土。", 
            "吊公忠魄空徘徊，颓垣破瓦生蒿莱。", 
            "据公遗墨见公志，群请曾侯奏其事。", 
            "言官卤莽操弹章，无端蜚语竟中伤。", 
            "朝廷震怒我胆悸，文正当时亦被议。", 
            "举朝正士咸愤然，列名上愬如联蝉。", 
            "是非岂得久颠倒，雷霆雨露皆由天。", 
            "复官赐谥有恩旨，事迹班班付青史。", 
            "公之大节从此伸，余也悼亡归海滨。", 
            "余今息影处乡里，自顾无妻又无子。", 
            "公之季子复罢官，一朝剥啄来相看。", 
            "牛腰巨卷出锦匣，开卷注视心先酸。", 
            "呜呼，公之遗墨余数见，今日琳琅已题遍。", 
            "诗人海内如星罗，卷中姓氏东南多。", 
            "我亦书名附余纸，为述从前事如此。"
        ], 
        "title": "题岳父邹壮节公遗墨", 
        "type": "古风", 
        "yun": null
    }, 
    {
        "author": "华蘅芳", 
        "era": "清", 
        "subtype": "五言绝句", 
        "text": [
            "青山绕马前，远雾迷衰草。", 
            "何处古东蒙，停鞭问遗老。"
        ], 
        "title": "过蒙阴", 
        "type": "绝句", 
        "yun": "皓"
    }, 
    {
        "author": "华蘅芳", 
        "era": "清", 
        "subtype": "五言绝句", 
        "text": [
            "廿载襄阳镇，千秋岘首碑。", 
            "至今过故里，涕泪不胜悲。"
        ], 
        "title": "经羊叔子故居", 
        "type": "绝句", 
        "yun": "支"
    }, 
    {
        "author": "华蘅芳", 
        "era": "清", 
        "subtype": "五言绝句", 
        "text": [
            "人道天孙巧，我谓天孙拙。", 
            "不为机杼工，何至久离别。"
        ], 
        "title": "七夕二首 其一", 
        "type": "绝句", 
        "yun": "屑"
    }, 
    {
        "author": "华蘅芳", 
        "era": "清", 
        "subtype": "五言绝句", 
        "text": [
            "银汉无风潮，一水匪云遥。", 
            "结苇已可渡，宁待鹊架桥。"
        ], 
        "title": "七夕二首 其二", 
        "type": "绝句", 
        "yun": "萧"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "秋风萧瑟走荒芦，愿向烟波伴钓徒。", 
            "觅得扁舟先稳睡，夜深月黑过姑苏。"
        ], 
        "title": "舟行杂咏六首 其一", 
        "type": "绝句", 
        "yun": "虞"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "越女吴娃两不分，浪花溅湿翠罗裙。", 
            "湖波浩淼家何处，犹唱菱歌远远闻。"
        ], 
        "title": "舟行杂咏六首 其二", 
        "type": "绝句", 
        "yun": "文"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "钱塘江上月轮孤，雇得江船胜义乌。", 
            "自笑此行何太俗，匆匆曾未识西湖。"
        ], 
        "title": "舟行杂咏六首 其三", 
        "type": "绝句", 
        "yun": "虞"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "翠袖红裙映画栏，蓬窗小住亦欣然。", 
            "闺中如卜金钱卦，人到江头月正圆。"
        ], 
        "title": "舟行杂咏六首 其四", 
        "type": "绝句", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "绿水青山曲折来，荒祠绝壁共崔嵬。", 
            "模糊题额殊难认，似是东西两钓台。"
        ], 
        "title": "舟行杂咏六首 其五", 
        "type": "绝句", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "昆阳帝业久荒芜，惟有先生旷代无。", 
            "舟子也嗤行客俗，钓台已过不相呼。"
        ], 
        "title": "舟行杂咏六首 其六", 
        "type": "绝句", 
        "yun": "虞"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "巫山巫峡气苍苍，神女音容渐渺茫。", 
            "思向江皋检遗佩，明珠一握泪千行。"
        ], 
        "title": "偶成三首 其一", 
        "type": "绝句", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "海中鲛女本无家，泣得珍珠委水涯。", 
            "欲泛扁舟寄惆怅，乱纱浅处断霞遮。"
        ], 
        "title": "偶成三首 其二", 
        "type": "绝句", 
        "yun": "麻"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "一轮皓魄海东来，纵识姮娥未有媒。", 
            "莫向冯夷费斟酌，方诸昨夜已怀胎。"
        ], 
        "title": "偶成三首 其三", 
        "type": "绝句", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "我本瀛洲旧谪仙，三生空自有姻缘。", 
            "背人重整香罗帕，如此良宵绝可怜。"
        ], 
        "title": "有赠二首 其一", 
        "type": "绝句", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "底事东风遽促归，汀州碧草已芳菲。", 
            "旧时门径依稀认，黄土围墙白板扉。"
        ], 
        "title": "有赠二首 其二", 
        "type": "绝句", 
        "yun": "微"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "几回恶耗仍疑梦，一缕幽香不返魂。", 
            "记得者番和泪看，绣衣文褓尚生存。"
        ], 
        "title": "余从安庆回家两日，仍束装至上海，即得见俊儿凶信，作此悼之 其一", 
        "type": "绝句", 
        "yun": "元"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "似能解语儿非哑，了不关心我岂呆。", 
            "知道只留缘一面，不应千里早归来。"
        ], 
        "title": "余从安庆回家两日，仍束装至上海，即得见俊儿凶信，作此悼之 其二", 
        "type": "绝句", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "换骨灵丹秘不传，病魔缠汝最堪怜。", 
            "自揉双眼低头想，一梦醒来只五年。"
        ], 
        "title": "余从安庆回家两日，仍束装至上海，即得见俊儿凶信，作此悼之 其三", 
        "type": "绝句", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "紫气分明却上眉，三生精魄怅来迟。", 
            "每从香灺灯残后，想到牵衣索抱时。"
        ], 
        "title": "余从安庆回家两日，仍束装至上海，即得见俊儿凶信，作此悼之 其四", 
        "type": "绝句", 
        "yun": "支"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "故国楼台半作灰，双飞勉强到蓬莱。", 
            "玳瑁梁上呢喃语，却未将雏过海来。"
        ], 
        "title": "海燕", 
        "type": "绝句", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "宦海归来气未平，笔端涌起石嶙峥。", 
            "故留隙地教花补，想见当年伉俪情。"
        ], 
        "title": "为查雨亭题遗峰补卉册六首 其一", 
        "type": "绝句", 
        "yun": "庚"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "清才艳福两兼全，恩爱何妨到百年。", 
            "底事玉楼宣召急，只留名画在人间。"
        ], 
        "title": "为查雨亭题遗峰补卉册六首 其二", 
        "type": "绝句", 
        "yun": null
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "静宜楼上月如霜，剩粉零脂忍久藏？", 
            "泣写幽芳伴遗墨，可怜诗意更凄凉。"
        ], 
        "title": "为查雨亭题遗峰补卉册六首 其三", 
        "type": "绝句", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "数拳奇石四时花，两手挥成是一家。", 
            "佳话流传人共羡，海盐张氏海宁查。"
        ], 
        "title": "为查雨亭题遗峰补卉册六首 其四", 
        "type": "绝句", 
        "yun": "麻"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "逢君需次鄂江滨，堂上慈亲鹤发新。", 
            "料得輶轩过两浙，征诗也到太夫人。"
        ], 
        "title": "为查雨亭题遗峰补卉册六首 其五", 
        "type": "绝句", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "我已三年辍咏歌，披图涕泪忽滂沱。", 
            "先人亦有倪黄癖，不及君家韵事多。"
        ], 
        "title": "为查雨亭题遗峰补卉册六首 其六", 
        "type": "绝句", 
        "yun": "歌"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "六法流传派不同，南宗写意北宗工。", 
            "古今画苑人如海，都萃先生一册中。"
        ], 
        "title": "题甬东布衣碎锦画谱四首 其一", 
        "type": "绝句", 
        "yun": "东"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "矾山绢海喜临摹，过眼云烟只自娱。", 
            "解道墨能分五色，何难双管写生枯。"
        ], 
        "title": "题甬东布衣碎锦画谱四首 其二", 
        "type": "绝句", 
        "yun": "虞"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "颊上添毫惯写真，全从阿堵写精神。", 
            "愿将百幅藤溪纸，留得昙花一现身。"
        ], 
        "title": "题甬东布衣碎锦画谱四首 其三", 
        "type": "绝句", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言绝句", 
        "text": [
            "伸纸挥毫不搆思，解衣磐礴已多时。", 
            "若从绘事推能品，合让甬东老画师。"
        ], 
        "title": "题甬东布衣碎锦画谱四首 其四", 
        "type": "绝句", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "杏花风里酒旗翻，郭外新堤带远村。", 
            "双塔云生偏荫路，九桥潮长各争门。", 
            "童年捧杖还谁在，老大归心未易言。", 
            "待得小松高百尺，与君春雨更携尊。"
        ], 
        "title": "春日同吴又札梁耋符郭公鹫游东郊倪公堤观徐邑侯新修石桥松路", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "新州江水昔曾尝，且喜西行路未长。", 
            "绛帐生徒兼稚子，青山风物是家乡。", 
            "官闲勿厌开缃帙，身健先须捡秘方。", 
            "不必强为儒佛辨，南能生处近宫墙。"
        ], 
        "title": "送李方水之官新兴", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "飞楼跨路石门开，新筑城东百尺台。", 
            "碧水远明朱槛外，数峰青入女墙来。", 
            "霜归晚叶催华发，月上初弦落酒杯。", 
            "故国旧知无限乐，夜钟鸣尽未知回。"
        ], 
        "title": "同邑中诸子登钟楼小酌", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "白发频添不自休，杜门终日事穷搜。", 
            "三千高第中分鲁，七略群书总萃刘。", 
            "未拟河汾还献策，无妨匡鼎亦封侯。", 
            "生来年齿差相若，经学于君逊一筹。"
        ], 
        "title": "小禺二集刘显之六十赠之", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "自是群芳第一流，谁移嘉卉到炎洲。", 
            "明霞剪出千重瓣，紫玉堆成十二楼。", 
            "仙子未堪同淖约，化工何必太雕锼。", 
            "经旬宴赏犹能好，欲笑芙蓉不耐秋。"
        ], 
        "title": "钟纯臣广州寓斋赏牡丹作", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高亭下视极人寰，积水遥连埤堄间。", 
            "一线绿分湖上路，几重青出郡西山。", 
            "坐临胜地如曾到，名在千秋自不删。", 
            "不是使君闲着眼，后人何处得跻攀。"
        ], 
        "title": "惠州代泛亭雨后望西湖", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "重构飞楼壮此都，朝台送客又吾徒。", 
            "文章未沫张丞相，霸气全销越老夫。", 
            "万壑归潮明槛外，千峰凉雨散城隅。", 
            "天涯一别分吴越，后会苍茫定有无。"
        ], 
        "title": "镇海楼同梁药亭送黄忍庵归太仓毛会侯归严州季伟公归杭州分得都字", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "奇毛远致自南交，异物何须论九苞。", 
            "霁后有声来屋角，月中无影立梅梢。", 
            "曾为汤瑞同丹鸟，不入周诗乱鹊巢。", 
            "宿世鹰扬心尚在，白旄黄发未全抛。"
        ], 
        "title": "白鸠", 
        "type": "律诗", 
        "yun": "肴"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭南岭北岁频烦，知有先人素业存。", 
            "偶著茶经唐处士，别分藜火汉王孙。", 
            "同心千里能回驾，病足三秋未出门。", 
            "空荷瑶华枉相祝，白头衰谢更何言。"
        ], 
        "title": "答林敬臣", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "病中才一望容辉，岂谓残年便送归。", 
            "作客只今多白眼，旧家何处问黄扉。", 
            "岭头诗卷梅花瘦，吴下扁舟木叶稀。", 
            "天路雁行飞已尽，羡君唯守钓鱼矶。"
        ], 
        "title": "送王虹友归太仓", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "作传曾闻李习之，农经百草未尝知。", 
            "成纹自蹙如山势，引蔓能交入夜枝。", 
            "五岭诸州康最好，一筐相惠赤尤宜。", 
            "年来病足资奇效，不为霜髯变黑丝。"
        ], 
        "title": "寄佘杞亭广文乞康州何首乌", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "苍松翠竹五峰西，百福偏于晚节齐。", 
            "四叶孙枝花始见，三重堂构燕双栖。", 
            "诗成先许诸郎和，酒熟堪酬好鸟啼。", 
            "最好石桥门外路，入城潮水绿盈溪。"
        ], 
        "title": "佘齐枢先生有曾孙之庆过其园亭题诗志喜", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山夹深江入海涛，扁舟来往未云劳。", 
            "新松倚岸疑阴浅，短杖随身怯路高。", 
            "塔顶千灯明昨夜，天中孤月待吾曹。", 
            "却缘惮暑参差甚，虚阁谁飞白兔毫。"
        ], 
        "title": "与潘子登佘兼五有中元宿云阁之约以暑极不能久偕梁巨川卢俊斯放舟先归却柬潘佘二子", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西行路远北归贫，百口分为去住身。", 
            "阳羡寄家初僦屋，粤江移棹暂违新。", 
            "清秋正熟黄花酒，紫气应来白发人。", 
            "到日华筵开四代，德星今在太湖滨。"
        ], 
        "title": "送王叔琬季如奉川南使君命送家之宜兴时立安自都门奉太翁南来将至", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "老矣犹堪斗百篇，生初长记在亲前。", 
            "黄花又值三三月，白首今逾八八年。", 
            "古岫石林元壁立，新祠风木尚萧然。", 
            "劳君载酒能相饷，且为停杯一问天。"
        ], 
        "title": "乙亥生日归锦岩先祠许伯玉乔梓载酒相饷同潘子登梁巨川卢俊斯集饮即事", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "绝无沾滞绝根尘，肤发完归与两亲。", 
            "蝴蝶梦中醒睡客，白莲花里去来身。", 
            "天边星已占方朔，谷口名犹说子真。", 
            "不恨夜台多好友，西山薇蕨渐无人。"
        ], 
        "title": "读梁高士寒塘辞世诗次韵哭之二首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "寂寞空斋闭竹门，寒塘西畔暗云屯。", 
            "心从灰后仍馀热，水到穷时自得源。", 
            "作传敢辞朋友责，遗经深幸子孙存。", 
            "朱明丹火西樵月，照尔千秋处士魂。"
        ], 
        "title": "读梁高士寒塘辞世诗次韵哭之二首 其二", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昨宵载酒人携菊，今夕扶筇客就花。", 
            "斯世有谁称隐逸，此身连日在云霞。", 
            "言寻西岭无多路，不觉东篱属两家。", 
            "霜蟹秋英堪尽醉，归时新月落窗纱。"
        ], 
        "title": "家务铉载酒移菊过耋符菊篱同虚斋巨川俊斯诸子共酌次日复同诸子过虚斋西山赏菊醉后即事", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "胎禽驯久不知龄，移赠山池适性灵。", 
            "引吭独鸣高顶赤，侧身徐步老拳青。", 
            "曾依处士能迎客，欲拟幽人别筑亭。", 
            "仙峤翱翔他日事，朝来临水自梳翎。"
        ], 
        "title": "谢何宗鼐惠鹤", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "已戒征航香浦间，小台聊共此时闲。", 
            "风声自沸阶前茗，月色遥分郭外山。", 
            "笑语从容天渐曙，别离南北鬓俱班。", 
            "儿孙引领听春信，消息真传一解颜。"
        ], 
        "title": "月夜家园小台酌别吴山带", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "离乱相依二十年，老来犹幸返林泉。", 
            "旧颜渐皱唯存笑，新句能佳不喜传。", 
            "闲按茶经寻水脉，自穿芒屩踏莎田。", 
            "往常谓汝生儿晚，五岳今游在目前。"
        ], 
        "title": "刘汉水六十", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "一别竟成鬼，凄凉管茂材。", 
            "已无家可返，犹冀骨能回。", 
            "南国传烽火，西泠付劫灰。", 
            "遗骸寻不得，每念不胜哀。"
        ], 
        "title": "杭垣破后追悼管小异四首 其一", 
        "type": "律诗", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "本是名人后，才华宇内知。", 
            "文章何阒寂，兵燹入流离。", 
            "海外书曾译，囊中术甚奇。", 
            "流传已入世，可当一斑窥。"
        ], 
        "title": "杭垣破后追悼管小异四首 其二", 
        "type": "律诗", 
        "yun": "支"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "屈指逢君日，论交未十年。", 
            "如何数相见，遽尔隔重泉。", 
            "混迹梁溪市，幽栖邓尉巅。", 
            "从今回首望，空有泪潸然。"
        ], 
        "title": "杭垣破后追悼管小异四首 其三", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "生时犹不偶，况乃委山丘。", 
            "魂魄已长往，妻孥尚滞留。", 
            "敢令呼冻馁，何以绍箕裘。", 
            "试上高原望，灵风瑟瑟愁。"
        ], 
        "title": "杭垣破后追悼管小异四首 其四", 
        "type": "律诗", 
        "yun": "尤"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "惘惘辞家后，飘飘托此身。", 
            "我非甘作客，汝已解娱亲。", 
            "世乱轻离别，诗清合隐沦。", 
            "才华自珍惜，更莫屡伤神。"
        ], 
        "title": "寄弟二首 其一", 
        "type": "律诗", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "五言律诗", 
        "text": [
            "时艰犹未已，尔弱更堪怜。", 
            "归梦魂千里，离愁月几圆？", 
            "岁更新甲子，家付旧烽烟。", 
            "且作平安字，含毫有黯然。"
        ], 
        "title": "寄弟二首 其二", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "弹指光阴廿五年，男儿奚必受人怜。", 
            "壮心夙具凌云志，生计谁谋负郭田。", 
            "拔剑有悲还斫地，闭门无事只谈天。", 
            "传书未脱床头稿，且语羲和漫着鞭。"
        ], 
        "title": "感怀四首 其一", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "斗酒难消磊块胸，短衣腰剑发蓬松。", 
            "路逢侠客且倾盖，地有名山便曳筇。", 
            "谩恃高才能倚马，终教绝技等屠龙。", 
            "灵砂果得还丹术，愿谢人间万户封。"
        ], 
        "title": "感怀四首 其二", 
        "type": "律诗", 
        "yun": "冬"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "锦瑟韶光已半过，而今应自悔蹉跎。", 
            "等身著作惟书在，逝水年华与墨磨。", 
            "酒可浇愁须默饮，诗非吊古亦悲歌。", 
            "名山别有千秋业，莫对孤灯唤奈何。"
        ], 
        "title": "感怀四首 其三", 
        "type": "律诗", 
        "yun": "歌"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "贯向流波怨落红，年来我似可怜虫。", 
            "笙歌呖乱俱愁里，花月消磨半梦中。", 
            "检点冰弦弹夜月，摩挲古铗动秋风。", 
            "酒尊诗卷年年在，一样情怀已不同。"
        ], 
        "title": "感怀四首 其四", 
        "type": "律诗", 
        "yun": "东"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "相遭吴市便倾觞，中酒归来笑欲狂。", 
            "半载江湖曾把袂，一灯风雨又联床。", 
            "他年浪迹知何地？此日逢君尚故乡。", 
            "莫向穷途空涕泪，丰城剑气夜生芒。"
        ], 
        "title": "送吴晋壬北上", 
        "type": "律诗", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "明知世路多艰险，且向幽燕作远游。", 
            "袂障西风尘莽莽，心悬南国梦悠悠。", 
            "短鞭着力常愁折，长毂能鸣似有忧。", 
            "何必停骖屡回首，青齐山色正迎眸。"
        ], 
        "title": "旅店题壁四首 其一", 
        "type": "律诗", 
        "yun": "尤"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "才卸征鞍小息肩，匆匆又着祖生鞭。", 
            "羊肠经惯奚辞险，马足虽疲尚肯前。", 
            "渺渺燕云州十六，迢迢江汉路三千。", 
            "雄心犹作闻鸡舞，莫向天涯更惘然。"
        ], 
        "title": "旅店题壁四首 其二", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "梦里年华客里天，蓬飘萍泊更谁怜。", 
            "齐纨似雪堪裁扇，燕女如花解弄弦。", 
            "雁足尚羁千里信，马蹄已破万山烟。", 
            "比来我亦疲鞭蹬，未扑征尘便醉眠。"
        ], 
        "title": "旅店题壁四首 其三", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "历尽青山怨路遥，带围渐减旧时腰。", 
            "南方香草徒惆怅，北地花枝更寂寥。", 
            "此去亭旗休画壁，从来司马惯题桥。", 
            "夜阑不作还乡梦，起剔残灯续解嘲。"
        ], 
        "title": "旅店题壁四首 其四", 
        "type": "律诗", 
        "yun": null
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "云气苍茫黯海漘，征车历辘古河滨。", 
            "无须灵镜驱山魅，只少明珠避路尘。", 
            "梦里家山喧鼓角，雨中楼橹蔽荆榛。", 
            "鲁连不作田横死，屈指论才有几人？"
        ], 
        "title": "过齐河作", 
        "type": "律诗", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "海角孤城屡戒严，摩挲箧底旧韬钤。", 
            "上书已分裘终敝，去国翻成突不黔。", 
            "越俗竟无遗蟹稻，吴都犹自榷鱼盐。", 
            "蓬莱总是蛟螭窟，云雾迷离莫久淹。"
        ], 
        "title": "由上海乘轮船至九江，复雇渔船至安庆，作诗纪行五首 其一", 
        "type": "律诗", 
        "yun": "盐"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "望洋奚必久咨嗟，江海波澜共一涯。", 
            "从古岛夷先入贡，至今汉使许乘槎。", 
            "辘轳辗水如喷雪，鞲籥嘘风尽变霞。", 
            "剧喜楼船宽似屋，稳眠几认水为家。"
        ], 
        "title": "由上海乘轮船至九江，复雇渔船至安庆，作诗纪行五首 其二", 
        "type": "律诗", 
        "yun": "麻"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "狐鼠凭依已十年，金陵王气渺如烟。", 
            "覆师痛戒前车辙，得势喧传下濑船。", 
            "拭目谛观新壁垒，潜心规略旧山川。", 
            "从今倚啸东门去，不是胡雏亦惘然。"
        ], 
        "title": "由上海乘轮船至九江，复雇渔船至安庆，作诗纪行五首 其三", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "大将声威压九州，数年力扼虎狼喉。", 
            "天心毕竟存中国，地势从来居上游。", 
            "夹岸旌旗俱楚垒，蔽江舟楫抵吴头。", 
            "何时扫却搀枪气，不放长星犯女牛。"
        ], 
        "title": "由上海乘轮船至九江，复雇渔船至安庆，作诗纪行五首 其四", 
        "type": "律诗", 
        "yun": "尤"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "当年百战奏奇功，九派江流血尽红。", 
            "故垒关心看旧址，居民挥涕说元戎。", 
            "蜃嘘海气将成市，豚逐涛声渐起风。", 
            "买得扁舟轻似叶，雨丝烟缕试推蓬。"
        ], 
        "title": "由上海乘轮船至九江，复雇渔船至安庆，作诗纪行五首 其五", 
        "type": "律诗", 
        "yun": "东"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "无端涕泗又纵横，闻尔骑鲸上玉京。", 
            "旷代才华空老死，几人谣诼误平生。", 
            "英雄有泪同悲命，流俗无知竞吠声。", 
            "我似苍蝇君是骥，当时惭愧共驰名。"
        ], 
        "title": "哭周韬甫", 
        "type": "律诗", 
        "yun": "庚"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "宛转清歌不忍闻，酒痕无恙旧罗裙。", 
            "香飘月窟应思桂，梦到高唐总是云。", 
            "箧里尚留金蔽甲，书中空寄锦回文。", 
            "可怜昨夜看牛女，银汉迢迢漏已分。"
        ], 
        "title": "无题五首 其一", 
        "type": "律诗", 
        "yun": "文"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "迷离扑朔认难真，纵不关心也怆神。", 
            "杨柳楼台曾易主，桃花门径已无人。", 
            "马经旧路频回首，燕作新巢暂寄身。", 
            "记否斜阳未归去，每携樽酒独寻春。"
        ], 
        "title": "无题五首 其二", 
        "type": "律诗", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "谁将窃遁费疑猜？辜负仙人玉镜台。", 
            "出水白鱼成比目，随波红叶是良媒。", 
            "强梁丛里潜踪过，柔橹声中襆被来。", 
            "一曲胡笳便归国，何须怅望白龙堆？"
        ], 
        "title": "无题五首 其三", 
        "type": "律诗", 
        "yun": "灰"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "午夜微霜掩玉扉，广寒深处昔人非。", 
            "鸳鸯机断吟黄绢，鹦鹉笼开放雪衣。", 
            "华表柱头消息杳，湘江竹上泪痕稀。", 
            "无人欲买长门赋，忍剔枯桐去旧徽。"
        ], 
        "title": "无题五首 其四", 
        "type": "律诗", 
        "yun": "微"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "阑干星斗又黄昏，深夜无聊独掩门。", 
            "自有卿卿来入梦，谁令仆仆去招魂。", 
            "铃如系得奚愁虎，剑到飞时总化猿。", 
            "一笑相逢都会意，人前不必更明言。"
        ], 
        "title": "无题五首 其五", 
        "type": "律诗", 
        "yun": "元"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "孤峭心情未入时，故教脂粉玷幽姿。", 
            "文从绚烂归平淡，质为清高费护持。", 
            "生面已开桃李派，芳心不使蝶蜂知。", 
            "从今识破餐霞术，紫府丹宵便合宜。"
        ], 
        "title": "红梅八首 其一", 
        "type": "律诗", 
        "yun": "支"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "冰肌玉貌独嫌寒，捣就灵砂细细餐。", 
            "姑射山中沉醉卧，寿阳宫里带羞看。", 
            "让他腊雪三分白，酝出春风一味酸。", 
            "但愿朱颜常不改，年年换骨暗吞丹。"
        ], 
        "title": "红梅八首 其二", 
        "type": "律诗", 
        "yun": "寒"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "一枝幽艳冠群芳，薄晕胭脂作晓妆。", 
            "品格不求人别白，梦魂还伴月昏黄。", 
            "纵参色相仍非俗，稍带铅华亦有香。", 
            "毕竟春心终贴骨，夜深未解绛纱囊。"
        ], 
        "title": "红梅八首 其三", 
        "type": "律诗", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "略染尘缘也不妨，罗浮仙子舞霓裳。", 
            "返魂幸有还丹术，革面难寻醒酒方。", 
            "雪后春前凭位置，脂香粉腻费思量。", 
            "莫将艳体疵清品，此是人间铁石肠。"
        ], 
        "title": "红梅八首 其四", 
        "type": "律诗", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "化工渲染欲春天，盼到繁华已近年。", 
            "名士丰神多绮丽，美人态度总婵娟。", 
            "每逢索笑腮先赤，生就含酸色更嫣。", 
            "最爱横斜疏影里，绛唇点点吐轻烟。"
        ], 
        "title": "红梅八首 其五", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "玉臂犹留血印痕，深宫十载感君恩。", 
            "一生常妒杨妃色，九死仍回姹女魂。", 
            "也向茅檐春烂漫，何曾纸帐梦温存。", 
            "丹心未改冰霜操，花案谁翻不白冤。"
        ], 
        "title": "红梅八首 其六", 
        "type": "律诗", 
        "yun": "元"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "年来花样又翻新，活态生香会写真。", 
            "粉本尚嫌无色泽，丹铅毕竟费精神。", 
            "几疑杏苑曾栖燕，不是桃源莫避秦。", 
            "任尔秾华逞妖冶，枝头先占一枝春。"
        ], 
        "title": "红梅八首 其七", 
        "type": "律诗", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "危楼一角月三更，酒态撩人半醉醒。", 
            "短笛腔中愁落魄，卖花声里幸无名。", 
            "烧残绛蜡心还热，披上绯衣色更明。", 
            "可惜成荫先结子，不教飞燕试身轻。"
        ], 
        "title": "红梅八首 其八", 
        "type": "律诗", 
        "yun": null
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "宵来急足太仓遑，捧到家书意已慌。", 
            "气息尚存丝一缕，愁肠仍是泪千行。", 
            "亟呼双桨寻归路，行历三程抵故乡。", 
            "瞥见穗帏犹未哭，入门先欲慰高堂。"
        ], 
        "title": "悼亡二首 其一", 
        "type": "律诗", 
        "yun": "阳"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "失声不觉涕滂沱，弃我如遗可奈何？", 
            "廿载乱离欢聚少，一生幽怨别离多。", 
            "蒐罗诗卷归行橐，检点钗钿忆翠螺。", 
            "从此容颜无处睹，除非梦里肯经过。"
        ], 
        "title": "悼亡二首 其二", 
        "type": "律诗", 
        "yun": "歌"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "中表亲情老弟兄，忽将航海作遐征。", 
            "此游未免人争羡，有志原来事竟成。", 
            "我恋慈帏难走送，君随使节便登程。", 
            "明知只作三年别，忍看轮舟万里行。"
        ], 
        "title": "巳丑冬日送赵静涵表弟随薛星使出洋二首 其一", 
        "type": "律诗", 
        "yun": "庚"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "想见旌麾竞上船，一声去也各凄然。", 
            "经过赤道知冬暖，渐露青山识地圆。", 
            "计到中途更甲子，及登彼岸即神仙。", 
            "期君海外归来日，庆我偷生六十年。"
        ], 
        "title": "巳丑冬日送赵静涵表弟随薛星使出洋二首 其二", 
        "type": "律诗", 
        "yun": "先"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "经术才华两绝伦，依然家世守清贫。", 
            "容刀河水谁云广，满勺沧波孰问津？", 
            "不向局中愁劫急，岂真世外乐逡巡？", 
            "知君出处踌踟熟，也为高堂有老亲。"
        ], 
        "title": "读杨范甫蛰盦诗草，戏题四律 其一", 
        "type": "律诗", 
        "yun": "真"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "懒向侯门去曳裾，却来梓里混樵渔。", 
            "种梅数本如临画，筑屋三间好读书。", 
            "爱客未除名士习，卜邻常近圣人居。", 
            "城西五里香塍路，缓缓游山奉笋舆。"
        ], 
        "title": "读杨范甫蛰盦诗草，戏题四律 其二", 
        "type": "律诗", 
        "yun": "鱼"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "数卷新诗酒一觥，不言时事不谈兵。", 
            "人经下第才名老，文到中年意气平。", 
            "戏赋感甄诬洛女，好持齐物效庄生。", 
            "妍媸黑白何难辨？只恨雌黄信口评。"
        ], 
        "title": "读杨范甫蛰盦诗草，戏题四律 其三", 
        "type": "律诗", 
        "yun": "庚"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "芙蓉湖水腻如油，多少诗人作冶游。", 
            "灯火万家星拱极，笙歌几处客登楼。", 
            "采菱北郭烟波暮，瀹茗西神木叶秋。", 
            "无怪闲情抛不脱，眉如纤月月如钩。"
        ], 
        "title": "读杨范甫蛰盦诗草，戏题四律 其四", 
        "type": "律诗", 
        "yun": "尤"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "鸳鸯不怕雨潇潇，水上双飞暮复朝。", 
            "昨夜星辰银汉路，故乡风景绿杨桥。", 
            "萍踪更比菱枝弱，花信仍催柳絮飘。", 
            "心事哪能抛得去？一为追忆辄魂消。"
        ], 
        "title": "题琴河听雨图 其一", 
        "type": "律诗", 
        "yun": "萧"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "旬日清游兴未穷，满川烟雨几番风。", 
            "一湾流水知音少，两岸桃花薄命同。", 
            "春梦无痕终草草，江潮有信太匆匆。", 
            "若非峰壑今来变，谁道仙源路不通。"
        ], 
        "title": "题琴河听雨图 其二", 
        "type": "律诗", 
        "yun": "东"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "巫云峡雨久迷离，神女行踪信复疑。", 
            "细细清宵同梦夜，喁喁小语断肠时。", 
            "戏将双桨迎桃叶，恨弗扁舟学范蠡。", 
            "满腹愁怀消不去，哪堪重读离别诗。"
        ], 
        "title": "题琴河听雨图 其三", 
        "type": "律诗", 
        "yun": "支"
    }, 
    {
        "author": "华蘅芳", 
        "era": "清", 
        "subtype": "七言律诗", 
        "text": [
            "弹到离鸾各黯然，未知后会是何年？", 
            "爱河情海茫无际，红袖青衫剧可怜。", 
            "酸意已含梅有子，柔丝不断藕生莲。", 
            "试看尺幅烟波里，髣髴虞山旧画船。"
        ], 
        "title": "题琴河听雨图 其四", 
        "type": "律诗", 
        "yun": "先"
    }, 
    {
        "author": "华慧空", 
        "era": "清", 
        "subtype": null, 
        "text": [
            "寒食初过报好晨。", 
            "踏青携伴访佳人。", 
            "吟窗艳思坐生春。", 
            "曲里燕莺歌婉转，毫端花草斗鲜新。", 
            "底须绮陌趁香尘。"
        ], 
        "title": "浣溪沙 清明日，携儿妇踏青过浦静来表姊，斋头阅其所填新词，欣然继作（见《昭代词选》）", 
        "type": "词", 
        "yun": null
    }, 
    {
        "author": "华慧空", 
        "era": "清", 
        "subtype": null, 
        "text": [
            "六十年来，弱草栖尘，春归梦醒。", 
            "似吐丝作茧，缠绵欲尽，采花酿蜜，辛苦垂成。", 
            "多病衮师，无家织素，弃置何烦属累卿。", 
            "今而后，把幻缘剪断，万劫冥冥。", 
            "知卿影事萦情，料难禁、悲从腹里生。", 
            "怅芦帘纸阁，芸编历乱，冰床雪被，兰炷青荧。", 
            "眼莫长开，肠休频转，留取禅心伴老僧。", 
            "来朝去，便鸳摩一卷，送我西行。"
        ], 
        "title": "沁园春 病中诀别口占", 
        "type": "词", 
        "yun": null
    }, 
    {
        "author": "华韶", 
        "era": "清", 
        "subtype": "五言律诗", 
        "text": [
            "牢落三年客，飘零两袖风。", 
            "雪凝山失翠，颜老酒添红。", 
            "怯冷鸦栖树，冲寒雁叫空。", 
            "有怀徒拂剑，萧寂向孤篷。"
        ], 
        "title": "客窗对雪", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "风尘一拂慰心肝，君别春卿已岁寒。", 
            "过岭叶飞声总脆，负霜鸿下迹微乾。", 
            "京妆说与持家妇，野服归逢到邑官。", 
            "那肯揣摩聊曲就，高弦应得任君弹。"
        ], 
        "title": "喜梁阜己初归同王大雁何皇图吴仪汉陶苦子离患上人分赋得乾字", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "都市行歌径有苔，游人方共主人回。", 
            "山连埤堄松遮断，池映阑干花倒开。", 
            "数卷缃编留载笔，一庭明月照持杯。", 
            "怀人欲揽重重翠，余又西樵归去来。"
        ], 
        "title": "同梁颙若归西山草堂留题二首 其一", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "通津深入小桥斜，城里青山即到家。", 
            "善读父书藏旧草，閒携儿戏玩晴花。", 
            "水松雨后全生韵，石壁亭西不厌遮。", 
            "仲叔自知无累邑，劳君樽酒对桑麻。"
        ], 
        "title": "同梁颙若归西山草堂留题二首 其二", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "灌婴城内想吾宗，远水将冰树近冬。", 
            "庐岳瀑飘常过雪，豫章风起忽无榕。", 
            "文期不朽身堪困，诗读平生面尽逢。", 
            "待访青原老开士，约君联榻道心胸。"
        ], 
        "title": "寄陈伯玑兼怀药地禅师", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "别来犹见兴飞扬，雅事曾归布政堂。", 
            "亲入水岩寻子砚，自开山篓拣生香。", 
            "湖梅梦破多多蕊，代雁书稀一一行。", 
            "诗体更知无敌甚，戟门看试挽弓强。"
        ], 
        "title": "寄曹秋岳", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "钟叩三回三十六，正当七十二峰前。", 
            "声如步步渐出寺，我向僧僧同入禅。", 
            "数里秋林皆滴露，一江寒月欲浮烟。", 
            "此时响歇更何听，佛以一音醒大千。"
        ], 
        "title": "闻钟", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "瀑水交流山路断，萧萧孤寺半峰藏。", 
            "瓦边红叶坠莲座，窗畔昏鸦投竹房。", 
            "饥虎习闻持戒语，湿萤分点坐禅香。", 
            "几人到此团圞久，为拨寒炉上石床。"
        ], 
        "title": "破寺", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "五十閒身老待扶，孤生筇竹笑人孤。", 
            "惊心自觉颠危极，回首相怜侍从俱。", 
            "便取一枝攀桂树，还添九节采菖蒲。", 
            "因君步步寻高岭，岭上仙童遇得无。"
        ], 
        "title": "以诗索何旦兼竹杖何曾许觅一僮并及之", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一身出没总如龙，曾却通侯大邑封。", 
            "鹙毳叠飞金抹额，猫睛嵌满铁芙蓉。", 
            "旌心雪片能消泪，走地星芒要误烽。", 
            "犹自不忘儿女辈，母城阑入闹歌钟。"
        ], 
        "title": "少年行", 
        "type": "律诗", 
        "yun": "冬"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "人间真见藐姑神，月状云容见敢真。", 
            "尚以半身凭保母，不知全态寤文人。", 
            "行宜处所朝朱凤，嫁必年时佩玉麟。", 
            "川上采珠何足算，生成的是掌中珍。"
        ], 
        "title": "美人", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "无端宝气烛幽沈，掘得棱棱赤堇金。", 
            "土里开花原带血，石头磨水要明心。", 
            "奸邪必斩昭生色，王霸经提倚独吟。", 
            "出匣未能藏可惜，拌教飞去有人寻。"
        ], 
        "title": "古剑", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "楼头高卧此劳生，春倦浑如罢力耕。", 
            "百舌叫乾朝雨至，虾蟆跳出野塘清。", 
            "纱巾拂拭何曾戴，竹杖摩挲却少行。", 
            "有约西江先听取，贩鱼船踏水车声。"
        ], 
        "title": "水楼晓起寄邝无傲", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "路入崎岖地可怜，土风人事总纷然。", 
            "穴中蛇死山猺手，担上鱼行水客肩。", 
            "漆树筒添侵露取，铁山炉热并人煎。", 
            "谁知宿在茅櫩者，学得残僧暂坐禅。"
        ], 
        "title": "罗旁山中", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "诗心不滓骨尤清，小许公呼作小名。", 
            "繁弱挽将才更健，駏驉骑著句还成。", 
            "酣歌要得姬人赏，朗咏常教俗客惊。", 
            "暂返僻村谁可语，绕园思迸豆花生。"
        ], 
        "title": "寄许清漳", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "与君相得似婴儿，头白来城且共嬉。", 
            "红玉印章钤后玩，石楠书榻卧前移。", 
            "山衣日晒裁莲叶，井水宵寒浸荔支。", 
            "长此闭门书即著，转怜曾对俗人时。"
        ], 
        "title": "与药亭夜话", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "成名不逐众登天，学得玄门又学禅。", 
            "细巷引僧离水寺，阔衫随鹤过秋田。", 
            "楼尊大士骑狮相，经夹先皇篆凤笺。", 
            "城里不逢那足恨，诸郎新近把诗传。"
        ], 
        "title": "寄牧止弟", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "来寻初地便如归，石藓苍苍著野晖。", 
            "向晚信心人早集，出笼梳翼鸟齐飞。", 
            "钱财少亦通慈念，功德多烦搭戒衣。", 
            "法事正完吟思发，微风生树月微微。"
        ], 
        "title": "西来庵放生", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "稚子听人谈七夕，举头真欲尾星行。", 
            "催娘案上排生果，替姊笺头录乳名。", 
            "乱唱仙歌敲竹简，私斟圣水贮瓷罂。", 
            "虽然时节为儿戏，不觉能添老大情。"
        ], 
        "title": "七夕戏赠小男", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "吾兄历宦兼中外，不肯悠悠负甲科。", 
            "诏拟汉唐閒体别，诗临吴楚处风多。", 
            "宫袍更绣狰狞豸，泉酒新斟翡翠螺。", 
            "家寄扬州书却寄，一秋秋思入绫罗。"
        ], 
        "title": "赠陈美公", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "赵瑟秦筝未肯陈，闽歌视听一齐新。", 
            "切肴日本鱼肠剑，跽酒暹罗象背人。", 
            "袖领暗薰沈水片，采头高掷出山银。", 
            "欲从文士誇馀巧，书带盘旋讶舞身。"
        ], 
        "title": "宴王氏宅", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "罗浮未得置茅庐，深羡吾师愿有馀。", 
            "欲往便辞监院事，临行犹接舍山书。", 
            "铁桥立已观空了，哑虎逢当答话初。", 
            "独笑离家在城客，眼看云影但踟蹰。"
        ], 
        "title": "送离公游罗浮", 
        "type": "律诗", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "笔精墨妙，风雅相尚，当年尔尔。", 
            "论戈磔、争誇典午，人擅韭花兼虿尾。", 
            "谁第一、是右军逸少，庾翼家鸡莫比。", 
            "有妙帖、鹅群裹鲊，神迹尤矜修褉。", 
            "一自赚入梧宫闭。", 
            "伴宝衣、长殉幽翳。", 
            "还幸得、拓来定武，石本离离腾古翠。", 
            "视淳化、与光和儿辈。", 
            "色斗鸡彝象簋。", 
            "供历代、君臣清赏，流遍深宫禁邸。", 
            "人世沧桑，阅几度、劫灰马矢。", 
            "唉龙僵虎踣，波及鲁鱼亥豕。", 
            "揩老眼、向残缣里。", 
            "滴透铜仙泪。", 
            "痛多少、玉盌珠箱，鬼卖长陵夜市。"
        ], 
        "title": "宝鼎现  题定武兰亭初拓和蘧庵先生原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "忆水嬉、天气鲜新。", 
            "兰叶离离，燕子纷纷。", 
            "卖饧时候，韶光妖冶撩人。", 
            "乐游原上，平康曲里，舞衫歌扇如云。", 
            "更广陵水色，半是堆蓝，半是拖银。", 
            "楼上珠轩九曲，船上湘帘四面，一样无尘。", 
            "还争羡、绿杨低处，刺史留宾。", 
            "正吴娘、细鲙红鳞。", 
            "玉箫作使，绣簟横陈。", 
            "小史菱花，妖童荷叶，宜笑宜嗔。", 
            "娇歌一曲，美酒千巡。", 
            "忽见夕阳零乱，且随著、袅袅金鞭，隐隐香轮。", 
            "早办两行灯火，留待参差归骑，同入城闉。", 
            "奈此日、依稀记省，事已前春。"
        ], 
        "title": "怨朱弦  寄淄川毕载积使君", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "吮黛调铅素。", 
            "偃霜毫、渲染如许。", 
            "是东阳才子，蘋洲词客，压倒秦观贺铸。", 
            "携袅袅、吹箫楼上侣。", 
            "小葺个、短篱疏圃。", 
            "药砌畔、紫葳蕤放，花架外、玉鬖髿吐。", 
            "嫩紫娇黄，长红小白，烟条露叶倩谁梳。", 
            "恰晓妆才罢，手香轻摘，人在绿窗语。", 
            "惆怅襟怀谁诉。", 
            "镇相看、卓家眉妩。", 
            "正春衫对挽，蛮笺低堕，情知粉郎新句。", 
            "怕笛伎、筝人歌易误。", 
            "须红豆、今番亲谱。", 
            "小立有、帘前桂子，授意把、碧箫潜取。", 
            "摒挡偷声，商量减字，月波浸彻画屏虚。", 
            "向前溪、更涤冰瓯、宵阑煎顾渚。"
        ], 
        "title": "穆护砂  题苕中沈凤于孝廉被园偕隐图", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "又红闺挂残斜月，香尘镂完微雨。", 
            "整飞蝉、一望碧虚前，见皎镜、溶溶南浦。", 
            "风光汎、渐蘸垂杨缕。", 
            "三春景、如花似雾。", 
            "秋千社、淡日浓烟，蹴鞠队、繁筝急鼓。", 
            "料凤城、钿车宝毂，不住纷纷来去。", 
            "唤桂子、小玉报花香，日暖与、隔墙邻女。", 
            "踏青须、结伴东郊路。", 
            "看多少、绣帘珠户。", 
            "喜今日、满院晴丝，怕明朝、一庭落絮。", 
            "更杜宇唤取春老，榆钱压将春暮。", 
            "忆去年、元夜玩灯时，曾立在、火阑珊处。", 
            "转盼又、星桥燃蜡炬。", 
            "闹蛾儿、红楼紫府。", 
            "休沾惹、窃玉閒愁，且安排、寻香公务。"
        ], 
        "title": "三台  春景用万俟雅言清明原韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "闻道凝妆多暇，蝉鬓娇嫭。", 
            "匀面才了，縆额初竟，纤纤眉妩。", 
            "蘸画毂、翠羽低飞，垒香阁、红襟新乳。", 
            "正好作剧寻欢，小叠鱼笺，遍约嬉春女。", 
            "向暖日红楼，商量细数，氤氲粉泽，喧阗笑语。", 
            "算白打秋千，和格五、总然无意绪。", 
            "且水晶帘畔，斜穿鞠域，相邀同去。", 
            "此际绰约轻盈，娇花百朵，琼枝一树。", 
            "宝钗松，罗袜小，争漾绛绡穷裤。", 
            "玉醉花欹，吹乱红巾几缕。", 
            "一泓香雪，临风慢舞，髣髴似滚琼闺絮。", 
            "更香毬将坠，最怜小玉多能，傍衬淩波微步。", 
            "渐蹴罢春憨，扶鬓影、娇喘浑无语。", 
            "小换轻容，满身红雨。"
        ], 
        "title": "抛毬乐  咏美人蹴鞠", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "何处放娇，砑罗裙上，一寸销魂地。", 
            "倚桃笙、恰恰罢梳头，正是恹恹天气。", 
            "上青楼、轻拢鬓枣，乍挨纤笋，万种情如水。", 
            "正搭定鲛绡，妆完羲甲，十二钿蝉栉比。", 
            "对玉荷、清影颤琼枝。", 
            "又小语、流莺上柳丝。", 
            "慢撚斜搊，鬟亸衫偏，那人情味。", 
            "似秋夜楚天，急雨弹入空舲里。", 
            "鼓神弦、含商嚼徵尽伶俐。", 
            "拍碎棠梨，唱残红豆，一双玉剪低还起。", 
            "印粉痕圆，凝愁声重，碧到眉峰无际。", 
            "怪窗前、簌簌落红轻坠。", 
            "见十五、檀奴绿窗西。", 
            "要窃听、曲中私意。", 
            "不觉阁住银筝，婉转筹身世。", 
            "种玉前缘，簸钱旧事，脉脉萦牵不已。", 
            "家乡秦陇几时归。", 
            "此曲可怜犹在耳。"
        ], 
        "title": "哨遍  咏弹筝", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "大叫高歌，脱帽驩呼，头没酒杯里。", 
            "记昨年、马角未曾生，几唤公为无是。", 
            "君不见，庄生漆园傲吏，洸洋玩弄人间世。", 
            "又不见信陵，暮年失路，醇酒妇人而已。", 
            "为汝拔剑上崦嵫。", 
            "令虎豹、君门勿然疑。", 
            "古人有云，虽不得肉，亦且快意。", 
            "君言在辽西，大鱼如阜海无际。", 
            "饥咽冬青子，雪窖人、聊复尔。", 
            "土炕夜偏长，烛花坌涌，琵琶帐外连天起。", 
            "更万里乡心，三更雁叫，那不愁肠如醉。", 
            "我劝君、莫负赏花时。", 
            "幸归矣，长嘘复奚为。", 
            "算人生、亦欲豪耳。", 
            "今宵饮博达旦，酒三行以后，汝为我舞，我为若语，手作拍张言志。", 
            "黄须笑捋凭红肌。", 
            "论英雄、如此足矣。"
        ], 
        "title": "哨遍  酒后柬丁飞涛即次其赠施愚山韵", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "自古穰城，从来宛叶，崭绝誇形势。", 
            "有千年、诸葛卧龙冈，萧萧英魂霸气。", 
            "其西引武关，商于六百，昔人以战为儿戏。", 
            "其南控襄樊，析郦房竹，常产畸人烈士。", 
            "公也生值乱离时。", 
            "好说剑、谈兵射且骑。", 
            "须作猬张，箭如鸱叫，言天下事。", 
            "噫此世何为。", 
            "岩疆好以公充饵。", 
            "僰爨牂牁地，鬼燐生、鼓声死。", 
            "犹记靖州城，连营贼火，楚歌帐外凄然起。", 
            "公左挈人头，右提酒瓮，大嚼辕门残胔。", 
            "奈缚他、乌获矐渐离。", 
            "则女子、佣奴尽胜之。", 
            "论通侯、羊头羊胃。", 
            "吾读公也全集，有刀声戛触，人声嘈囋，舞声綷䌨，更杂筑声凄异。", 
            "忽然牛饮酒池声，又鬼声、啾然林际。"
        ], 
        "title": "哨遍  读彭禹峰先生诗文全集竟跋词卷尾兼示令子中郎直上两君", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "有客苍然，万里而来，精悍眉端做。", 
            "诉蹉跎、少壮迅流波，算狂奴、半生磊砢。", 
            "炙毂踝高谈，直惊帝座，周旋与我宁为我。", 
            "嗟廿载河湟，全家关陇，虞兮其若之何。", 
            "况赫连城下虎腥多。", 
            "更无定河头毒龙窝。", 
            "夜少毡房，马腹中间，鼾哈竟卧。", 
            "邀羌女秦娥，豪猪皮染茜红靴。", 
            "脱帽侮群帅，醉来遑恤其他。", 
            "奈少妇穷边，三年浅土，坏罗裙被枫根裹。", 
            "遂不觉神伤，悄焉泪湿，浮生渐识因果。", 
            "乃豪气、狂踪尽摧挫。", 
            "向法鼓、斋鱼修梵课。", 
            "更谁知、劫风吹堕。", 
            "今年作事大谬，又捩芦沟柁。", 
            "道上路鬼，掫揄近日，前辈何其计左。", 
            "东风下第渡滹沱，笑洛阳、黑貂裘破。"
        ], 
        "title": "哨遍  曾庭闻至", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "想当年。", 
            "黄公垆畔兴翩翩。", 
            "盘马雕龙，春风门下盛貂蝉。", 
            "有邹阳董相，一时赏誉重琅玕。", 
            "略记旗亭游处，都相似、尔我周旋。", 
            "自许上流，人称名士，终朝蹋臂萦牵。", 
            "更儿呼德祖，弟畜灌夫，意气无前。", 
            "忆唱绿帻金丸。", 
            "风流放诞，并坐响鹍弦。", 
            "髣髴是、巷名金线，幕号红莲。", 
            "回中下杜，油壁雕鞍。", 
            "曾经坠粉遗钿。", 
            "狂奴减未，痴人死未，诟厉语亦相怜。", 
            "分携成旧雨，酒阑追省，一往凄然。", 
            "同学少年虽健，奈酒徒、散尽不堪言。", 
            "道政坊头，延秋门外，忆了千千万。", 
            "论窥帘、映柱人何限，都分付、碎雨零烟。", 
            "念故人、一样艰难。", 
            "总萧瑟、江南庾子山。", 
            "写瑶琴怨，我弹未了，又怕君弹。"
        ], 
        "title": "戚氏  柬程村文友", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "三月雷堂口，多少游丝浴鹭。", 
            "正潋滟、文縠初平，金沟种满芳树。", 
            "屏幕津楼斜蘸水，秋千春院閒吹絮。", 
            "喜夹衣初试，艇子一双摇去。", 
            "阵阵鬓丝，层层帘影，齐问平山渡。", 
            "隔船纱、袅袅亭亭，影落绿波深处。", 
            "照菱花，水面明妆，唱竹枝，风前诗句。", 
            "又东园、芍药才红，金铃争护。", 
            "兰桡小拢，看绕径裙花，漾尘微步。", 
            "渐铺遍氍毹，玉笋飞觥，春纤拂素。", 
            "红子低敲，青梅小摘，栏杆却立频回顾。", 
            "蓦地见、玉钩斜下路。", 
            "伤心吊古，黯然偷注横波，此处是隋皇墓。", 
            "几番怊怅，流水东风，往事浑无据。", 
            "且趁江流正滑，好放蜻蛉，慢摇纨扇，重歌金缕。", 
            "暝翠将沈，船头欲转，茱萸湾子红桥下，妒游童、宝马将人觑。", 
            "可怜此际归来，两岸榆钱，一天丝雨。"
        ], 
        "title": "莺啼序  春日游平山堂即事", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "一图执卷，堂前后、蕉黄竹翠。", 
            "环墙隙、激水锵鸣，㶁㶁声循檐际。", 
            "中有一人摊卷读，不知所读何经史。", 
            "想读当佳处，时复奋袂抵几。", 
            "其一江村，涤场纳稼，髣髴紫桑里。", 
            "敞村扉、箕踞松根，挥斥田奴疆以。", 
            "映斜阳、老驱来，漾新蟾、雏凫惊起。", 
            "芍陂鄠杜足平生，千场硙碓。", 
            "一图泛艇，湿遍船头绿箬，是洞庭烟水。", 
            "软幔障疏棂，斜袅茶烟，细萦溪尾。", 
            "钓得鳌来，晒将网去，拨棹入、江乡渔市。", 
            "其一图、竹杖还棕履。", 
            "层峦叠嶂，秋深槲叶参天，夜静松花满地。", 
            "废箸沈吟，辍耕太息，往事都非矣。", 
            "何苦上书北阙，侘傺无成，种豆南山，芜荒不治。", 
            "龙争七泽，虎斗千山，钓名钓国终非计。", 
            "便终南、捷径徒为尔。", 
            "亟图翠蔓青藤，峭厂枯团，放吾鼾睡。"
        ], 
        "title": "莺啼序  兰陵邵子湘有画像五帧一展书一课耕一垂竿一游岳一蕉团索余题词因赋是篇", 
        "type": "词", 
        "yun": null
    }, 
    {
        "author": "陈维崧", 
        "era": "清", 
        "subtype": null, 
        "text": [
            "上元许多往事，摺蛮笺倦写。", 
            "对皎皎、一片冰轮，背人铅泪偷泻。", 
            "记年少、心情百种，抛来都付传柑夜。", 
            "月将圆、狂到收灯，那宵刚罢。", 
            "要识狂奴踪迹，除是问、宝钗罗帕。", 
            "喜人月、一色相看，盈盈堆满帘罅。", 
            "粉墙西、火蛾低旋，软幔左、飞蝉频卸。", 
            "也曾招、花朵般人，倚风轻骂。", 
            "谁差词客，去作官人，旧情仍乱惹。", 
            "况今岁凤城中，烟柳外、添了万盏晶笼，水边斜挂。", 
            "狮蛮假面，参军杂爨，绣帷飘得天街满，更夹路、香谜凭人打。", 
            "鸾靴兽袄，几群牙帐毬门，弹压紫陌坊瓦。", 
            "升平士女，京国楼台，荷九重放假。", 
            "嘱阊阖、鸡人漫唱，月总西沈，人忍空孤，舞场歌榭。", 
            "缓扶薄醉，御沟斜转，前门小立偏妒煞。", 
            "缀犀钉、钿粟缭垣下。", 
            "往来月里摩挲，多被春纤，絮伊情话。"
        ], 
        "title": "丰乐楼  辛酉元夜同蕺山赋", 
        "type": "词", 
        "yun": null
    }, 
    {
        "author": "华蔼", 
        "era": "清", 
        "subtype": null, 
        "text": [
            "山中老僧年近百，相遇能将礼数执。", 
            "高谈竟日可忘机，倚杖临风面山立。", 
            "数十年中世事移，历历言之非剿袭。", 
            "守边将帅少生还，姓名屈指犹记忆。", 
            "此地由来民力艰，离乱兵荒偏不一。", 
            "山川如故生灵希，感慨当年犹战惕。", 
            "于今已历五十秋，边方约略烽烟熄。", 
            "流光一逝不复还，追思往事堪悲泣。", 
            "老僧只在此山中，一坞白云伴枯寂。", 
            "长安多少美王孙，风采豪华如结习。", 
            "宦海茫茫未可知，人心大半多荆棘。", 
            "何如野衲长幽栖，不是枯鱼慎出入。"
        ], 
        "title": "老僧历言往事述以志感并有赠言", 
        "type": "古风", 
        "yun": null
    }, 
    {
        "author": "华蔼", 
        "era": "清", 
        "subtype": null, 
        "text": [
            "蒙安供董率，鸦步共追陪。", 
            "天际风花合，山腰龙窟开。", 
            "工期岁月积，俗吏斗稍材。", 
            "落日归旗子，鸣鸡唤小催。", 
            "锣敲夫上档，梆击匠登台。", 
            "地势凭穿𨖐，宫门任往来。", 
            "夯声震空谷，锄隙及荒峐。", 
            "日色凝黄瓦，云光映白灰。", 
            "胯车推饷食，驿马送银枚。", 
            "木克飞晴练，阿林结翠堆。", 
            "何时威勒竣，不必陟崔嵬。"
        ], 
        "title": "工所即事", 
        "type": "古风", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "寄书南去涉琼波，为讯先生大耋过。", 
            "白发剩来曾几许，黄花开日尚能歌。", 
            "一竿无意还占虎，大笑何时更坠骡。", 
            "我少于君逾一纪，年年中酒病偏多。"
        ], 
        "title": "寄黄问溪八十", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "老作书鱼钻简篇，伤心长是小春前。", 
            "祠开梓里才期月，归对篱花已二年。", 
            "昧谷日斜难却返，昆池灰冷不重燃。", 
            "生前生后何穷事，泪洒西风罔极天。"
        ], 
        "title": "丙子生日归锦岩先祠次去年韵", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "数载篇章唱和同，将分仍得共游踪。", 
            "雷鸣南海初冬夜，月落西樵七十峰。", 
            "乍泊且尝他国酒，不眠遥听隔山钟。", 
            "芒鞋未怯青泥滑，树杪应添瀑百重。"
        ], 
        "title": "冬夜同川南王使君舟泊樵溪骤雨有雷", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "云物春城佳有馀，小台搔首立踟蹰。", 
            "百年驹过三分二，一岁人闲正月初。", 
            "生态可知霜后树，旧交唯有蠹残书。", 
            "东风掩户教儿辈，霄汉新翎看鹤梳。"
        ], 
        "title": "戊寅元旦家园漫成", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "桃时杏日各争开，何意林中尚见梅。", 
            "密叶已兼青子出，数花如待主人来。", 
            "枝横自昔难为咏，头白而今不用催。", 
            "应惜和羹才未尽，先公祠下与徘徊。"
        ], 
        "title": "锦岩先祠有梅一树春将半犹盛花在粤中为希有与巨川俊斯咏之", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "方圆并画古难能，况挽颓晖转日升。", 
            "宗祏已新先世庙，佛龛勤礼六时灯。", 
            "心空万虑皆如烛，泪尽他年尚作冰。", 
            "犹有橐装馀产在，春秋留得与云仍。"
        ], 
        "title": "外姑湛节母冯太君八十大寿时旌表初至二首 其一", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "先公高义人间少，节孝天生梱内才。", 
            "再世漂摇为砥柱，百蛮聋俗有惊雷。", 
            "西台使者飞霜笔，南国词流祝寿杯。", 
            "五十年前皋庑下，白头无复孟光来。"
        ], 
        "title": "外姑湛节母冯太君八十大寿时旌表初至二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "咫尺相期话月明，几宵频负寺钟鸣。", 
            "雷驱星汉迷天路，雨走江湖满郡城。", 
            "暑气暗销三伏候，豪吟长和五更声。", 
            "晴来已是银蟾缺，击柝重门不易行。"
        ], 
        "title": "中元前后约过徐虹亭寓斋夜话连阻暴雨比晴则无月矣夜坐赋柬", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "茗宴风前快不胜，江城佳节况良朋。", 
            "言寻西土千年树，还问南宗第一灯。", 
            "金塔绣深微辨字，石幢身老已无棱。", 
            "清觞拟待陶公醉，绕径黄花开未能。"
        ], 
        "title": "九日小集风幡堂同姚敦仁梁药亭王蒲衣迟徐虹亭不至分得灯字", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "子半阳生羲画中，此心遥与故人同。", 
            "日添一线行将北，月到三更上自东。", 
            "茗熟未销文武火，梅开不厌往来风。", 
            "草堂各有吟诗客，白发萧萧两老翁。"
        ], 
        "title": "至日遥和梁药亭夜集之作同用东韵", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "柳眼朝来已渐增，小桥流水不曾冰。", 
            "百年短褐冲残腊，半日闲身对定僧。", 
            "疏磬出林风断续，寒云依岫晚崚嶒。", 
            "渊明未得陶然醉，即事成诗似未能。"
        ], 
        "title": "小除后同廖南炜梁药亭王蒲衣王也夔秦钦文暨各家子弟集东林啸公方丈重修社事分得能字", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "作镇炎方万里清，风流儒将早知名。", 
            "骅骝日永嘶长路，鼓角秋高满郡城。", 
            "旧向词坛称绣虎，曾从沧海射长鲸。", 
            "盛年才擅兼资美，麟阁遥开待勒铭。"
        ], 
        "title": "赠李立斋总戎", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "乞归连岁尚踟躇，得请旋为得疾初。", 
            "杜甫久闻焚谏草，所忠无复问遗书。", 
            "倚闾落日悲黄发，过岭秋猿泣素车。", 
            "卧病江干不能吊，生刍一咏倍愁予。"
        ], 
        "title": "龚雨亭都谏挽诗", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "何期旌旆到茅庐，十载秦中一纸书。", 
            "方报循良徵北阙，却从休沐理南车。", 
            "两旬旅寓青春浅，三世论交白发馀。", 
            "酹酒先公祠下土，于门高大信非虚。"
        ], 
        "title": "蒋雨亭主政来粤拜其先祖父祠部参政公遗爱祠还日奉赠二首 其一", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "大江中隔岭头梅，世泽偏深在粤台。", 
            "山甫缵戎今再见，相如乘驷此重来。", 
            "土风并是童时习，人士多于祭日陪。", 
            "握别津亭思往事，万民争送使星回。"
        ], 
        "title": "蒋雨亭主政来粤拜其先祖父祠部参政公遗爱祠还日奉赠二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天上修文帝阙深，人间琴瑟不成音。", 
            "素车白马来何事，大节宏纲力自任。", 
            "同穴有期归下土，双栖无梦到高林。", 
            "生前未识郎君面，不隔幽明是此心。"
        ], 
        "title": "梁聘妻黎贞女诗", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "七十巅毛未见丝，百龄五岳岂云迟。", 
            "阿巢老凤双栖日，斗气津龙始合时。", 
            "玉树连行枝并发，牙签万轴架新移。", 
            "豪吟亦是东山事，安石从来自教儿。"
        ], 
        "title": "贺梁药亭新翁", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "仙李盘根代有贤，将军名氏榜先传。", 
            "官登八座今三世，禄自先朝几百年。", 
            "岭海喜过千里足，日车新拜六龙鞭。", 
            "安壤一借长城略，沧海南边得晏眠。"
        ], 
        "title": "献李提军奠原三首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万乘旌旗狩朔边，国威还藉重臣宣。", 
            "金鞍久侍龙颜侧，玉食颁从黼帐前。", 
            "每见借筹论战伐，时闻聚米指山川。", 
            "一辞丹陛来南服，御札黄封几度传。"
        ], 
        "title": "献李提军奠原三首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "画角风清静海涛，郊坰共喜见干旄。", 
            "金方气肃崆峒壮，南斗功成日月高。", 
            "姬旦吐哺元自贵，卫青揖客不言劳。", 
            "天涯贱子能扪虱，怀剌空惭有二毛。"
        ], 
        "title": "献李提军奠原三首 其三", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "乡园篱菊已将阑，马上梅花北去寒。", 
            "岂谓少年须早达，只缘微禄好承欢。", 
            "水荒畿辅今闻熟，堤溃河淮合渐乾。", 
            "到日更寻年谱旧，东风同向杏林看。"
        ], 
        "title": "送林赤见北上兼柬吴山带", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东去京华总及春，青袍如旧榜名新。", 
            "诗篇好诵词流口，先泽犹存帝里民。", 
            "禄阁分灯元汉裔，黄梅传钵自江滨。", 
            "溧阳学士闻声久，曾向人前问野人。"
        ], 
        "title": "送刘虚舟孝廉北上柬史耕岩学士", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "日暮谁能不倚闾，夫人贤哲古无如。", 
            "介山隐日曾承命，江左行时未绝裾。", 
            "老去每闻加饭报，病中犹寄缓归书。", 
            "天涯孙子分南北，恸哭寒原走素车。"
        ], 
        "title": "潘母陈太君挽诗（涵观之母）", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "数点寒梅渐报春，岭头北去雪花新。", 
            "丰城并跃双龙剑，燕市同游两酒人。", 
            "道有屈伸权在命，文无今古诀唯真。", 
            "只须了却经生事，一第何常可救贫。"
        ], 
        "title": "送詹仙洲莫百川北上", 
        "type": "律诗", 
        "yun": "真"
    }, 
    {
        "author": "华毓荣", 
        "era": "清", 
        "subtype": "五言律诗", 
        "text": [
            "章水晴霞迥，西山暮雨收。", 
            "无边原上草，都是客中愁。", 
            "系艇风花岸，悬灯雪月楼。", 
            "匆匆一为别，啼鴂满芳洲。"
        ], 
        "title": "忆同社诸子", 
        "type": "律诗", 
        "yun": "尤"
    }, 
    {
        "author": "华毓荣", 
        "era": "清", 
        "subtype": "五言律诗", 
        "text": [
            "空门闭苍翠，坐对寒山暮。", 
            "僧定落花深，鸟散清钟度。", 
            "瑟瑟闻残荷，微微滴秋露。", 
            "众籁寂不喧，悠然惬吾素。"
        ], 
        "title": "北禅寺", 
        "type": "律诗", 
        "yun": "遇"
    }, 
    {
        "author": "华毓荣", 
        "era": "清", 
        "subtype": "五言律诗", 
        "text": [
            "先生当百六，砥柱一孤臣。", 
            "祠掩空山古，人游止水春。", 
            "遗书悬日月，拜表答君亲。", 
            "千载斯文在，松杉晓雨新。"
        ], 
        "title": "谒高忠宪公祠", 
        "type": "律诗", 
        "yun": "真"
    }, 
    {
        "author": "华湘", 
        "era": "清", 
        "subtype": "五言律诗", 
        "text": [
            "斯人不可作，凄恻感时艰。", 
            "力尽娱亲老，心劳作吏还。", 
            "容华销簿领，髀肉落关山。", 
            "历历平生事，临风涕泪潸。"
        ], 
        "title": "哭杨炯章二首 其一", 
        "type": "律诗", 
        "yun": "删"
    }, 
    {
        "author": "华湘", 
        "era": "清", 
        "subtype": "五言律诗", 
        "text": [
            "京国支难久，怜君独我哀。", 
            "万分从客死，千里命医来。", 
            "裹药畏炉煮，遗金伏枕开。", 
            "余生翻得在，华屋首重回。"
        ], 
        "title": "哭杨炯章二首 其二", 
        "type": "律诗", 
        "yun": "灰"
    }, 
    {
        "author": "华孳亨", 
        "era": "清", 
        "subtype": "五言律诗", 
        "text": [
            "犹有斯文在，无人悟化迁。", 
            "清时况春日，癸岁又今年。", 
            "兰气流为水，林风坐可弦。", 
            "闲情一以畅，虚室亦欣然。"
        ], 
        "title": "上巳集兰亭字", 
        "type": "律诗", 
        "yun": "先"
    }, 
    {
        "author": "华黄", 
        "era": "清", 
        "subtype": "五言绝句", 
        "text": [
            "却望龙山月，衙斋似画明。", 
            "忧时心力尽，落职去来清。"
        ], 
        "title": "赠曾黎崖明府二首 其一", 
        "type": "绝句", 
        "yun": "庚"
    }, 
    {
        "author": "华黄", 
        "era": "清", 
        "subtype": "五言绝句", 
        "text": [
            "仆散惟余犬，囊空剩一弦。", 
            "秋风吹五柳，庭树乱鸣蝉。"
        ], 
        "title": "赠曾黎崖明府二首 其二", 
        "type": "绝句", 
        "yun": "先"
    }, 
    {
        "author": "华黄", 
        "era": "清", 
        "subtype": "七言绝句", 
        "text": [
            "梁武英雄气不加，桑门蒲塞满王家。", 
            "独留太子扶天监，力为儒林护五车。"
        ], 
        "title": "西庙怀古二首 其一", 
        "type": "绝句", 
        "yun": "麻"
    }, 
    {
        "author": "华黄", 
        "era": "清", 
        "subtype": "七言绝句", 
        "text": [
            "文选楼高星汉间，新亭风景旧河山。", 
            "石城秋水年年碧，洗尽南朝金粉班。"
        ], 
        "title": "西庙怀古二首 其二", 
        "type": "绝句", 
        "yun": "删"
    }, 
    {
        "author": "华章庆", 
        "era": "清", 
        "subtype": null, 
        "text": [
            "一夜花飞满地红。", 
            "余寒尚峭怯春风。", 
            "起来无力倚薰笼。", 
            "闲卷珠帘招乳燕，慵开玉镜理盘龙。", 
            "画眉深浅为谁工。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "华章庆", 
        "era": "清", 
        "subtype": null, 
        "text": [
            "新愁似与新秋约，西风日夕吹萧索。", 
            "月色满阑干，徘徊独自看。", 
            "旧欢浑似梦，悔把情根种。", 
            "梦也几曾圆，百虫声里眠。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "华章庆", 
        "era": "清", 
        "subtype": null, 
        "text": [
            "几点疏星，一痕淡月，照人永夜无寐。", 
            "香烬慵添，愁来不断，刬地西风又起。", 
            "当时情事，有窗外、鹦哥能记。", 
            "翠袖空余绀唾，红绡尚凝清泪。", 
            "凭教画栏遍倚。", 
            "奈望中、长安迢递。", 
            "但见长河如练，远山如髻。", 
            "何限云情雨意，引渺渺予怀向天际。", 
            "待续前欢，除非梦里。"
        ], 
        "title": "天香", 
        "type": "词", 
        "yun": null
    }, 
    {
        "author": "华章庆", 
        "era": "清", 
        "subtype": null, 
        "text": [
            "一春长向花前醉，良夜还迟睡。", 
            "画阁晓妆慵，双颊红消，卷帘山横翠。", 
            "裁书欲寄凭谁寄，磨减鸳鸯字。", 
            "盼断北归鸿，雨滴空阶，不抵相思泪。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "日夜龙吟人不知，因之截竹江间吹。", 
            "风呼一叶应高鸟，云裂四天敲冻凘。", 
            "谁复咿嚘塞蚁穴，直当演漾浮天池。", 
            "悄然终曲入怀袖，不见其人千古悲。"
        ], 
        "title": "江上吹笛", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "袈裟西出雪峰寒，舍卫曾分一钵餐。", 
            "白马经惟童寿译，黄梅心自祖师安。", 
            "春江欲引回肠去，浊世宜将慧眼看。", 
            "居士辩才今善病，君来酬对未应难。"
        ], 
        "title": "寄慧公上人用前寄在犙禅师韵", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "金作浮图藏舍利，师僧请出众人观。", 
            "生天直用时时切，消业回思世世难。", 
            "惊眼威神灯外转，彻心悲涕水中寒。", 
            "病身礼罢空行院，为指芭蕉在药栏。"
        ], 
        "title": "盂兰盘日西来庵礼舍利", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "飞檐当岭绿烟蒙，玉敕真师住此中。", 
            "濯发尚存儿日黑，照颜偏向子时红。", 
            "灵蛇脑后挥奔电，玄牝门边答响风。", 
            "我独遨游在人世，从师还欲究参同。"
        ], 
        "title": "寄罗浮古鍊师", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "好处都非外物成，自看不解自心情。", 
            "谈诗舞著忘垂老，听梵悲来感宿生。", 
            "半口尚沾曾戒酒，终身拌别旧居城。", 
            "人家积谷尘皆满，独扫明窗花里明。"
        ], 
        "title": "自赠", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "流落身曾冠羽林，殊方那识秺侯心。", 
            "从他屋破迷勋府，不为囊空恨赐金。", 
            "柳絮糁腰床上暖，蒲葵遮顶路旁阴。", 
            "官家旧事閒閒说，说与江干病客吟。"
        ], 
        "title": "赠把秀卿金吾太师", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "平生禁里金吾卫，近住梧江木马船。", 
            "绝迹几时随浪尾，看山一路在床前。", 
            "烹蔬笑引抽关吏，载鹤閒分粜谷钱。", 
            "手把内家香一片，玉皇宫阙望烧烟。"
        ], 
        "title": "过沈郎舟中题赠", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "羁雌啼过定山春，零落先朝一内臣。", 
            "长忆九重天子事，还悲七尺丈夫身。", 
            "青宫伴久书因熟，红本批多字爱匀。", 
            "閒向教门随礼拜，白巾偏称尚衣人。"
        ], 
        "title": "赠马太监（先世回人）", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "危叶脱枝孤鸟出，两三人镇在虚堂。", 
            "霜天透彻中开卷，月地铺排处及床。", 
            "静极惯修陪鹤礼，吟成新得补心方。", 
            "不行行便寻溪寺，寒磬声西白藕香。"
        ], 
        "title": "秋夜同王说作梁器圃梁药亭作", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "不知秋骨渐棱棱，月白闻招带病承。", 
            "浸地一庭清上酒，凉天四角白垂灯。", 
            "衣单怕倚禁霜树，坐缺思添住岳僧。", 
            "重把閒心看童子，累花为塔细分层。"
        ], 
        "title": "中秋夜集詹竹殹宅", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南面居非旧县庭，西旁穿石竹常扃。", 
            "留贫客住分官俸，奉老亲欢诵佛经。", 
            "花下心开将自采，研头功大待谁铭。", 
            "参差年纪同生日，往往叨承倒玉瓶。"
        ], 
        "title": "赠詹竹殹明府", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "行至幽溪清见底，閒閒爱下一条丝。", 
            "湍中白小游无恙，石上红衫坐独危。", 
            "鹭立并将人影照，叶浮空有水纹知。", 
            "悠然网罟前时世，久厌荤腥伴老师。"
        ], 
        "title": "秋钓", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鹤攒丹顶雏方得，松结虬枝子正生。", 
            "鼎畔金银镌福字，房中父母协官名。", 
            "预知冬月初勤读，便返南阳晚足耕。", 
            "未晓红颜欢几许，东门飞鹊报西城。"
        ], 
        "title": "汪樽石生子诗以柬之（汪曾宰番禺）", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "儿时操弄到于今，今日寥寥太古音。", 
            "弹到无声方得手，听来如语只呈心。", 
            "瓶花上蚁兼香堕，研水涵龙逗海吟。", 
            "近净耳根惟梵呗，即当携此就禅林。"
        ], 
        "title": "听叶山人弹琴", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "旧官閒叟及愚民，此日从人唤甚人。", 
            "刻就玉章行别号，洗青桐树倚吟身。", 
            "妻儿过计多因谷，须发推尊略似银。", 
            "独往独留还复值，空园一片鸟声春。"
        ], 
        "title": "人日", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "生世前身谁复认，多君本是住山僧。", 
            "无生法忍终应得，不朽诗篇久已能。", 
            "云阁外抛高树果，水帘中彻坏庵灯。", 
            "秋游新句还相示，愿證真空益有凭。"
        ], 
        "title": "和陶苦子见示游濂泉之作", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "名家最是萧居士，往往名山衲子称。", 
            "压卷爱摹螭钮玺，包经多剪鹄文绫。", 
            "千奴收橘供徭役，五老登峰作近朋。", 
            "世好不曾逢道貌，自来文体识庐陵。"
        ], 
        "title": "寄赠泰和萧子", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "从来祀典尊南渎，古庙森森肃海滨。", 
            "波影贴旗皆翠羽，日光浮瓦是鱼鳞。", 
            "廊搥铜鼓雌雄应，船指针盘子午亲。", 
            "身著短蓑来一拜，读碑犹识奉差人。"
        ], 
        "title": "谒南海神庙", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "堪悲堪仰事无穷，三十年来旧梦中。", 
            "见老岂因埋血久，呼兄不省易名同。", 
            "棠花寂寞开当夜，渚雁缡褷叫向风。", 
            "他日众看惟庙貌，壁灯犹闪半窗红。"
        ], 
        "title": "梦兄文忠", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "诗名重译处应闻，四十休嗟未策勋。", 
            "边草亦沾兰芷气，陇禽皆学凤凰文。", 
            "座擎匕首看豪客，车持流苏载细君。", 
            "归到陆生祠畔歇，开装飞出华山云。"
        ], 
        "title": "屈翁山归自雁门有赠", 
        "type": "律诗", 
        "yun": "文"
    }, 
    {
        "author": "华硕宣", 
        "era": "清", 
        "subtype": "七言绝句", 
        "text": [
            "无边烟草暮愁生，况复愁中送远行。", 
            "最是客怀愁绝处，晓风残角和鸡声。"
        ], 
        "title": "赠别敖山来先生", 
        "type": "绝句", 
        "yun": "庚"
    }, 
    {
        "author": "华音垂", 
        "era": "清", 
        "subtype": null, 
        "text": [
            "天上玉轮满，露气桂丛浮。", 
            "举杯劝影忽忆，之子别三秋。", 
            "想见长安独客，羞向朱门裾曳，遥夜看吴钩。", 
            "一样对清景，回首思悠悠。", 
            "记少日，潘杨戚，竞风流。", 
            "文坛夺帜，只道联步上瀛洲。", 
            "叵耐姮娥不爱，偏显晶光此际，两地照离愁。", 
            "何处管弦沸，扶醉上琼楼。"
        ], 
        "title": "水调歌头 中秋夜有怀张二凤皋京师", 
        "type": "词", 
        "yun": "尤"
    }, 
    {
        "author": "华硕宣", 
        "era": "清", 
        "subtype": "五言律诗", 
        "text": [
            "可惜韶光晚，重来景更幽。", 
            "花疏蝴蝶懒，春老杜鹃愁。", 
            "高涧泉声落，青川白云浮。", 
            "遥看山月上，沿月棹归舟。"
        ], 
        "title": "暮春同曾梅峰游秦园", 
        "type": "律诗", 
        "yun": "尤"
    }, 
    {
        "author": "华硕宣", 
        "era": "清", 
        "subtype": "七言律诗", 
        "text": [
            "不好谈元不好禅，已超仙佛了尘缘。", 
            "醉中岁月浑忘我，梦里羲皇别有天。", 
            "人澹始知豪杰妄，心空方悟逸民贤。", 
            "先生清节高千古，四皓还嫌守未坚。"
        ], 
        "title": "读陶", 
        "type": "律诗", 
        "yun": "先"
    }, 
    {
        "author": "华胥", 
        "era": "清", 
        "subtype": null, 
        "text": [
            "不道百城雄据，须教万卷长添。", 
            "高斋特立倚云天。", 
            "郑家书带，曾裹碧阶前。", 
            "最是纸窗深处，嫌他暮雨无边。", 
            "一枝空翠半笼烟。", 
            "夜阑容与，肯放月孤圆。"
        ], 
        "title": "临江仙 题竹斋", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "髫年挑尽兰缸话。", 
            "引剑青尊下。", 
            "几回花发几销魂。", 
            "长共一帘蟾彩向黄昏。", 
            "君今自在青云上。", 
            "蓑笠容来往。", 
            "藓阶留印旧游踪，还倚碧烟春嶂翠屏风。"
        ], 
        "title": "虞美人 过恽元介话旧", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "无泪堪挥，有愁难寄，几番梦冷江枫。", 
            "焦阴渐老，犹将书卷重封。", 
            "银河近，故园通。", 
            "早归心、惊落秋空。", 
            "更凝睇处，新蟾半吐，凉叶梧桐。", 
            "痴儿娇女还同。", 
            "应在峰前候雁，树杪看篷。", 
            "锦笺未到，先悲砌语寒蛩。", 
            "长干上，任飘蓬。", 
            "加餐须记，冰壶渴火，夏簟薰风。"
        ], 
        "title": "夜合花 七夕前二夕遣伻返锡感赋", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "新凉时节。", 
            "怅秣陵潮远，鸣鸡天末。", 
            "蓼雨颦波，不尽闲愁相接。", 
            "断蝉岂为西风老，伴孤吟、一枝凄绝。", 
            "雁绳横写，夕阳明处，乱峰残缺。", 
            "曾倚艇、春江烟阔。", 
            "想百尺朱楼，暮帘时戛。", 
            "燕子身轻，何事不随花月。", 
            "乌衣玉尘风流在，尽年年、负他桃叶。", 
            "几时问渡，秦淮听数，旗亭歌阕。"
        ], 
        "title": "桂枝香 寄怀白下何次德孝廉", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "黛色风轻，粉痕潮浅。", 
            "亸燕尾、绿云双剪。", 
            "炭兽炉边，雪猊帘畔，任顾曲、吹笙泥他柔暖。", 
            "晓阁瞢腾，晚香零乱。", 
            "还絮语、玉钗恩怨。", 
            "算月盈亏，移家近远。", 
            "待绣户、春风笑桃人面。"
        ], 
        "title": "殢人娇 赠妓，同周雪客、王衣尚赋", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "轻风皱瀫，稚雨烘烟，小院嫌岑寂。", 
            "燕归曾识。", 
            "剪芳痕、依旧草昏南陌。", 
            "分来国色。", 
            "都不管、寒香狼藉。", 
            "空几度、阴晴费了，染成一庭碧。", 
            "屈指韶光堪惜。", 
            "艳冷辉迟，喜花期兹日。", 
            "风信迢遥，更倡条、嫩叶数番消得。", 
            "听残玉笛。", 
            "临画槛、杏杉吹湿。", 
            "怅无憀、远黛轻柔，薄恨依然积。"
        ], 
        "title": "解语花 花朝春分", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "不减冶游兴。", 
            "韶光在。", 
            "霏微絮乱烟暝。", 
            "秦驻花殷，由拳浪软，去留难定。", 
            "寻了熟鹭训鸥，许重过、书巢鹤艇。", 
            "怅春归、啼鸟都稀，筠帘昼长人静。", 
            "更看碧宇澄空，海津尘远，风岫霞冷。", 
            "年时赋别江郎梦，老鬓花犹胜。", 
            "故园已隔三霜，拼到处，清尊醉醒。", 
            "还凝伫、万绿芳丛，一蟾素影。"
        ], 
        "title": "宴清都 嘉禾遇曹希文，同过武原，下榻书巢", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "启扉筠，怕尖风零雨，愁绝倚栏人。", 
            "翠袂笼寒，粉容倦昼，泪眸依旧伤春。", 
            "相怜处、双鬟移照，篝影暗、曾误湿仙裙。", 
            "冷艳啼螀，晴娇舞蝶，总是销魂。", 
            "谁料蘋波乍起，奈山斋秋寂，几度逡巡。", 
            "懒向妆楼，偏留苔径，依徊帘底温存。", 
            "任参差、轻盈低亚，逗疏萤、藻井又黄昏。", 
            "能共兰荪结佩，惆怅芳辰。"
        ], 
        "title": "一萼红 秋海棠", 
        "type": "词", 
        "yun": null
    }, 
    {
        "author": "华胥", 
        "era": "清", 
        "subtype": null, 
        "text": [
            "雁齿横桥，鸭头匀水，烟艇旋寻芳渚。", 
            "岸柳分阴，砌苔侵雨。", 
            "依稀旧曾游处。", 
            "问人在桐花下，绿窗睡正午。", 
            "乍相遇，且休题玉壶情绪，但胜得、鬖鬖漫夸如许。", 
            "赋笔总无凭，消几番、春艳迟暮。", 
            "东鲁风流，道那日、吴蒙犹敌。", 
            "甚江山佳丽，点人凄凉纨素。"
        ], 
        "title": "法曲献仙音 访济宁杨仙磴广文", 
        "type": "词", 
        "yun": null
    }, 
    {
        "author": "华黄", 
        "era": "清", 
        "subtype": "七言律诗", 
        "text": [
            "城西五里杏花村，郭外青山竹木蕃。", 
            "烟火数家皆网户，秾阴一径到僧门。", 
            "酒垆时挽游人骑，风月还随刺史辕。", 
            "祇树清凉几声磬，扬州好梦不重温。"
        ], 
        "title": "杜坞怀古", 
        "type": "律诗", 
        "yun": "元"
    }, 
    {
        "author": "华炳微", 
        "era": "清", 
        "subtype": "七言绝句", 
        "text": [
            "暮蝉高柳雨池塘，雨过南轩菡萏香。", 
            "忽忆故人天际去，石渠何似水亭凉。"
        ], 
        "title": "夏日寄邹环西表弟", 
        "type": "绝句", 
        "yun": "阳"
    }, 
    {
        "author": "华炳泰", 
        "era": "清", 
        "subtype": "七言律诗", 
        "text": [
            "漫道秋深漏亦迟，昏鸦犹未定栖枝。", 
            "清闺刀尺含愁夕，虚馆茱萸中酒时。", 
            "转尽羊肠孤客路，添成蛇足几篇诗。", 
            "行吟不到销魂地，肯信当年宋玉悲。"
        ], 
        "title": "秋深", 
        "type": "律诗", 
        "yun": "支"
    }, 
    {
        "author": "华炳泰", 
        "era": "清", 
        "subtype": "七言律诗", 
        "text": [
            "检点奚囊少鹔鹴，清宵何处问台浆。", 
            "天于我辈宁无意，节近残冬倍可伤。", 
            "对此严寒梅几点，照人无寐月他乡。", 
            "谁家漫奏关山曲，若为王孙惹恨长。"
        ], 
        "title": "夜坐", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "使君生有梅花约，庾岭罗浮屡剖符。", 
            "水部诗中频共赏，美人林下未应无。", 
            "一枝春色聊堪寄，两地香风总不殊。", 
            "欲挂片帆冬日下，三枫亭畔对冰壶。"
        ], 
        "title": "寄俞介石别驾", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春来望尔海东头，及到翻成送去舟。", 
            "岭路过时梅未摽，乡园归日麦应秋。", 
            "地留胜迹供高咏，天放闲身作远游。", 
            "九土芒芒行已半，后期相对又何州。"
        ], 
        "title": "赵秋谷自潮州至即归其乡诗以送之", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "论文连月得相亲，握别临期意倍真。", 
            "高盖南来持节客，二毛憔悴种瓜人。", 
            "羽林旧籍同声在，桃李新阴异代春。", 
            "书报高堂江汉上，为言沧海有遗民。"
        ], 
        "title": "送樊简讨昆来还都", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "贵竹千峰骥足开，岭头五马久徘徊。", 
            "渐看南国棠阴遍，却喜东风鹢首催。", 
            "汉武求贤期绝域，燕昭来士有高台。", 
            "定知此去多奇遇，谁得如君八面才。"
        ], 
        "title": "送刘静庵", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一编圮下尚深藏，爱写仙人肘后方。", 
            "朱邸每因游宴入，白头仍为著书忙。", 
            "徘徊五岭谁为伍，归去黄山菊正黄。", 
            "介弟到来今十载，报书应讶懒嵇康。"
        ], 
        "title": "走笔送程德基归黄山兼怀其弟立方", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "菊时曾得奉金钟，竹里相寻惜未逢。", 
            "新句近知添俊逸，归心还望许从容。", 
            "城开百粤三千里，峡束长江数百峰。", 
            "大树清阴人共望，白头休谢酒泉封。"
        ], 
        "title": "柬吴拔庵元戎", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "半日风帆到有馀，江城原亦是山居。", 
            "似过别墅之邻邑，却借闲官读父书。", 
            "李下蹊成垂荫远，莲峰秋好着花初。", 
            "交君三世今头白，重见南溟化巨鱼。"
        ], 
        "title": "送李竹君广文之官香山", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "去岁龙门点额回，鱼笺寄我报难裁。", 
            "尚悬白璧连城价，今见珠厓绛帐开。", 
            "海国晴空标五指，郡山回首望三台。", 
            "天池自是鲲鹏地，看尔抟风击浪才。"
        ], 
        "title": "送顾瑞长司教澄迈", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "风木萧萧满若耶，暑中遥泛独归槎。", 
            "东山卧挹千岩秀，南国新留几县花。", 
            "血泪自沾慈母线，黄扉人识相臣家。", 
            "白头相送浑忘老，计日还迎驷马车。"
        ], 
        "title": "送吕载蕃归山阴", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "谁移古寺到波心，往哲遗踪竟至今。", 
            "珠号摩尼从佛得，江浮明月正东吟。", 
            "一丘偃盖情何远，半壁河山泽尚深。", 
            "四百馀年存俎豆，清风犹自满双林。"
        ], 
        "title": "海珠寺谒李忠简公祠追次先府君韵二首 其一", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "百年能立即千春，不朽天南代有人。", 
            "痛哭书生曾伏阙，出师丞相亦纶巾。", 
            "遗篇在卷难为和，往事伤心莫可陈。", 
            "文献比来凋落尽，馀光今幸借西邻。"
        ], 
        "title": "海珠寺谒李忠简公祠追次先府君韵二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "梧桐一叶报秋生，霜节随君恰到京。", 
            "五岭诞敷文德地，九重亲贺圣功成。", 
            "帆开别浦旌旗色，身拜彤墀佩玉声。", 
            "莫谓使星从此远，即看卿月万方明。"
        ], 
        "title": "送学使王十州复命", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "抟风羽翮久翱翔，新绾铜符近海疆。", 
            "善交尚存平仲里，著书人识郑公乡。", 
            "天边仙岛三山见，涧下清流万岁长。", 
            "况是京华来去路，嘉声容易到维桑。"
        ], 
        "title": "寄贺蔡萃长之官昌邑", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天怀高旷世谁如，却为酬知更剖符。", 
            "北阙除书来五岭，东风游兴尚三吴。", 
            "新添诗卷传人口，旧管黔黎候旅途。", 
            "家有傅岩先命在，暂将霖雨到南隅。"
        ], 
        "title": "贺广州冯使君二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南北犹悭相见缘，仁声先自异方传。", 
            "棠阴未剪灵山下，骥足曾开禹穴前。", 
            "莘野有勋仍相陟，韦侯世守亦承贤。", 
            "今时盛事宁殊古，白首宁忘野史编。"
        ], 
        "title": "贺广州冯使君二首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "吾侪何必叹离居，一札新传最起予。", 
            "南北异邦为政处，弟兄同日拜恩初。", 
            "邑当海徼方游刃，地僻山中好著书。", 
            "泷水东流三百里，君诗容易到乡闾。"
        ], 
        "title": "送蔡汉长之官泷西二首 其一", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "干将雄气迥难干，莫谓师儒是素餐。", 
            "骐骥取途须待饱，蛟龙为雨贵能蟠。", 
            "百年况味尝应遍，万里曾行眼亦宽。", 
            "入道久知无别诀，半安随处总安安。"
        ], 
        "title": "送蔡汉长之官泷西二首 其二", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "短歌言别昔何时，尘路茫茫久系思。", 
            "一第相期君不负，十年重见我尤衰。", 
            "雁来天外新成阵，菊试篱边未满枝。", 
            "南海荒残今更甚，高车从此又何之。"
        ], 
        "title": "九日喜家紫驭至", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "湖南清绝古来称，君莅南梁第一城。", 
            "雪色千重催去骑，梅花一路引行旌。", 
            "归猿峒外生徒送，回雁峰前候吏迎。", 
            "到日龙池高处望，县山先有故乡名。"
        ], 
        "title": "送卢达夫之任邵阳", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "文风一变此南隅，十郡生徒仰大儒。", 
            "海内声华推二妙，卷中词赋继三都。", 
            "青天手放惊人鸟，明月全收不夜珠。", 
            "谁道盛明持节日，门前修剌有潜夫。"
        ], 
        "title": "呈左学使我庵", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "书札频归识远情，别来两度见秋生。", 
            "旌旗西入巴人国，锁钥东临白帝城。", 
            "三尺青萍占夜气，一篇黄石是家声。", 
            "盛年功伐寻常事，好勒麒麟阁上名。"
        ], 
        "title": "送人入夔州二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "百里仁声满郡中，家门奕叶有重封。", 
            "勋名汉代推三杰，兄弟高阳号八龙。", 
            "纪竹已书天上史，栽花新遍海头峰。", 
            "识韩有愿非今日，穷巷车声未易逢。"
        ], 
        "title": "赠宜新宁逊庵", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "溪山雄丽绝闽天，记得曾游四十年。", 
            "万户水声分涧竹，一方城影落江船。", 
            "参军自昔多闲日，趋府今时得大贤。", 
            "知子此行将有合，剑津只在郡门前。"
        ], 
        "title": "送卢卜子之官延平", 
        "type": "律诗", 
        "yun": "先"
    }, 
    {
        "author": "华修昌", 
        "era": "清", 
        "subtype": null, 
        "text": [
            "男儿生不养亲死不送，纵获功名复何用。", 
            "岂容漫信青囊书，轻以遗骸供簸弄。", 
            "吁嗟父母入黄泉，艰难仓促资遗赗。", 
            "迩来奄忽四十年，冬青阴结寒云冻。", 
            "春秋岁时惟二祭，子弟相随聊伯仲。", 
            "为言兹山本吉兆，点穴地师未切中。", 
            "若能移武上高麓，马鬣适当龙脑缝。", 
            "会当荣名掇科第，经济宏才作梁栋。", 
            "纷纷各欲主议迁，我坐无言实深痛。", 
            "犹忆少时侍京邸，先子养亲寄清俸。", 
            "济人利物日不足，自给箪瓢竟屡空。", 
            "一朝风烛无寸瓦，黔娄惟有穷途恸。", 
            "北方既无中古棺，敦匠未能娴斫硥。", 
            "归来殡葬俱草草，夙夜疚心惟自讼。", 
            "如今启塘复何有，势将归骨醯鸡瓮。", 
            "志事未能谋继述，何忍迁移掘枯葑。", 
            "苟欲亢宗先亢身，若期迈俗惟迈种。", 
            "仁厚深积游德麟，文章成就翔威凤。", 
            "居恒每厌堪舆术，拘忌阴阳总虚哄。", 
            "祖龙反不尽烧却，坐使举世非几贡。", 
            "何当大破形家言，庶几一醒痴人梦。"
        ], 
        "title": "扫墓归作示诸弟子侄", 
        "type": "古风", 
        "yun": null
    }, 
    {
        "author": "华绍濂", 
        "era": "清", 
        "subtype": "五言律诗", 
        "text": [
            "伏匿更名姓，依人函谷游。", 
            "匡君疏骨肉，取相快恩仇。", 
            "为有绨袍赠，应将莝豆酬。", 
            "解衣兼惠食，故友尚绸缪。"
        ], 
        "title": "范睢", 
        "type": "律诗", 
        "yun": "尤"
    }, 
    {
        "author": "华绍濂", 
        "era": "清", 
        "subtype": "五言律诗", 
        "text": [
            "岂料无双士，还同哙等看。", 
            "真王不负汉，大将独追韩。", 
            "功已高三杰，恩犹报一餐。", 
            "最怜钟室恨，辜负钓鱼竿。"
        ], 
        "title": "韩信", 
        "type": "律诗", 
        "yun": "寒"
    }, 
    {
        "author": "华岳莲", 
        "era": "清", 
        "subtype": "七言绝句", 
        "text": [
            "亲裁半臂护轻寒，叠向空箱不忍看。", 
            "痛忆长眠泉下客，九秋霜重纸衣单。"
        ], 
        "title": "检得故衣", 
        "type": "绝句", 
        "yun": "寒"
    }, 
    {
        "author": "华岳莲", 
        "era": "清", 
        "subtype": "五言律诗", 
        "text": [
            "迢遰松门晚，迂回向水边。", 
            "鸟惊槲叶路，人语柳塘烟。", 
            "细火临江市，清沤出浦船。", 
            "莫愁归路远，月上见前川。"
        ], 
        "title": "晚自松门归蓼村", 
        "type": "律诗", 
        "yun": "先"
    }, 
    {
        "author": "华炳微", 
        "era": "清", 
        "subtype": "七言律诗", 
        "text": [
            "柳根斜日系孤篷，乘兴追寻湖水东。", 
            "物外久忘秦世事，此中还有晋人风。", 
            "古梅瘦鹤林逋客，白酒黄花彭泽翁。", 
            "我自入林犹未密，卜居邻近往来通。"
        ], 
        "title": "过商岩酿花庄", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "桄榔里外薛萝阴，隔一溪居便自深。", 
            "书屋总抛蔬地置，诗人多过板桥寻。", 
            "閒书野事收山叶，偶唤家僮聚水禽。", 
            "多少名流空眼底，得无迂拙属知音。"
        ], 
        "title": "访李生池馆", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "时人一见讶多能，老僧争闻得未曾。", 
            "千手眼堪悬笔写，万由旬只振衣升。", 
            "移来天界千花满，推出湖头片月澄。", 
            "话到同门吾世好，欲因亲近作钦承。"
        ], 
        "title": "赠吴僧", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "昔年花引人看去，今日人閒花却来。", 
            "芗泽乍从新雨长，茅堂仍作故家开。", 
            "翻呈脂粉于图肖，拟掘珍珠当土栽。", 
            "安得穷陬皆有此，普天无地著蒿莱。"
        ], 
        "title": "岭南牡丹", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "朱弦弹罢凤凰飞，金缕空销蛱蝶衣。", 
            "芳佩一临湘水岸，仙魂终傍华山畿。", 
            "长悬戟府将军爱，却逐瑶台阿母归。", 
            "徒使文通对团扇，画成秦女是还非。"
        ], 
        "title": "为屈翁山悼妻华姜王氏", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "八千里远谁堪客，第五名高尔过人。", 
            "竹户闭曾因学道，金台到便不忧贫。", 
            "阵寻涿鹿棋无敌，店倚蜚龙药有神。", 
            "知向嘈嘈弦管里，细吟佳句属乡亲。"
        ], 
        "title": "送李乔令北游兼寄程周量", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "古梅一株偃荒圃，移种高斋得所钦。", 
            "带土任他苔色上，当空仍此月光临。", 
            "人方敛气真能傲，诗要忘言正好吟。", 
            "忆得骑驴深雪里，只知香极不知寻。"
        ], 
        "title": "种梅", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "敢将孤寂动行尘，每念交游访夙因。", 
            "求性浪过知命岁，出门羞说在家人。", 
            "深灯闭院空山晓，寒树移舟远岸春。", 
            "独领众心前礼足，一时缁白劝行频。"
        ], 
        "title": "之青原访药地禅师留别诸子 其一", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一岭分江乱石欹，半空飞霰下流澌。", 
            "名山兀兀看僧在，心地悬悬不自知。", 
            "手札到如经字读，头巾行即戒香披。", 
            "舟程一发欣相见，云际松寮月上时。"
        ], 
        "title": "之青原访药地禅师留别诸子 其二", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "尔缘白鹤峰留住，不及云门逐本师。", 
            "轮掌未收迎供地，幞头空报独行时。", 
            "船冲晚潦多逢雨，鸟置春巢不露枝。", 
            "壁立已令诸念削，向东犹是一相思。"
        ], 
        "title": "弹子矶寄离公", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "当关剧郡是南雄，太守心将静者同。", 
            "黄绶上头纡相度，朱幡前面引宗风。", 
            "楼吞烟雨层阴积，岭吐梅花五处通。", 
            "独策疲驴向山寺，乘骓郊路思无穷。"
        ], 
        "title": "雄州赠陆孝山太守", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "心过虔江汩汩流，一峰晴处且夷犹。", 
            "名家彭蠡湖西著，姓氏梁皇寺里留。", 
            "园列村庄皆歇马，池分沙溆各眠鸥。", 
            "藏书自秘谁看得，闻说高僧共一楼。"
        ], 
        "title": "赠萧孟昉", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "雨过江城赤日寒，此中知有草堂宽。", 
            "虬须似雪吟时撚，鸟迹和云篆处看。", 
            "乱后畏居宾客列，悲深难语弟兄欢。", 
            "陶公归去非常傲，故对閒人道下官。"
        ], 
        "title": "过丰城简陈元水", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "父是法王身嗣法，无烦定省近堂头。", 
            "铜瓶久许腰将出，铁壁还应面不休。", 
            "松子敲庵嚇蝙蝠，藤梢黏果摘猕猴。", 
            "可令瀑布三千丈，下引鄱湖一小舟。"
        ], 
        "title": "望庐山铁壁崖寄阿衍大师", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "江头江尾极行行，一片心如江水横。", 
            "老树临流无积叶，夜鱼停月倍开睛。", 
            "休牵世态遮山色，任改乡音和橹声。", 
            "一见鄱阳贤太守，台关今接石头城。"
        ], 
        "title": "自南安至南康晤廖昆湖太守", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "庐山历访诸精舍，豆叶屏前启半扉。", 
            "窗眼放云先箧贮，盆头替米后僧归。", 
            "鬼神未得专奇事，狼虎何曾有杀机。", 
            "游罢殷勤为君说，此中泉石好相依。"
        ], 
        "title": "豆叶屏", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "自怜头白远栖栖，访旧沿洄楚水西。", 
            "忆别正看杨柳长，爱行那听鹧鸪啼。", 
            "心从章贡诸滩下，手待匡庐五老携。", 
            "谁似辅公年未艾，高高茅屋绝攀跻。"
        ], 
        "title": "湖口书怀寄辅昙上人", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "兹山如海亦如天，心有归依足倍前。", 
            "藜杖掷来猿忽引，松关开著虎常眠。", 
            "客装仅似头佗卸，乡贯多烦上座传。", 
            "信宿却看无所得，衣环初捧玉隆然。"
        ], 
        "title": "入黄山谒檗庵和尚 其一", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "四千里许恭参谒，一两日来那便辞。", 
            "欲去重看人世佛，本来教得自家师。", 
            "石松拱立如相送，涧竹扶行胜自持。", 
            "别后或蒙方丈念，古坛疏叶镇风吹。"
        ], 
        "title": "入黄山谒檗庵和尚 其二", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "子明坛上众香焚，法鼓仙音四境闻。", 
            "喧处会来皆静理，异乡名下即同群。", 
            "簿书乐得交情助，匕箸能将道味分。", 
            "陡见满堂浮动极，江南烟水岭南云。"
        ], 
        "title": "姚六康石埭署中醮会同张芑山秦又宛沈天士卢弗疑曹扶三张师仲堵雪怀分赋", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "安乐窝中惟自得，逍遥公后解相寻。", 
            "偶逢已是难忘处，独往方谐莫逆心。", 
            "僧过落棕思暂坐，蝉堆隔水益长吟。", 
            "空馀倦倚江楼客，数尽晴峰日又阴。"
        ], 
        "title": "陵阳江馆送韦寅东访漆夫村居", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "高梧窗远尚闻吟，不隔秋空迥隔林。", 
            "楼古试搜文选体，寺凉堪礼大悲心。", 
            "定因客住频修馆，可赖官遗得赎琴。", 
            "恒说齐云山窈窕，峰峰输尔尽情吟。"
        ], 
        "title": "池阳道中寄怀梁药亭", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "笑出高斋罢念离，不询行止只言奇。", 
            "凤衰终绝泥涂迹，松老始多霜雪姿。", 
            "搜匣且张临得画，借钱教刷梓成诗。", 
            "满瓶苦茗道情故，若问沈酣非所宜。"
        ], 
        "title": "毗陵重遇宋鸿生次韵", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "妫水渊源代有文，江门家学更逢君。", 
            "长风破浪时千里，大翼翀天见五云。", 
            "昼锦正宜孺子舞，新篇超绝众人群。", 
            "玉堂有客相期甚，书札南来慰我闻。"
        ], 
        "title": "贺家植普进士", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "程江归到正秋新，便挂轻帆北问津。", 
            "子舍暂违衣彩地，玉堂还作读书人。", 
            "游经万里文增壮，史在千秋笔贵真。", 
            "岭海迩来寥落甚，相期风度继先民。"
        ], 
        "title": "送李检讨伯猷二首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "都门遥奉白头归，四叶承欢世所希。", 
            "诗礼庭前时独对，鹡鸰原上更双飞。", 
            "年来多黍香醪美，秋在澄溪鲙鲤肥。", 
            "供膳有人行自得，报恩唯补衮龙衣。"
        ], 
        "title": "送李检讨伯猷二首 其二", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "七叶金貂代有雄，西铭家学绍无穷。", 
            "奇文早已传天上，黄绶新垂出汉宫。", 
            "邑近曲江唐相度，地连韶石舜弦风。", 
            "期君手播灵池水，仁寿同依乐国中。"
        ], 
        "title": "赠张翁源泰亭", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "绛帐新移溟海头，之官尤喜及清秋。", 
            "仙山家近传仙李，化雨飞时又化州。", 
            "出箧篇章珠径寸，趋庭诗礼雪盈头。", 
            "知君四世承欢在，不羡京华作宦游。"
        ], 
        "title": "送李丽侯司教化州", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "独骑匹马向燕台，便是闲游亦壮哉。", 
            "中路诗情生白雪，一年归计及黄槐。", 
            "都人尚系渐离筑，上客难逢郭隗才。", 
            "纵有知音在霄汉，高堂屈指待君回。"
        ], 
        "title": "送何叶文入都", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "凤城裘马自轻肥，少俊今时似子希。", 
            "诗礼庭中推二妙，扶摇风里羡皆飞。", 
            "南辞庾峤桐初下，北到金台雁始归。", 
            "好及弱龄承祖武，老亲犹着老莱衣。"
        ], 
        "title": "送佘振西梁凝掞入都", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "仁声十载遍炎陬，春草生时共献酬。", 
            "车盖更飞何处雨，风帆今到海门秋。", 
            "多收端石经年凿，偶听吴歌永夕留。", 
            "满载奇书充箧笥，未教人识是虚舟。"
        ], 
        "title": "送佟恩平赴都补官", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "家集年来遍粤洲，因君弥复景前修。", 
            "孤忠有后今三世，一面相期隔几秋。", 
            "吴粤云山非异地，纪群夙昔许同游。", 
            "未缘披豁闻高论，诗句多为第一流。"
        ], 
        "title": "次答朱颖实", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "梅花岭上一麾偏，南北清风二十年。", 
            "执法如山人可近，守身如玉道能坚。", 
            "摊书未歇挑灯夜，读礼曾无闭户钱。", 
            "寂寞茅斋期再遇，暂时相送上江船。"
        ], 
        "title": "别罗雄州水裕", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "震泽南边一硕儒，西风相见此城隅。", 
            "奇书自识常三箧，重器人称是六瑚。", 
            "古笔淋漓今作者，壮怀萧瑟老吾徒。", 
            "十旬不雨心如醉，无计留君酒不觚。"
        ], 
        "title": "次答丁勖庵", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "金貂七叶向来传，身列崇班尚少年。", 
            "白简有风存北阙，紫薇新泽满南天。", 
            "树人岁育三千士，赈米朝糜百万钱。", 
            "犹说报恩怀未尽，欲将心力更筹边。"
        ], 
        "title": "寿张方伯枢侯二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "无成六十鬓萧萧，折柬空劳使者招。", 
            "古寺疏钟陪永日，清斋长烛语良宵。", 
            "野人且可论三祝，倦鸟何堪问九霄。", 
            "愧乏嘉言供采择，平生踪迹是刍荛。"
        ], 
        "title": "寿张方伯枢侯二首 其二", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "宝玉从来号此乡，臣心如水照穹苍。", 
            "政闲只有围棋客，官罢兼无养鹤粮。", 
            "颍守到时神爵集，陶公归日菊花黄。", 
            "翳桑不少重生者，泣送江边几万行。"
        ], 
        "title": "送陈郡侯飏言", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "博洽家声有自来，帝廷曾叹沈郎才。", 
            "六年一令风雩地，万里重登市骏台。", 
            "鲁雉亲人朝尚集，鲍骢行步日方开。", 
            "朝端引领瞻霜简，鹢首西风好为催。"
        ], 
        "title": "送沈丹山入都补御史", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "舟入卢溪秋已分，西风吹叶落纷纷。", 
            "清波倚棹人如玉，中路看山石似云。", 
            "衣彩每同昆弟舞，学诗兼与及门闻。", 
            "春州引望崆峒近，鸣和天边鹤一群。"
        ], 
        "title": "送霍友山省觐春州", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衡山西下洞庭东，泪竹斑斑万古同。", 
            "曾记狂歌荆国日，早将身拜舜皇宫。", 
            "采芝且免忧高盖，结柳何堪送五穷。", 
            "知子共为妫水后，此心相喻不言中。"
        ], 
        "title": "次答宗人育璞", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "短褐苍凉曝早暄，北风吹叶满平原。", 
            "素丝忽望干旄色，白发空惭负郭门。", 
            "一顾骅骝增壮气，片时酬酢奉高言。", 
            "珠江浈水无多路，雪里邮诗敢惮烦。"
        ], 
        "title": "冬日承屈四会凤山见过别后柬寄", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "初年车马发河干，椒酒犹馀膝下欢。", 
            "岂为荣亲须就禄，却缘行志在能官。", 
            "迎春彩仗舟前出，新绿江山雪下看。", 
            "京国旧多交好在，云司吟和共登坛。"
        ], 
        "title": "立春日送黄蒲园谒选都门", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东风此别未惊魂，绛仗迎春骑吹繁。", 
            "几处早花明水郭，一帆新绿去江村。", 
            "每因声气思畴曩，愿得雍容接晤言。", 
            "骢马暂留知不可，六龙巡狩正南辕。"
        ], 
        "title": "立春日送徐艺初御史归吴门", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "老凤巢边和鹤鸣，别来无念不萦萦。", 
            "水从庾岭分南北，书寄扬州隔死生。", 
            "歆向文章元继美，纪群先后见交情。", 
            "不缘步屧能相过，门径东风长绿荆。"
        ], 
        "title": "次答吴彤本", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "才既无双数亦奇，高鸿难慕羽堪仪。", 
            "长沙旧是陶公族，遗集重开晋义熙。", 
            "良璞不售多在楚，灵珠无价本名隋。", 
            "虽惭司马藏山笔，此志争光自可推。"
        ], 
        "title": "陶奉长以大父仲调简讨文集见贻且请作传次其来韵二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "此身终隐复何名，应候哀吟自物情。", 
            "本为诗书延一脉，偶从锋镝得馀生。", 
            "沈埋我愧干霄气，继好君寻异代盟。", 
            "正拟深谈逢积雨，把诗枯坐到三更。"
        ], 
        "title": "陶奉长以大父仲调简讨文集见贻且请作传次其来韵二首 其二", 
        "type": "律诗", 
        "yun": "庚"
    }, 
    {
        "author": "华岩", 
        "era": "清", 
        "subtype": null, 
        "text": [
            "龙君猎秋海，甲士三十万。", 
            "控弦向西发，百怪咸走遁。", 
            "当空曳珠旗，飙轮上下飞。", 
            "后军击灵鼍，白马无人骑。", 
            "冰雪满天来，两岸殷其雷。", 
            "吴云不得渡，越山渐欲摧。", 
            "忽如一匹练，并力细细裁。", 
            "又如白芙蓉，朵朵当花开。", 
            "对此心骨爽，登舟驾兰桨。", 
            "散发入中流，一啸千波响。", 
            "江色寒苍苍，疏林下夕阳。", 
            "浩歌独归去，幽梦在龙堂。"
        ], 
        "title": "秋潮", 
        "type": "古风", 
        "yun": null
    }, 
    {
        "author": "华岩", 
        "era": "清", 
        "subtype": null, 
        "text": [
            "川谷险不塞，林薮幽可探。", 
            "夙驾兴东郭，遥遥诣西潭。", 
            "坐揽石壁趣，泼面飞生岚。", 
            "萝蔓互牵束，蓠芷相矜鬖。", 
            "鸟佚攀树息，鱼定抱沙潜。", 
            "溪嗽无止水，云卧有寒岩。", 
            "明游情已怿，暮观智自酣。", 
            "感此捐猥吝，澄抱绝痴贪。"
        ], 
        "title": "秋潭吟", 
        "type": "古风", 
        "yun": null
    }, 
    {
        "author": "华岩", 
        "era": "清", 
        "subtype": null, 
        "text": [
            "梧竹阴已深，庭架绿亦茂。", 
            "夏景呈朱鲜，累络韬芳秀。", 
            "将学云鸟游，直由意外观。", 
            "笔力尽屈盘，点刷免荒陋。", 
            "山令人攀登，水令人浣漱。", 
            "原坦树槚枌，壁欹凿窗窦。", 
            "松膏沃径肥，石髓抽兰瘦。", 
            "耳目一时移，心智忽然凑。"
        ], 
        "title": "夏日作山水题以填空", 
        "type": "古风", 
        "yun": null
    }, 
    {
        "author": "华宜", 
        "era": "清", 
        "subtype": null, 
        "text": [
            "吟咏是家风。", 
            "笑煞而翁。", 
            "爨烟不起句矜工。", 
            "痴绝又看痴种继，蠹产书中。", 
            "格律那沉雄。", 
            "应恕儿童。", 
            "乌丝须界写笺红。", 
            "寄与长安潦倒客，一展眉峰。"
        ], 
        "title": "浪淘沙 幼儿玉谷学诗颇有可观，因填此解（见《昭代词选》）", 
        "type": "词", 
        "yun": null
    }, 
    {
        "author": "华宜", 
        "era": "清", 
        "subtype": null, 
        "text": [
            "才可穷人，文能寿世。", 
            "证之夫婿真都是。", 
            "工诗馀事又工词，红牙喜按衣迟紫。", 
            "宝气腾行，珠光吐字。", 
            "候封万户荣输此。", 
            "但愁声倚绿窗难，只应记曲呼娘子。"
        ], 
        "title": "踏莎行 题夫子《旷怡轩词钞》后", 
        "type": "词", 
        "yun": null
    }, 
    {
        "author": "华宜", 
        "era": "清", 
        "subtype": null, 
        "text": [
            "桃雨流红，柳烟晕碧，一年佳节清明。", 
            "蓬窗舒眼，更喜值归宁。", 
            "梦绕亲庭几度，迢迢水、似隔层城。", 
            "今宵里，牵衣膝下，好话别离情。", 
            "心惊。", 
            "犹记得，争夸玉润，不愧冰清。", 
            "怎频年毷氉，弹铗神京。", 
            "劳我椿萱望眼，门楣上、何日春生。", 
            "家乡近，劝开眉锁，遥岸啭莺声。"
        ], 
        "title": "满庭芳 清明日归宁舟中作", 
        "type": "词", 
        "yun": null
    }, 
    {
        "author": "华坡", 
        "era": "清", 
        "subtype": "五言律诗", 
        "text": [
            "秋水空江上，烟霏入夜清。", 
            "锦城归梦远，晓镜拂奁明。", 
            "名以烟岚重，香分水殿轻。", 
            "轻裾鸣翠佩，隔座望盈盈。"
        ], 
        "title": "画芙蓉", 
        "type": "律诗", 
        "yun": "庚"
    }, 
    {
        "author": "华坡", 
        "era": "清", 
        "subtype": "七言律诗", 
        "text": [
            "水边萧寺倚高城，老树穿云带晚晴。", 
            "红叶楼台深暝色，黄花篱落晚秋声。", 
            "客窗解带逢今雨，僧舍分茶理旧盟。", 
            "况是霜寒禅榻畔，有人挥麈说无生。"
        ], 
        "title": "和顾景行忍草庵看菊", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "荻横枫落见莲花，谢绝时流此故家。", 
            "通水恰宜官路断，当山不任女墙遮。", 
            "疏篱次序编丛卉，小椀分张试洞茶。", 
            "见说高斋松雪是，可怜台柏剩霜华。"
        ], 
        "title": "宿朱吉人莲花庄是赵松雪故居", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "遂有芳名异代传，琐闱悽惨烈皇年。", 
            "致身只向龙髯上，埋血还争骥尾先。", 
            "绝笔可曾通紫极，评文犹见点丹铅。", 
            "谁知沧海閒游客，洒泪双流霅水边。"
        ], 
        "title": "吴兴舟过盛舍乡怀凌忠清", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "门当水郭隐湖湾，秋宪家林自爱閒。", 
            "偶出总经骚客地，端居能镇道场山。", 
            "座参奇石聆深语，酒对禅僧发静颜。", 
            "顿使岭南归思缓，刺船仍约画溪还。"
        ], 
        "title": "罨画溪寄慎旃副宪", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "客身浑欲托禅门，且莫寻僧度晓昏。", 
            "古道不孤山月鉴，清歌仍共院钟言。", 
            "瓷盘白剖霜梨大，石槛阴层露桂繁。", 
            "况值枚生才健甚，相如何事病梁园。"
        ], 
        "title": "旅中同吴仲徵周彬野集庞君燕寓舍韩叔夜病不至次吴韵", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "松长阴崖只动梢，鹤凌秋汉不知巢。", 
            "无涯好境非难历，有数贤人定得交。", 
            "疏放肯拘诗里格，推移休卜易中爻。", 
            "随他问字殷勤应，欲采方言著解嘲。"
        ], 
        "title": "客中自慰", 
        "type": "律诗", 
        "yun": "肴"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "更尽乌程酒一觞，赠言书取续篇章。", 
            "重华问去天俱远，三箬寻来派共长。", 
            "宪府开时偏脱略，宗门悟后好商量。", 
            "相期为觅书邮便，海客江帆集半塘。"
        ], 
        "title": "留别慎旃", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鸳鸯湖口橹声催，已见名园径尽开。", 
            "对月客心长水满，观涛诗兴广陵回。", 
            "曾于牧伯承清荫，自作樵夫信不才。", 
            "丝竹东山樽北海，岂期簦笠一趋陪。"
        ], 
        "title": "访曹秋岳侍郎", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "芳菲成佩自青春，海内名高献赋身。", 
            "五色羊边行橐旧，九皋禽际绾符新。", 
            "多将雅论延诸士，一话尚书忆丈人。", 
            "三十馀年交谊在，鸡坛重见岂无因。"
        ], 
        "title": "娄县赠孟传是明府", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "最是君家人尽识，云间西问采花泾。", 
            "鹄当浴处心全白，松长寒时岁正青。", 
            "瓮底肯馀新熟酒，案头皆置旧横经。", 
            "□□□□□□□，□□□□□□□。"
        ], 
        "title": "赠徐安士", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "鲈鱼江冷却归迟，客里陈山有所思。", 
            "万里心旌元为友，百年尸祝会看儿。", 
            "频来雁叠沙中迹，半折梅交岭北枝。", 
            "世故黄金难可必，此情聊与郭生知。"
        ], 
        "title": "云间遇皋旭有赠", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "寒客未应无暖席，深斋烛影敛空寥。", 
            "衣边水气来三泖，园里山心忆二樵。", 
            "鸟倦预依营垒燕，草芳频接上盘椒。", 
            "劝酬总是平生侣，大隐偏能赋小招。"
        ], 
        "title": "夜集曹秋岳啬斋同俞右吉项嵋雪次韵", 
        "type": "律诗", 
        "yun": "萧"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "白头重访鹉湖来，见尔那禁喜复哀。", 
            "尸祝后人寻畏垒，弦歌当日有澹台。", 
            "松筠节在终难折，桃李根深不厌培。", 
            "咫尺鲤趋成往事，周旋多谢出兰陔。"
        ], 
        "title": "赠张友声", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "携来情愫满江航，宿昔平生欲并将。", 
            "才以属民过里闬，久因良友附门墙。", 
            "丛兰砌暖宜閒日，列柏台寒有旧霜。", 
            "闻说闭关浑谢客，狎鸥还喜步山塘。"
        ], 
        "title": "访李灌溪先生", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "晶晶甘露滴祇树，君向此中长乐饥。", 
            "纸帐日高眠起后，茶铛火绝客寻时。", 
            "先人交籍惟增感，近日科名总不知。", 
            "我亦禅门办归宿，虎丘云极岭南陲。"
        ], 
        "title": "甘露庵访姚文初", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "共僧摇策入阊门，借问先臣七叶孙。", 
            "道在即堪忘禄位，宅抛犹得住閒园。", 
            "帘前养鸟能通语，笔底为花觉有魂。", 
            "便欲恭求写秋菊，好移霜质傲篱根。"
        ], 
        "title": "索王勤中画菊（守溪先生之后）", 
        "type": "律诗", 
        "yun": "元"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "日淡寒皋雪树枯，若为千里进生刍。", 
            "绛雪楼笔求难再，黄牡丹诗赏遂孤。", 
            "他日藏山司马在，而今述古老彭无。", 
            "脊令原外悲鸣远，那答先生以弟呼。"
        ], 
        "title": "过虞山忆钱牧斋先生", 
        "type": "律诗", 
        "yun": "虞"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "虎丘深雪闭楼时，一读娄东学士诗。", 
            "吟苦秖成江客事，名高翻略世人知。", 
            "湖船代榻看迁岸，园树增桥卧及池。", 
            "几度有怀犹未访，腊寒邻壁响参差。"
        ], 
        "title": "虎丘寄吴梅村学士", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "梅生客住吴门久，枫叶霜吹鹤发稀。", 
            "隔岭月高长自照，离乡人见即如归。", 
            "故园果熟开书赏，废苑花深扫榻依。", 
            "为取山编藏好在，待予相伴隐灵威。"
        ], 
        "title": "赠梅子初", 
        "type": "律诗", 
        "yun": "微"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "岂择龙江与虎丘，飘然只是采真游。", 
            "自甘藜藿如僧戒，不戴芙蓉亦羽流。", 
            "千里烟波随放荡，一房花石共绸缪。", 
            "他年约尔频相见，来往三茅峰上头。"
        ], 
        "title": "赠叶汉客", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "浪迹吴门且暂休，几多抛掷几多收。", 
            "百金未买不龟手，一石尚看能点头。", 
            "断简故开眢井匣，寒梅新照面山楼。", 
            "木人独入丛花国，誇尽王孙春草游。"
        ], 
        "title": "吴门旅兴", 
        "type": "律诗", 
        "yun": "尤"
    }, 
    {
        "author": "华侗", 
        "era": "清", 
        "subtype": null, 
        "text": [
            "昨夜月明明似水，今宵雨碎风鸣。", 
            "广寒宫阙白云扃。", 
            "名花如有恨，好酒亦无情。", 
            "不睡推窗还看取，残萤小照昏庭。", 
            "蛩螀凄楚不堪听。", 
            "疏星难暂露，来日可能晴。"
        ], 
        "title": "临江仙 中秋后一夕风雨", 
        "type": "词", 
        "yun": null
    }, 
    {
        "author": "华侗", 
        "era": "清", 
        "subtype": null, 
        "text": [
            "火初新，春欲暮。", 
            "霞灿云蒸，催放玄都树。", 
            "姐妹红衣秦洞住。", 
            "重到刘郎，不见渔舟渡。", 
            "夕阳溪，芳草路。", 
            "似笑无言，却把韶华做。", 
            "杨柳丝丝相闲处，嘱咐东风，莫遣清明雨。"
        ], 
        "title": "苏幕遮 桃花", 
        "type": "词", 
        "yun": null
    }, 
    {
        "author": "华侗", 
        "era": "清", 
        "subtype": null, 
        "text": [
            "暑去渐凉生，小室宜深邃。", 
            "卷起帘儿对好山，墙角幽花媚。", 
            "静夜怯灯昏，无酒难成寐。", 
            "风惹芭蕉雨又来，点滴惊心碎。"
        ], 
        "title": "卜算子 秋窗", 
        "type": "词", 
        "yun": null
    }, 
    {
        "author": "华沅", 
        "era": "清", 
        "subtype": null, 
        "text": [
            "悬岩象波涛，结构楼轩翥。", 
            "浪头突起绿摇天，不见风帆落何处。", 
            "枕石生日月，排浪分昏曙。", 
            "中有吟瓢挂树梢，一任落花随水去。"
        ], 
        "title": "石浪庵山楼社集得处字", 
        "type": "古风", 
        "yun": "御"
    }, 
    {
        "author": "华沅", 
        "era": "清", 
        "subtype": null, 
        "text": [
            "披榛寻古社，寂寂深山境。", 
            "龙缝白云封，藓气凝霜冷。", 
            "缅彼旧吟人，令我心耿耿。", 
            "春风翛然来，岚光漾日影。", 
            "俯仰今昔间，不定如萍梗。", 
            "行行碧山阿，钟声度西岭。"
        ], 
        "title": "寻碧山吟社遗址怀兴复诸先生", 
        "type": "古风", 
        "yun": "梗"
    }, 
    {
        "author": "华希闵", 
        "era": "清", 
        "subtype": null, 
        "text": [
            "苍翠落虚牖，坐对龙山峰。", 
            "忽看峰际月，已挂溪头松。", 
            "月高淡星汉，倒影溪流中。", 
            "境静尘俗屏，人闲眺所空。", 
            "泯心欲忘我，如游上皇风。", 
            "此时何所有，云外闻疏钟。"
        ], 
        "title": "山居月夜", 
        "type": "古风", 
        "yun": null
    }, 
    {
        "author": "华汝楫", 
        "era": "清", 
        "subtype": null, 
        "text": [
            "四面岚光拥斗城，眼前排闼翠微横。", 
            "行人如入山阴道，万壑千岩不识名。"
        ], 
        "title": "祁门竹枝词四首 其一", 
        "type": "词", 
        "yun": "庚"
    }, 
    {
        "author": "华汝楫", 
        "era": "清", 
        "subtype": null, 
        "text": [
            "凤凰山麓径横斜，换渡频通隔涧槎。", 
            "一勺凤泉清澈底，半山亭下试新茶。"
        ], 
        "title": "祁门竹枝词四首 其二", 
        "type": "词", 
        "yun": "麻"
    }, 
    {
        "author": "华汝楫", 
        "era": "清", 
        "subtype": null, 
        "text": [
            "屋角悬灯夹路旁，祁山月出又昏黄。", 
            "不知敬礼何神佛，比户门前一瓣香。"
        ], 
        "title": "祁门竹枝词四首 其三", 
        "type": "词", 
        "yun": "阳"
    }, 
    {
        "author": "华汝楫", 
        "era": "清", 
        "subtype": null, 
        "text": [
            "不是齐门弹铗居，盘飨也叹食无鱼。", 
            "鱼龙鸡凤灵芝草，里谚传来信不虚。"
        ], 
        "title": "祁门竹枝词四首 其四", 
        "type": "词", 
        "yun": "鱼"
    }, 
    {
        "author": "华有恒", 
        "era": "清", 
        "subtype": "七言律诗", 
        "text": [
            "那堪客里又临岐，惜别应教策马迟。", 
            "头白异乡还剩我，眼青归路更看谁。", 
            "歌残江岸风中柳，写遍云山雾里诗。", 
            "橘绿橙黄秋正好，满湖菱芡到家时。"
        ], 
        "title": "送卧云南旋", 
        "type": "律诗", 
        "yun": "支"
    }, 
    {
        "author": "华守谟", 
        "era": "清", 
        "subtype": null, 
        "text": [
            "日隐暮山紫，霞光荡池水。", 
            "右军有遗墟，积翠横旧址。", 
            "谁实馈生鹅，山阴刘道士。", 
            "道德几千言，烟云落满纸。", 
            "万象集毫端，出入清虚里。", 
            "古迹今尚存，高风不可企。", 
            "池水自悠悠，景慕何时已。"
        ], 
        "title": "玩鹅池怀古", 
        "type": "古风", 
        "yun": "纸"
    }, 
    {
        "author": "华守谟", 
        "era": "清", 
        "subtype": null, 
        "text": [
            "鹅湖灯市白如昼，春色晴明社公后。", 
            "市人喧逐声如雷，十字三叉竞奔走。", 
            "筠竿高架矗天衢，锦树彩缯新结构。", 
            "蚖膏昭灼烧长空，凤脑辉煌耀墟囿。", 
            "罘罳岂必尽琉璃，楼阁果然皆锦绣。", 
            "昔闻汉帝张九华，照见百里延广袤。", 
            "又闻唐宗上元夕，灯轮廿丈冲列宿。", 
            "东官涂鸦金碧联，西京盘螭鳞甲透。", 
            "绿桂烟微出禁帷，金枝焰远摧官漏。", 
            "雁足铜驼制不同，千载盛世传闻旧。", 
            "鹅湖一曲抱村居，水碧山青环翠秀。", 
            "沿堤春树万人家，年谷丰登拜神佑。", 
            "日排彩仗夸陌头，夜燃华烛绕街右。", 
            "梨园子弟播新声，南部笙歌陈雅奏。", 
            "细响还将玉笛吹，洪音并向鲸钟叩。", 
            "火盛传观远近闻，阛阓喧阗人辐辏。", 
            "蓬门绣户遍高下，皓齿童颜统长幼。", 
            "西园才子舞珊鞭，南国佳人飘翠袖。", 
            "筵开玳瑁新姻娅，杯送玻璃旧婚媾。", 
            "镇日频倾十贯钱，连宵直过三更候。", 
            "更有鸡坛文秀士，四壁藏谜看射覆。", 
            "得间偏从古籍翻，乘机却用精思斗。", 
            "宋元曲里检牌名，孔孟书中寻句读。", 
            "雅人俗士互推祥，得采曾教毛颖侑。", 
            "颂扬盛世制新词，乐事今朝欣邂逅。", 
            "独是春来雨泽希，天将胜举生成就。", 
            "豹髓龙膏架上焚，南油西漆市中售。", 
            "白日天光夜未昏，黄柑酒暖春同侑。", 
            "十口酣嬉猛省回，神前额首祈天宥。", 
            "皇恩即刻沛甘霖，敬祝九重无量寿。"
        ], 
        "title": "鹅湖灯市词", 
        "type": "古风", 
        "yun": "宥"
    }, 
    {
        "author": "华亦祥", 
        "era": "清", 
        "subtype": null, 
        "text": [
            "托志观群书，意气自跌荡。", 
            "弱冠走衣食，出门常挹怏。", 
            "心身寄明发，休戚关疴痒。", 
            "胡为徒有子，累亲受抑枉。", 
            "中宵汗浃背，无以立天壤。", 
            "岂能必显扬，学问在勉疆。", 
            "读书静怀古，幽斋颇清敞。", 
            "独夜有鉴观，片月忽开朗。", 
            "光明荡心胸，钟磬散余响。", 
            "经义庶剖析，性地待涵养。", 
            "床头移短檠，灯落淬吾掌。"
        ], 
        "title": "希夷道院对月", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "九面湘流绕岳斜，更乘山屐过丹霞。", 
            "谁分太乙仙人火，来问长贫孺子家。", 
            "南土柔条先着柳，东风新律正飞葭。", 
            "自怜黄发同摩诘，三径荒芜对五车。"
        ], 
        "title": "次答刘百原二首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "浮湘昔日有知音，昨得清篇竟夕吟。", 
            "便续楚些齐旷代，更于兰臭见同心。", 
            "雁回万里衡阳峻，海到三春岛屿深。", 
            "我老愧无娱客地，一尊何以豁烦襟。"
        ], 
        "title": "次答刘百原二首 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鸿名宿昔著关中，凫舄今飞到粤东。", 
            "孝友世传张仲在，文章人羡景阳工。", 
            "九成乐奏高台月，百里花开昨日风。", 
            "题柱盛名何以颂，早将霖雨慰宸衷。"
        ], 
        "title": "寄祝张翁源泰亭二首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰颓久矣绝逢迎，卜得山居却带城。", 
            "方讶里中惊驷马，岂知门外驻干旌。", 
            "雄谈入座师资见，玉树临风意气生。", 
            "多谢文章枉相属，江淹才尽老无成。"
        ], 
        "title": "寄祝张翁源泰亭二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "赵尉楼边百草芳，黄金台畔柳初黄。", 
            "遥携四百峰头月，还就三千弟子行。", 
            "上国骅骝争道路，六堂风雨盛文章。", 
            "看君珥笔彤墀内，不为槐花更着忙。"
        ], 
        "title": "送姚非渔选入国学二首 其一", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "风流文采本翩翩，万里新行正少年。", 
            "鹏海片帆轻似翼，鹤峰春浪远干天。", 
            "国门定有悬金览，家学先传述德篇。", 
            "若问阿翁膏泽地，九华如黛大江边。"
        ], 
        "title": "送姚非渔选入国学二首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东风乘兴好西行，三月牂牁水尚清。", 
            "峡上篙痕穿石细，楼前山色极天横。", 
            "花当令节千枝放，酒酹长江百感生。", 
            "五十年前龙见处，白头重说与诸卿。"
        ], 
        "title": "清明日同霍禹洲家大斌舟入高峡泊阅江楼下即事作", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "沥湖西北石桥隈，七十年中几度来。", 
            "隔水似迷蓬岛路，际天惟见墨云堆。", 
            "神驱海岳星辰落，穴走蛟龙洞府开。", 
            "今昔登临人屡换，与君终日暂徘徊。"
        ], 
        "title": "同禹洲大斌游七星岩作", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高台宝月旧庄严，胜概登临得尽兼。", 
            "积水有涛环四面，数峰如画入重檐。", 
            "传衣人远空馀树，铸鼎龙遥久坠髯。", 
            "世外世间何限恨，愧无新赋拟江淹。"
        ], 
        "title": "宝月台有作", 
        "type": "律诗", 
        "yun": "盐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清斋遥隔故园波，大耋今时鬓未皤。", 
            "东海有澜文壮阔，南山为祝寿嵯峨。", 
            "宫墙数仞门庭峻，桃李重阴子舍多。", 
            "再世论交吾亦老，赠君惟有一高歌。"
        ], 
        "title": "寿霍朝望司谕", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "翟茀霞帔绰有荣，当年曾是庆长庚。", 
            "耄期尚授周公礼，令子今题汉柱名。", 
            "畿内颂声歌寿母，堂前称兕有门生。", 
            "家园自足含饴乐，不要孙曾捧杖行。"
        ], 
        "title": "左母太君寿诗", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鸾冠翟茀映虹霓，母德今时孰与齐。", 
            "新泽近周炎海外，门功曾建楚台西。", 
            "三春桃实成嘉燕，千里名驹展骏蹄。", 
            "身是慈云敷不极，伫为霖雨慰蒸黎。"
        ], 
        "title": "高母夫人寿", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "饱闻风义十年前，赣广封疆幸接联。", 
            "山有枝条原一本，溪流南北遂相悬。", 
            "霜蹄自合驰天路，白发唯堪守墓田。", 
            "故友云亡高弟在，指薪传火古今燃。"
        ], 
        "title": "次答欧上闲", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "都门归到正秋生，半载游踪未暂停。", 
            "子舍始过梅子雨，枝间犹惜荔枝青。", 
            "薰风挂席三千里，驿路题诗八百亭。", 
            "江北江南须着眼，六龙巡幸昨曾经。"
        ], 
        "title": "送吴汉公之都门", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "龙角山高绛水清，循良真不愧家声。", 
            "六年莅政人无讟，一旦言归泪满城。", 
            "别浦有香流泽远，随身唯鹤去舟轻。", 
            "白头闭户蓬蒿里，何日重瞻孑孑旌。"
        ], 
        "title": "送秦番禺子芳", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "大隐高风世所知，须眉奕奕有仙姿。", 
            "五千道德传家学，三百唐宗是本支。", 
            "寿偶如宾偕白首，诸郎佩印作人师。", 
            "一堂盛事如何颂，仙李盘根杜老诗。"
        ], 
        "title": "李裔衮寿", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "散吏能为汗漫游，苇床书舫日乘流。", 
            "溯洄珠海沉香浦，吟望朱明大石楼。", 
            "政有弛张唯尚德，文兼华实总成秋。", 
            "归来一赋人皆惜，不独吾侪有别愁。"
        ], 
        "title": "次韵送吴玉涛", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "文章先代是宗工，君有无双国士风。", 
            "百战功多沧海外，一官身老岭云东。", 
            "越庭诗礼皆能学，爱客壶觞不说穷。", 
            "凤峤松阴石湖月，至今人想许中戎。"
        ], 
        "title": "寄许伯玉", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "握别东风柳始黄，榴花今已满山堂。", 
            "正当念汝遗双鲤，恰好来书到五羊。", 
            "远道常时通梦寐，把诗终日对琳琅。", 
            "自怜白首论交久，独有斯人具肺肠。"
        ], 
        "title": "方作寄潘紫登诗而其书适至即事柬之", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "羚羊峡里共高歌，秋月春风几度过。", 
            "策蹇偶寻铜柱路，探骊曾涉海门波。", 
            "帆樯又作经时别，杯酒其如易醉何。", 
            "犹是塞鸿飞到处，天涯莫厌寄书多。"
        ], 
        "title": "送家恭尚", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "事远难铭魏氏钟，手栽犹见大夫松。", 
            "未离故寝成新庙，且喜开门对一峰。", 
            "顾我垣墉书阔略，劳君升降礼雍容。", 
            "先朝遗俗吾乡在，厚意深惭报莫从。"
        ], 
        "title": "先始祖祠宇改建初成承宗戚诸公赐祭卒赋一律志谢", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "快瞻风度从今日，得读文章已十年。", 
            "赵尉台边怀古地，崆峒岩下早秋天。", 
            "凫飞霄汉来容易，邑有神君望俨然。", 
            "一席高谈人已醉，醇醪贻我意兼传。"
        ], 
        "title": "晤杨春州止庵于五羊翌日拜良酝之惠赋此奉谢", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "了无纷杂绝纤埃，有此园林倚粤台。", 
            "高柳夹门行径永，小桥横水画堂开。", 
            "坐疑古洞迷秦晋，日见渔舟自去来。", 
            "况是主人髯未白，官闲时得扫苍苔。"
        ], 
        "title": "过邹左俞园林", 
        "type": "律诗", 
        "yun": "灰"
    }, 
    {
        "author": "华龙翔", 
        "era": "清", 
        "subtype": null, 
        "text": [
            "戛戛高冈梧，孤干修以直。", 
            "疏阴不自庇，虫蚁争蠹蚀。", 
            "铿然遭斧斤，谓是中琴瑟。", 
            "朱弦徽黄金，绮囊护丹漆。", 
            "知音世所希，俗耳聪若窒。", 
            "何似摧为薪，犹足供鼎食。"
        ], 
        "title": "感遇", 
        "type": "古风", 
        "yun": null
    }, 
    {
        "author": "华龙翔", 
        "era": "清", 
        "subtype": null, 
        "text": [
            "云壑架书巢，庭户满空翠。", 
            "空翠本非色，寻声复何在。", 
            "渊明地弦琴，音在弦指外。", 
            "独坐泯见闻，悠然自来会。"
        ], 
        "title": "翠声阁", 
        "type": "古风", 
        "yun": null
    }, 
    {
        "author": "华龙翔", 
        "era": "清", 
        "subtype": null, 
        "text": [
            "恭寿之杖一而两，夏后双龙落吾掌。", 
            "恭寿之杖两而一，駏蛩相合几忘匹。", 
            "骊珠百六节可数，追琢丁丁缺鬼斧。", 
            "八年刊木遍神州，遗却黄山笑神禹。", 
            "或言轩辕丹灶多遗薪，烬馀裂石蟠灵根。", 
            "双丫竞茁不相让，欲劈未劈成轮囷。", 
            "或言扶桑相纠老东溟，孙枝迸出仍骈颖。", 
            "九乌长喙日夜啄，节目蚴虬堕残梗。", 
            "我来欲把不敢触，恐是生蛟遭缚束。", 
            "先生兴至时捉之，不借云軿驾双鹄。", 
            "世途夔峡从崎嵚，扶携直过三山曲。"
        ], 
        "title": "恭寿先生于黄山深谷得杖一枝双茎盘曲节目轮囷首尾仍合并为一极离奇瑰异之观为作短歌", 
        "type": "古风", 
        "yun": null
    }, 
    {
        "author": "华白滋", 
        "era": "清", 
        "subtype": null, 
        "text": [
            "老藤不知年，野花不入谱。", 
            "随意加点缀，便字成小圃。", 
            "何必辋川庄，始足垂千古。"
        ], 
        "title": "小圃二首 其一", 
        "type": "古风", 
        "yun": "麌"
    }, 
    {
        "author": "华白滋", 
        "era": "清", 
        "subtype": null, 
        "text": [
            "兀然坐高秋，谁可与欢者。", 
            "白云生几上，清泉绕榻下。", 
            "明月忽复来，呼童煮菜把。"
        ], 
        "title": "小圃二首 其二", 
        "type": "古风", 
        "yun": "马"
    }, 
    {
        "author": "华兰", 
        "era": "清", 
        "subtype": "七言绝句", 
        "text": [
            "三间茅屋傍江居，椿系轻舟认老渔。", 
            "细雨新晴斜日好，柳花桥畔卖鲥鱼。"
        ], 
        "title": "江乡初夏即景", 
        "type": "绝句", 
        "yun": "鱼"
    }, 
    {
        "author": "华长卿", 
        "era": "清", 
        "subtype": "五言律诗", 
        "text": [
            "木落西风起，行人发浩歌。", 
            "河从蒲口浅，树到蔡村多。", 
            "寺古留残碣，池荒剩败荷。", 
            "张湾城北路，雨后示曾过。"
        ], 
        "title": "张家湾题壁", 
        "type": "律诗", 
        "yun": "歌"
    }, 
    {
        "author": "华长卿", 
        "era": "清", 
        "subtype": "五言律诗", 
        "text": [
            "隋代山光寺，开皇第几年。", 
            "沿堤千亩竹，隔岸万家烟。", 
            "萤苑悲荒草，雷塘剩墓田。", 
            "老僧今在否，汲井问甘泉。"
        ], 
        "title": "隋山光寺", 
        "type": "律诗", 
        "yun": "先"
    }, 
    {
        "author": "华长卿", 
        "era": "清", 
        "subtype": "七言律诗", 
        "text": [
            "清泉㶁㶁出方池，与客登临拜古祠。", 
            "一径松阴秋雨后，半城柳色夕阳时。", 
            "从来我辈多耽酒，到此何人不咏诗。", 
            "独抱幽怀谁见赏，问天惟有谪仙知。"
        ], 
        "title": "九月初五日同沈虚谷昆仲游浣笔泉用壁上木兰山人元韵", 
        "type": "律诗", 
        "yun": "支"
    }, 
    {
        "author": "华长发", 
        "era": "清", 
        "subtype": null, 
        "text": [
            "独自下瑶阶。", 
            "笑折花枝戴玉钗。", 
            "帘外红云凝不动，休猜。", 
            "数树绯桃似雪开。", 
            "望远偶登台。", 
            "何事征人去不回。", 
            "恼煞画梁双燕子，徘徊。", 
            "又引春愁入院来。"
        ], 
        "title": "南乡子", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "罗幕香浓天易晓，窗棂旭日红初照。", 
            "柳色茏葱莺乍觉。", 
            "知多少，东风吹得春光到。", 
            "挽就灵蛇新样巧，妆成忽地回眸笑。", 
            "早起看花花正好。", 
            "谁知道，陌头又见青青草。"
        ], 
        "title": "渔家傲", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "冶春过了。", 
            "悔煞当初好。", 
            "一霎相逢真草草。", 
            "裙带松来多少。", 
            "黛螺爱染眉长。", 
            "罗衫熏透炉香。", 
            "时把菱花私照，也还值得思量。"
        ], 
        "title": "清平乐", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "水涨烟汀碧似罗，夜船过，听吴歌。", 
            "竹枝一曲、写寄托江波。", 
            "说与侬如天上月，圆日少，缺时多。"
        ], 
        "title": "江城子", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "秾春正好人何处。", 
            "一片柔情，远挂天南树。", 
            "妾梦不离江上雨。", 
            "郎心已逐风中絮。", 
            "极目天边鸿雁路。", 
            "争似雕梁，燕子双栖暮。", 
            "几度问天天不语。", 
            "花时又把归期误。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "照水新妆带梦催。", 
            "懒拈针线下层台。", 
            "小庭扶倦摘青梅。", 
            "愁听娇莺穿树去，怕看栖燕入帘来。", 
            "雏鬟空自报花开。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "细草桐华径，微风石子街。", 
            "何处按红牙。", 
            "重门杨柳下，那人家。"
        ], 
        "title": "南柯子", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "春日好，桃坞丽人行。", 
            "碧玉钗横围步障，缕金裙绣走霞城。", 
            "忙杀柳中莺。"
        ], 
        "title": "忆江南四首 其一", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "夏日好，万绿覆横塘。", 
            "嫩笋堆盘樱共荐，新茶小阁雨中尝。", 
            "梅豆又盈筐。"
        ], 
        "title": "忆江南四首 其二", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "秋日好，天畔雁来初。", 
            "野稻乍肥思簖蟹，秋风才起买鲈鱼。", 
            "黄菊遍庭除。"
        ], 
        "title": "忆江南四首 其三", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "冬日好，盆贮水仙幽。", 
            "密室暖吹红兽炭，开樽寒拥白貂裘，爆竹满天流。"
        ], 
        "title": "忆江南四首 其四", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "如何又是三春至，莺语东家。", 
            "燕语西家。", 
            "看尽桃花更李花。", 
            "如何又是三春去，绿满窗纱。", 
            "红断窗纱。", 
            "数尽昏鸦更晓鸦。"
        ], 
        "title": "罗敷媚", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "小饮尽开觞。", 
            "竹细风凉。", 
            "催人节序恁匆忙。", 
            "只有葵榴能伴我，客里端阳。", 
            "天际忆归航。", 
            "水远山长。", 
            "黯然一别自神伤。", 
            "空对夕阳芳草路，费尽思量。"
        ], 
        "title": "浪淘沙 客中午日", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "何事别离轻。", 
            "情怀雨地分。", 
            "吴头楚尾几曾经。", 
            "料得故山猿鹤也，应笑我、未归人。", 
            "越岭暮钟声。", 
            "吴山接断云。", 
            "数将来都是离情。", 
            "记得临行私嘱捂，切莫要、过清明。"
        ], 
        "title": "唐多令", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "雨载吴山并越水，又值荷风清暑。", 
            "算年来、踪跻真无据。", 
            "待归也、留无计。", 
            "待留也、归无计。", 
            "终夜潺湲孤枕起，总是离人泪。", 
            "试问江帆开也未。", 
            "人去也、书难寄。", 
            "书去也、人难寄。"
        ], 
        "title": "酷相思", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "遗庙祀江洲。", 
            "红粉凋残土一丘。", 
            "遥望瞿塘归梦杳。", 
            "悠悠。", 
            "不尽长江滚滚流。", 
            "何事赚荆州。", 
            "鼎足三分志未休。", 
            "铁索千寻烧断后。", 
            "孙刘。", 
            "一样降帆出石头。"
        ], 
        "title": "南乡子 袅矶吊昭烈夫人", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "红雨满园，情难自禁，此际伤春。", 
            "恨迟来杜牧，空寻旧约，重过崔护，题向谁门。", 
            "暖策青骢，鸣鞭嘶去，散作吴宫锦绣纹。", 
            "招寻去，讶莺啼渐老，绿荫方新。", 
            "依稀倩女离魂。", 
            "纵入梦悠扬也化云。", 
            "恐女郎挈伴，疑非旧路，牧童遥指，又失前村。", 
            "百里锦江，千年玉洞，洗尽胭脂过雨痕。", 
            "夜游也，须高烧银烛，莫空金樽。"
        ], 
        "title": "沁园春 落花", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "采石矶头，蹑屐来登，兴怀谪仙。", 
            "问沉香倚醉，宫袍曾着，夜郎流窜，彩笔谁怜。", 
            "一代才人，遭逢如此，漫说风流诗百篇。", 
            "光万丈，但西南照彻，瘴雨蛮烟。", 
            "而今豪放谁传。", 
            "道天子呼来不上船。", 
            "叹骑鲸客去，只余红蓼，挂帆人远，莫问青莲。", 
            "江上清风，山间明月，何可无君一醉眠？", 
            "凭高望，兄酒星如炬，牛斗之间。"
        ], 
        "title": "沁园春 登谪仙亭", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "四望迷离路不通。", 
            "青山一片白云封。", 
            "看来天地有无中。", 
            "乡梦欲随流水去，乡愁都付五更风。", 
            "冷烟一抹似情浓。"
        ], 
        "title": "浣溪沙  舟雨", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "高阁凝妆望若仙。", 
            "姨姨娣娣并芳年。", 
            "常疑鲛室珠为泪，不信蓝田玉有烟。", 
            "增妩媚，对婵娟。", 
            "凭谁深妒见犹怜。", 
            "邻家小婢皆明慧，颂得庭前咏絮篇。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "卖赋经营索笑金。", 
            "援琴犹未遇知音。", 
            "一双白璧难为聘，十斛明珠岂买心。", 
            "追往事，费沉吟。", 
            "此情何况到如今。", 
            "闲来偶过曾游处，青粉墙头覆绿阴。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "沙明水净橹声柔。", 
            "白蘋洲。", 
            "片帆收。", 
            "就取湖头好景、报交游。", 
            "堤带城襟明镜裹，当日事，付东流。", 
            "柳丝偏绾一航留。", 
            "漫凝眸。", 
            "恨无休。", 
            "也似旧时王粲、强登楼。", 
            "云做奇峰天半峙，遮不断，许多愁。"
        ], 
        "title": "江城子  湖楼", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "无计留春，又是海棠开尽。", 
            "落红如雨，怪东风薄悻。", 
            "香篆烟消，半榻恹恹成病。", 
            "一点春寒，梦回人静。", 
            "玳瑁梁间，不忿燕儿厮并。", 
            "颠狂柳絮，似人心无定。", 
            "笑语当年，辜负昔时好景。", 
            "无端天际，忽圆青镜。"
        ], 
        "title": "传言玉女", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "万马奔腾，钱江上、横流无定。", 
            "但满眼、风光似练，晴山如桁。", 
            "禹穴苔生封古篆，蔺亭草没馀荒径。", 
            "问山陵、何处哭冬青，天阴瞑。", 
            "呼君子，潮声应。", 
            "吊西子，溪流映。", 
            "叹十年生聚，而今安剩。", 
            "指点六陵衰草外，鹃啼长唤行人听。", 
            "笑书生，吟遍古江东，随鞭镫。"
        ], 
        "title": "满江红 会稽怀古", 
        "type": "词", 
        "yun": null
    }, 
    {
        "author": "华白滋", 
        "era": "清", 
        "subtype": "七言律诗", 
        "text": [
            "溪边新结小团瓢，户外宁知市与朝。", 
            "无供也须留客坐，有花何必待人邀。", 
            "自知疏懒性成癖，谁谓清闲福未饶。", 
            "如此长贫亦韵事，不妨卒岁混渔樵。"
        ], 
        "title": "幽居杂咏", 
        "type": "律诗", 
        "yun": "萧"
    }, 
    {
        "author": "华龙翔", 
        "era": "清", 
        "subtype": "五言律诗", 
        "text": [
            "牖下嗟吾老，天涯忆汝单。", 
            "因人知不易，行路敢辞难。", 
            "有舌囊宜括，无鱼铗莫弹。", 
            "饥驱为客早，惜别恨千端。"
        ], 
        "title": "示仲孙应和时将北上", 
        "type": "律诗", 
        "yun": "寒"
    }, 
    {
        "author": "华亦祥", 
        "era": "清", 
        "subtype": "七言律诗", 
        "text": [
            "蹑履螭坳拜紫宸，承恩何事独伤神。", 
            "远违言训三千里，永诀慈颜二十春。", 
            "花压儒冠宁误我，露沾宫锦转思亲。", 
            "鹅肫水碧松衫远，小雨朝来洗绿筠。"
        ], 
        "title": "琼林与宴归寓后作", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "总持翰墨兴堪阑，管领烟霞肯便安。", 
            "千地匡庐方筑址，半天黄海已垂竿。", 
            "谁将西子廊閒迹，都作南宗位下看。", 
            "今日灵岩前立雪，悄然身并老梅寒。"
        ], 
        "title": "呈灵岩继起和尚", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "吴苑秋风飘桂花，残僧羁客叙生涯。", 
            "投人诗博云间布，养母钱资庙后茶。", 
            "野寺寄泉飞尺牍，湖船摊被护袈裟。", 
            "隔年那觅团圞处，独拨松灰坐九华。"
        ], 
        "title": "顿修上人与予相聚吴门有诗见赠予从云閒槜李往返度岁而上人又入池阳未回因留此属和", 
        "type": "律诗", 
        "yun": "麻"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "大江飘泊见閒云，知属金陵旧世勋。", 
            "踪迹田间差可觅，姓名城内总无闻。", 
            "寻常身被麻衣色，方寸心镌铁券文。", 
            "莫怪盘桓无所适，孝陵旁拟表孤坟。"
        ], 
        "title": "泊舟白门寄赠胡星卿", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "四十年前恨不同，高山忽仰客途中。", 
            "面当真处才云识，心待归时更叩空。", 
            "墨碣字彯池水净，雪房炉射殿灯红。", 
            "欣从两世师承地，况自昙摩海岸东。"
        ], 
        "title": "归宗寺呈天然和尚", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "钵饭馀香著一身，竹房宜贮客囊贫。", 
            "诗篇或许超名辈，道行多惭让别人。", 
            "石窦纳风泉响细，金轮承日塔光新。", 
            "归宗旧地归心属，一见同门即甚亲。"
        ], 
        "title": "重入庐山归宗寺受天和尚戒答西堂角公见赠之作用韵", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "师表身将高士同，异时犹著起衰功。", 
            "五羊交臂惟馀我，两浙文心总属公。", 
            "春色生于微雨外，远情归自大江东。", 
            "滕王阁畔非贪住，不那频年梦寐通。"
        ], 
        "title": "南州访黎博庵", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "青原山色皖江湄，不道来寻是别时。", 
            "世出世间双泪尽，吾师吾友一心悲。", 
            "难趋觉路呼元伯，谬以音声见子期。", 
            "从此无生的须学，净名仍要药王医。"
        ], 
        "title": "哭药地和尚", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "无穷山泽炼臞形，几许行藏见性灵。", 
            "明月四垂天宇辟，秋钟初扣石堂扃。", 
            "閒于竹下愁何事，白彻心中梦自醒。", 
            "只合超然绝云影，任人遥指一星星。"
        ], 
        "title": "鹤", 
        "type": "律诗", 
        "yun": "青"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "少著经营便不禁，颓然诸念总无心。", 
            "閒阶日影黏人驻，高树蝉声到耳沈。", 
            "强读只随风展卷，醒眠犹对鼠行琴。", 
            "有时早起缘斋沐，散发当头瀑水斟。"
        ], 
        "title": "懒", 
        "type": "律诗", 
        "yun": "侵"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "清凉消却几家烟，亦向飞流岳顶悬。", 
            "导得江河原伏地，贮来涓滴尽通天。", 
            "藻垂四面簪瓶满，月下中心叠镜圆。", 
            "且就桐阴默然坐，已胜云液注丹田。"
        ], 
        "title": "井", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "休烧华烛列铜盘，小竹檠新剔起看。", 
            "偶结红花如自笑，但留青燄益人寒。", 
            "油边鼠迹时三过，卷里萤尸近半乾。", 
            "愿托光明通般若，夜深惟见戒僧坛。"
        ], 
        "title": "灯", 
        "type": "律诗", 
        "yun": "寒"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "藕心榆荚不知秋，初把铜山一一搜。", 
            "共出红炉添火热，散行尘世学泉流。", 
            "金边界得天应裂，宝字排成鬼亦愁。", 
            "莫讶远方金铸面，贵人偏肯破颜求。"
        ], 
        "title": "钱", 
        "type": "律诗", 
        "yun": "尤"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "填满虚空君不见，见飞檐隙日光中。", 
            "为心祇怪纷纷细，有色多呈漠漠红。", 
            "叶尽清秋山雾别，车流平野海波同。", 
            "谁能洒落独离此，入定僧临竹院风。"
        ], 
        "title": "尘", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "曾经九死得馀生，不意人前唤老成。", 
            "秋雨滴亲孤榻卧，古藤扶作两枝行。", 
            "心酸实被阴阳患，口苦因吟草木名。", 
            "今日向君聊乞药，空斋炉臼十分清。"
        ], 
        "title": "乞药", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "觅遍床头金已尽，殷勤却倩古桐材。", 
            "斲从西蜀知无价，弹得南薰不阜财。", 
            "曲牖一声饥雀下，前山半死冻梅开。", 
            "锦囊在抱朱弦痹，烦为知音一往来。"
        ], 
        "title": "典琴", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "每怜栖息大洲时，看尽鱼苗喂小池。", 
            "暑气夜消眠听雨，凉飔朝在起吟诗。", 
            "颓年不觉周花甲，秃鬓徒然戴竹皮。", 
            "惟向外家留一宅，几株残菊弄秋姿。"
        ], 
        "title": "寄母族诸表兄弟", 
        "type": "律诗", 
        "yun": "支"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "异朝犹仰大夫贤，往昔曾闻父老传。", 
            "风宪直能戡日本，外台偏肯挫中涓。", 
            "开藩预有三槐兆，带印兼为五穗仙。", 
            "今日孙曾修俎豆，海南新荐大鱼鲜。"
        ], 
        "title": "任公祀名宦祠", 
        "type": "律诗", 
        "yun": "先"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "龙象高高幸得攀，法筵开在水云閒。", 
            "好教大众为禅侣，方许兹乡号佛山。", 
            "一马自天无不踏，五羊馀石亦非顽。", 
            "谁能洗发摩尼色，供与吾师系衲还。"
        ], 
        "title": "山子禅师还宝峰经佛山为众说法作诗纪事", 
        "type": "律诗", 
        "yun": "删"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "飘零回望故园空，纵入芳菲似梦中。", 
            "草接尘沙青不得，云离烟火白无穷。", 
            "岂因万马惊归燕，愁向千家数废宫。", 
            "寂寂古台南武迹，肯容山褐振春风。"
        ], 
        "title": "春日登粤王台", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "拱手仙城谢故庐，挨身来卜佛山居。", 
            "开门或有新朋至，编户还将旧秩书。", 
            "杂遝商船分水路，轰腾神火走雷车。", 
            "傥然现出毗耶室，何似乌衣洒扫初。"
        ], 
        "title": "偶成书壁", 
        "type": "律诗", 
        "yun": "鱼"
    }, 
    {
        "author": "华沅", 
        "era": "清", 
        "subtype": "七言绝句", 
        "text": [
            "夕阳鸣橹下邗沟，叶叶风帆江上秋。", 
            "八月鲤鱼风信早，荻花吹白钓人头。"
        ], 
        "title": "渡江", 
        "type": "绝句", 
        "yun": "尤"
    }, 
    {
        "author": "华沅", 
        "era": "清", 
        "subtype": "七言律诗", 
        "text": [
            "澹荡春光入小诗，寻僧更访岁寒姿。", 
            "迎风回雪飘苍径，带影和云卧绿池。", 
            "索笑几忘人坐久，耐吟翻觉我来迟。", 
            "言归携手同惆怅，斜月疏烟动远思。"
        ], 
        "title": "正月廿一日徐二机招同人社集惠山炼石阁小饮复步石林看梅得池字", 
        "type": "律诗", 
        "yun": "支"
    }, 
    {
        "author": "华岩", 
        "era": "清", 
        "subtype": "五言绝句", 
        "text": [
            "雷火烧青林，海风吹欲暮。", 
            "溪云不得来，雨声隔烟树。"
        ], 
        "title": "夏夕", 
        "type": "绝句", 
        "yun": "遇"
    }, 
    {
        "author": "华岩", 
        "era": "清", 
        "subtype": "五言绝句", 
        "text": [
            "何来一片月，清光净如水。", 
            "荡入空翠中，松风吹不起。"
        ], 
        "title": "题松月图赠宁都魏山人", 
        "type": "绝句", 
        "yun": "纸"
    }, 
    {
        "author": "华岩", 
        "era": "清", 
        "subtype": "五言绝句", 
        "text": [
            "晓月淡长空，新岚浮远树。", 
            "数峰青不齐，乱插云深处。"
        ], 
        "title": "晓景", 
        "type": "绝句", 
        "yun": null
    }, 
    {
        "author": "华岩", 
        "era": "清", 
        "subtype": "七言绝句", 
        "text": [
            "径响登山屐一双，客来访我绿筠窗。", 
            "扇头索画吴淞水，雨雨烟烟剪半江。"
        ], 
        "title": "薛枫山以扇索画题此", 
        "type": "绝句", 
        "yun": "江"
    }, 
    {
        "author": "华岩", 
        "era": "清", 
        "subtype": "七言绝句", 
        "text": [
            "孤情只爱写寒秋，便有秋声纸上流。", 
            "更写白云三四笔，此中曾与故人游。"
        ], 
        "title": "写秋云一抹赠陈澹江先生", 
        "type": "绝句", 
        "yun": "尤"
    }, 
    {
        "author": "华岩", 
        "era": "清", 
        "subtype": "七言绝句", 
        "text": [
            "笔尖刷却世间尘，能使江山面目新。", 
            "我亦低头经意匠，烟霞先后不同春。"
        ], 
        "title": "题恽南田画册", 
        "type": "绝句", 
        "yun": "真"
    }, 
    {
        "author": "华岩", 
        "era": "清", 
        "subtype": "五言律诗", 
        "text": [
            "披云深竹里，拄杖乱峰头。", 
            "怪石一千尺，苍烟四面流。", 
            "苍幢飘素影，木叶响寒秋。", 
            "愿借维摩榻，谈经坐小楼。"
        ], 
        "title": "同徐紫山吴石仓石笋峰看秋色", 
        "type": "律诗", 
        "yun": "尤"
    }, 
    {
        "author": "华岩", 
        "era": "清", 
        "subtype": "五言律诗", 
        "text": [
            "晓越城西陌，湖风吹客颜。", 
            "苍苍烟水窟，小小雨花关。", 
            "鸡犬寒梅外，琴书深竹间。", 
            "徘徊不敢问，独对南屏山。"
        ], 
        "title": "春日过紫山草堂不值", 
        "type": "律诗", 
        "yun": "删"
    }, 
    {
        "author": "华岩", 
        "era": "清", 
        "subtype": "七言律诗", 
        "text": [
            "白云岭上伐松杉，架起三间傍石岩。", 
            "妨帽矮檐茅不剪，钩衣苦竹笋常芟。", 
            "厨穿活水供茶灶，壁画鲜风送客帆。", 
            "自有小天容我乐，且携杯酒封花衔。"
        ], 
        "title": "幽居", 
        "type": "律诗", 
        "yun": "咸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蓬蒿三径谢芳荪，轩盖何期枉见存。", 
            "忆鲙几时归海上，吹箫曾记到吴门。", 
            "斗牛剑合元同气，南北潮生各异痕。", 
            "犹有一人知己在，五羊城下旧虞园。"
        ], 
        "title": "次答张损持太史二首 其一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "名成仍复爱三馀，香水溪边更结庐。", 
            "养疾旧承天子诏，传家元有老人书。", 
            "游多胜赏频高会，世诵新篇满比闾。", 
            "山月渐凉清露下，小园秋草欲教除。"
        ], 
        "title": "次答张损持太史二首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "十二栏干砌碧瑜，四周流水入萦纡。", 
            "似登海蜃烟中阁，同探骊龙颔下珠。", 
            "吴越提封馀一览，人天境界岂云殊。", 
            "巡檐渐有凉风入，觅句徐行得自娱。"
        ], 
        "title": "闰七月二日长寿石公招同毛匏村司马张损持吉士吴晋涛少尹杨勉庵孝廉唐海门黄兰偶司红暹诸文学雅集离六堂次毛韵二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "开社东林事已频，曾将妙偈伏龙神。", 
            "多金布地来殊国，古木含风不记春。", 
            "暑后溪山初过雨，闰馀鳷鹊再临津。", 
            "赋诗此日多豪俊，莫笑衰颓白发人。"
        ], 
        "title": "闰七月二日长寿石公招同毛匏村司马张损持吉士吴晋涛少尹杨勉庵孝廉唐海门黄兰偶司红暹诸文学雅集离六堂次毛韵二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一尺长髭已皓然，目如岩电古稀年。", 
            "南中久住丹砂令，海外曾归玉局仙。", 
            "老骥未忘歌伏枥，高鸿何必志摩天。", 
            "时来渐有西风入，好读磻溪卜猎篇。"
        ], 
        "title": "赠沈詹山", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "得依仁政已三年，曾奉高谈接绮筵。", 
            "五马清风珠海上，满轮明月桂花前。", 
            "今时地望谁能及，往日诗篇世共传。", 
            "家有傅岩三命在，即看霖雨到中天。"
        ], 
        "title": "呈冯太守", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "忙中常自领闲机，须鬓年来白渐希。", 
            "过客不时停玉勒，高窗长日抚金徽。", 
            "清池映竹留青霭，怪石当门挂薜衣。", 
            "秋好正宜将寿酒，即看庭下凤雏飞。"
        ], 
        "title": "赠云在青", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "板舆遥向帝都回，远送于南彩鹢开。", 
            "秋月上弦沧海外，西风行部峡山来。", 
            "雁行比翼排霄汉，菊蕊延年入寿杯。", 
            "白首狂歌杜陵老，题诗唯羡达夫才。"
        ], 
        "title": "送高少府", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "使车高盖总能来，云里轩窗俯粤台。", 
            "秋水满前人自照，碧天无际雁初回。", 
            "酒边赤叶迎风醉，阁后黄花傍节开。", 
            "白首疏狂虚授简，愧无诗句可追陪。"
        ], 
        "title": "重阳前五日高中含司马招同刘卓崖主考屈四会凤山张广宁鹤洲杨阳春止庵钱茂名蔗山张翁源泰亭高东莞菉园田英德克五雅集云半阁时闱事初竣", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "三年别日未云多，甲子于君忽再过。", 
            "白发到来皆若此，青山归计近如何。", 
            "久无薇蕨留孤竹，剩有松楸废蓼莪。", 
            "只隔岭梅南北路，一枝相寄且为歌。"
        ], 
        "title": "寄潘涵观", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "扁舟归去岭梅初，久住天南绰有誉。", 
            "慈幼近开三亩宅，活人曾著十年书。", 
            "竹篱透石冬抽笋，池水通潮昼跃鱼。", 
            "不敢相留唯有愿，到秋遥望再来车。"
        ], 
        "title": "生生图送家山农归云间", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "把书终日恨难平，叹息修文召已成。", 
            "督亢陂前新宅兆，罗浮峰下旧师生。", 
            "三年已罢升堂瑟，万里难伸自牖情。", 
            "爱汝是翁知是我，只应南北各沾缨。"
        ], 
        "title": "得王立安讣音哭之三首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "朗吟终日捋虬须，七尺昂藏好丈夫。", 
            "五字号城真莫敌，百春为咏只须臾。", 
            "行虽越众偏能恕，文不求名只自娱。", 
            "忆雪楼前风雨散，不堪扶杖过丰湖。"
        ], 
        "title": "得王立安讣音哭之三首 其二", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "金丹炼就谁人识，玉树埋来恨有馀。", 
            "几日已为黄壤客，昨朝犹见白门书。", 
            "家悬两地星霜久，膝绕诸郎象勺初。", 
            "末后数言殊了了，前身应得悟真如。"
        ], 
        "title": "得王立安讣音哭之三首 其三", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不同吟醉几经冬，燕雁频频过越封。", 
            "老去未曾忘北路，人来多是说西峰。", 
            "诗情日与年华长，酒债全教笔砚供。", 
            "特遣儿曹识堂径，天涯痴叔也如侬。"
        ], 
        "title": "寄题家健夫西峰草堂", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾称祭酒老儒门，邻曲过从岁独尊。", 
            "派自有唐三百祀，家传苦县五千言。", 
            "诗书善述斯为达，宗祏能修赖有孙。", 
            "紫阁玉泉多胜地，百龄期尔醉乡园。"
        ], 
        "title": "赠李弥朴", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "千樯不动水涟漪，共上江楼好赋诗。", 
            "尘世百龄希暇日，沧波开岁是闲时。", 
            "渐铺浦溆平如练，益觉乾坤未有涯。", 
            "破浪抟风年少事，白头唯有一衔卮。"
        ], 
        "title": "正月三日过潘子登所寓江楼龚渭臣载酒与潘木公诸君雅集赋潮平两岸阔分得涯字", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "七十馀生渐有涯，长绳何计系奔曦。", 
            "犹能鼓枻沧浪外，不厌逢君唱和迟。", 
            "海鸟化来知大翼，须眉渐觉愧男儿。", 
            "东风共醉屠苏酒，俯仰江楼极二仪。"
        ], 
        "title": "次韵答龚渭臣", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "偶尔停舟快不胜，江楼今夕又同登。", 
            "故园归去逢人日，新月何期对好朋。", 
            "竹榻朗吟茶宴罢，低窗高掩浪纹升。", 
            "频年衰疾希行往，如此良宵得未曾。"
        ], 
        "title": "正月六日将归锦岩泊舟潘子登寓楼下新月甚佳因留宿三日两登斯楼亦一快也", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "金方为教本坚刚，受命先朝卫五羊。", 
            "生死只知城下士，姓名不惮羽林郎。", 
            "血流大地终成碧，骨化飞尘久亦香。", 
            "世禄几家能矢报，为君歌此问苍苍。"
        ], 
        "title": "羽都督殉节诗", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "片帆春色上循州，二月东江浪尚柔。", 
            "薄俸未能离苜蓿，一官重得对罗浮。", 
            "峰云佳处同谁赏，桃李蹊前与士游。", 
            "倘到东坡亭下泊，老夫还拟共维舟。"
        ], 
        "title": "送家昭德之官长宁", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "赵佗城下趁归航，片席盈盈挂夕阳。", 
            "一郭映山花竞发，万家临水柳争长。", 
            "金尊且自论贤圣，青史谁能辩霸王。", 
            "闻说海滨今弛禁，钓竿随处有沧浪。"
        ], 
        "title": "珠江春泛（花朝社集同用阳韵）", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "黔山一线走滇池，转粟曾供百万师。", 
            "盖代勋劳天上识，暂时膏雨岭南知。", 
            "盛年早定千秋业，信宿真成九罭诗。", 
            "当日声名推第一，即看雄略又如斯。"
        ], 
        "title": "送劳书升观察赴召入都便道归石门省觐二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "石门秋好片帆间，十载王程此日还。", 
            "常恋白云依子舍，暂移卿月到家山。", 
            "麒麟作脯餐能具，獬豸为衣舞亦斑。", 
            "双白堂前开一笑，吾儿功已著平蛮。"
        ], 
        "title": "送劳书升观察赴召入都便道归石门省觐二首 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "出郭青樽不俟携，东南名俊一时齐。", 
            "星占牛斗双龙外，地是仙人五石西。", 
            "令节易过宜纵饮，彩笺相命更传题。", 
            "只愁车马催归早，一线能添日已低。"
        ], 
        "title": "冬至后一日同吴园次曹石闾吴隼庵柯寓匏集梁药亭六莹堂分得齐字", 
        "type": "律诗", 
        "yun": "齐"
    }, 
    {
        "author": "华长发", 
        "era": "清", 
        "subtype": null, 
        "text": [
            "作客他乡，忽动我、一声长叹。", 
            "难回首、少时情事，风流云散。", 
            "结客黄金成逝水，凌云词赋余霄汉。", 
            "到中宵、抚剑扪雄心，犹难按。", 
            "沽醹醁，裘常典。", 
            "题诗句，髯空撚。", 
            "纵穷途阮籍，豪情弥见。", 
            "同学人夸车十乘，半生我负书千卷。", 
            "笑而今、踪迹类飘蓬，何曾惯。"
        ], 
        "title": "满江红 旅中感怀", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "翠竹高梧，间几树、垂堤疏柳。", 
            "最喜是、万峰深处，数椽如斗。", 
            "白鹤冲开烟冥漠，清泉界断山前后。", 
            "道名山、古尽是僧家，言非谬。", 
            "松阴色，虚楼受。", 
            "莺簧舌，闲窗奏。", 
            "正绿浓庭院，小池清昼。", 
            "一枕羲皇魂梦稳，风尘到处难回首。", 
            "奈晚钟、催去入人寰，愁来又。"
        ], 
        "title": "满江红 云门寺", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "屏山几曲，记相逢未嫁，回波微溜。", 
            "雅淡梳妆人似玉，可是丽华身后。", 
            "南国佳人，苧村越女，艳色传来旧。", 
            "而今觌面，天然丰格标秀。", 
            "偶把往事重提，衣香鬟影，不觉相思又。", 
            "芳草亭台人去也，剩下丝丝细柳。", 
            "雏燕娇莺，去年此际，正早春时候。", 
            "怎能飞去，镜台时侍左右。"
        ], 
        "title": "百字令", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "匝地青山，掀天碧浪，总为栎园飞舞。", 
            "风日淡、画船锦缆，又疏雨、薄云夹路。", 
            "展奚囊、检点烟霞，相期待、红叶黄花未暮。", 
            "更鸿雁霜高，葭苇露冷，事事画图堪妒。", 
            "翻笑当年都是误。", 
            "纵梓泽平泉，怎能千古。", 
            "天台好、半幅携来，蜀道难、一肩担过。", 
            "尽流传、沧桑无数。", 
            "只云山形影，烟波风度。", 
            "任玉勒珠缨，麟符虎节，不向此中回步。"
        ], 
        "title": "金明池  题周栎园画册", 
        "type": "词", 
        "yun": null
    }, 
    {
        "author": "华长发", 
        "era": "清", 
        "subtype": null, 
        "text": [
            "庭初口。", 
            "春还冷。", 
            "绿纱窗浮光浮镜。", 
            "莺声脆。", 
            "花阴碎。", 
            "四围山色，一尊酒对。", 
            "醉。", 
            "醉。", 
            "醉。", 
            "香催阵。", 
            "苔添印。", 
            "素心人到南村近。", 
            "诗篇丽。", 
            "词章绮。", 
            "长卿游倦，著书成未。", 
            "秘。", 
            "秘。", 
            "秘。"
        ], 
        "title": "钗头凤 题司属云《五秀野居诗集》后", 
        "type": "词", 
        "yun": null
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "此去无烦遇葛洪，欲移灵鹫峙南中。", 
            "藏身自会神龙变，开口当令哑虎通。", 
            "泉喜独探过夏伏，衲留人补待秋风。", 
            "飞云绝顶劳相寄，昏黑擎将晓日红。"
        ], 
        "title": "送旷圆大师结夏罗浮次见赠韵", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "四十年中泥望云，三年前谒又萍分。", 
            "何期耶舍寺中语，还向雷峰钟后闻。", 
            "满地豺狼难塞路，一天龙象肯离群。", 
            "乡园幸附匡山侣，羞号青莲与右军。"
        ], 
        "title": "喜天然和尚自庐山归雷峰", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南金收尽九州馀，魍魉逢人鼎象虚。", 
            "自有掘尸从楚望，可无翘足待商于。", 
            "羊头乍烂称开国，马角频生命副车。", 
            "未必苍苍非正色，绿沈红黦竟何如。"
        ], 
        "title": "效杜樊川体", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "秋风入户一萧骚，隔岁离群梦倍劳。", 
            "江阁卧看枫叶尽，楚天吟过雁声高。", 
            "传闻已觉生欢畅，未见那能免郁陶。", 
            "料得飞飞鸿雁羽，尽将云汉覆蓬蒿。"
        ], 
        "title": "怀远", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "此心元与朔方暌，为探风沙羽翼齐。", 
            "新起渚田聊且下，旧开云路不曾迷。", 
            "天连衡岳青居半，水极潇湘白自西。", 
            "近日穹庐徙无所，好音先得报秋闺。"
        ], 
        "title": "早雁", 
        "type": "律诗", 
        "yun": "齐"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "不谓丹心热欲焚，星光炯炯烛黄云。", 
            "从来草泽堪龙见，转忆花田葬虎贲。", 
            "去垒燕犹飞旧社，交锋人亦拜高坟。", 
            "秦家督责田横在，未必韩彭独策勋。"
        ], 
        "title": "虎贲将军（王兴）", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "满城人看将军死，绛履宽衣慷慨行。", 
            "戈折肯辜回日志，印留堪对伏波名。", 
            "毡裘近血甘当溅，魑魅逢魂必尽惊。", 
            "一木不支诚足恨，凌烟高阁后人成。"
        ], 
        "title": "凌海将军（陈奇策）", 
        "type": "律诗", 
        "yun": "庚"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "寸土不污星宿在，四天如梦户庭高。", 
            "飞腾鸾凤皆云气，变幻鱼龙自海涛。", 
            "世乱微躯珍晚节，尘空老眼极秋毫。", 
            "露虫风叶听沈尽，大块于今正怒号。"
        ], 
        "title": "阁夜", 
        "type": "律诗", 
        "yun": "豪"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "至日不寒晴更好，岂惟茅屋坐欣欣。", 
            "风纡翠辇纤离马，日炙红旗太乙军。", 
            "待旦独眠愁辗转，将除人事笑纷纭。", 
            "烽烟已觉临三岁，□□□□□□□。"
        ], 
        "title": "至日", 
        "type": "律诗", 
        "yun": "文"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "忆昔光天共帝臣，翠华西狩复南巡。", 
            "百蛮奔走千秋事，五岭蹉跎万死身。", 
            "兵甲渐加成战地，乡关才出尚比邻。", 
            "从来发轫骚人兴，野旷云流望转新。"
        ], 
        "title": "咏怀古迹五首（乙卯） 其一 苍梧", 
        "type": "律诗", 
        "yun": "真"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "辛壬癸甲出关回，行路虽难歌莫哀。", 
            "敝舍亦劳千里望，中原只透一门开。", 
            "伤心逆旅通行李，屈指将军有姓梅。", 
            "风度楼前融朔雪，大唐今数曲江才。"
        ], 
        "title": "咏怀古迹五首（乙卯） 其二 台岭", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "分茅岭下寻铜柱，薄海人思汉伏波。", 
            "列阵不难招象马，为梁真欲架鼋鼍。", 
            "山川据险将无敌，金石铭功在不磨。", 
            "莫道南征犹缓计，凌烟他日看巍峨。"
        ], 
        "title": "咏怀古迹五首（乙卯） 其三 铜柱", 
        "type": "律诗", 
        "yun": "歌"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "广郡延袤古桂阳，郡人不省是维桑。", 
            "换盐忽漫逢宾客，食藕因思制楚裳。", 
            "天下几州真刺史，我来一度旧刘郎。", 
            "而今不作看花恨，消息王孙草尽芳。"
        ], 
        "title": "咏怀古迹五首（乙卯） 其四 桂阳", 
        "type": "律诗", 
        "yun": "阳"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "韩公谪宦叹崎岖，我亦曾游恨有馀。", 
            "催老祇缘千嶂雪，罢朝非为一封书。", 
            "晚年好佛心方切，中路逢仙事也虚。", 
            "能使世间魑魅息，不烦容徙恶溪鱼。"
        ], 
        "title": "咏怀古迹五首（乙卯） 其五 蓝关", 
        "type": "律诗", 
        "yun": "鱼"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "一生自是悠悠者，遽落丹霄起爱憎。", 
            "岭树重遮千里目，雪山愁送五溪僧。", 
            "窗临绝涧闻流水，叶尽孤村见夜灯。", 
            "不为困穷宁有此，曲栏愁绝每长凭。"
        ], 
        "title": "集唐 其一", 
        "type": "律诗", 
        "yun": "蒸"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "此心期与故人同，独把一杯山馆中。", 
            "古往今来只如此，谗言巧佞傥无穷。", 
            "孤云独鸟川光暮，九点秋烟黛色空。", 
            "欲吊灵均能赋否，楚魂吟去月朦胧。"
        ], 
        "title": "集唐 其二", 
        "type": "律诗", 
        "yun": "东"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "艰危须仗济时才，儒术于我何有哉。", 
            "万里只携孤剑去，群心能捧大明来。", 
            "忽蒙汉诏还冠冕，更取峰霞入酒杯。", 
            "期向金陵醉江树，东山朝日翠屏开。"
        ], 
        "title": "送远集古", 
        "type": "律诗", 
        "yun": "灰"
    }, 
    {
        "author": "陈子升", 
        "era": "清", 
        "subtype": "七言律诗", 
        "text": [
            "南地犹思北地寒，今春当作来春看。", 
            "上林始信成名易，芳草无忧行路难。", 
            "黄雀野田时一见，青骢到处欲为欢。", 
            "只今愁煞离弦笛，还望青云整羽翰。"
        ], 
        "title": "送黎遂球公车北上", 
        "type": "律诗", 
        "yun": "寒"
    }, 
    {
        "author": "华氏", 
        "era": "清", 
        "subtype": null, 
        "text": [
            "解秽除烦豁性灵，玉炉风细绕彤庭。", 
            "最怜宝鼎烟销后，身巴成灰气尚馨。"
        ], 
        "title": "香", 
        "type": "古风", 
        "yun": "青"
    }, 
    {
        "author": "华日跻", 
        "era": "清", 
        "subtype": null, 
        "text": [
            "黄河九曲来昆仑，奔流激湍争喧屯。", 
            "禹王明德亦远矣，吞天浴日嗟行人。", 
            "行人赉钱争竞渡，舟子常年纷若雾。", 
            "须臾鼓棹渡河来，约束蛟龙不敢怒。", 
            "蓦起狂飙吼蓼蘋，雨霰飘摇雷作嗔。", 
            "穷途孑孓荒烟里，回看恍惚凭夷尊。", 
            "旅社彷徨发浩歌，一饮一斗朱颜酡。", 
            "返思时会争瞬息，渡河死者何其多。"
        ], 
        "title": "北渡黄河甫登岸风雨即至驴背上诗以纪之", 
        "type": "古风", 
        "yun": null
    }, 
    {
        "author": "华文炳", 
        "era": "清", 
        "subtype": null, 
        "text": [
            "毕竟今朝留不住，随郎且下西洲。", 
            "平分离恨与郎谋。", 
            "旧愁郎自认，容妾认新愁。", 
            "谁道愁来还合并，欲分新旧无由。", 
            "无情最是木兰舟。", 
            "趁潮过浦口，流泪滴矶头。"
        ], 
        "title": "临江仙", 
        "type": "词", 
        "yun": null
    }, 
    {
        "author": "华文炳", 
        "era": "清", 
        "subtype": null, 
        "text": [
            "金井碧梧吹落叶，一天凉意初秋。", 
            "水晶山枕看牵牛。", 
            "情随今夜尽，恩是隔年留。", 
            "可惜长生欢意绪，说来花泪盈兜。", 
            "彩云散尽水空流。", 
            "绛纱银烛暗，空照月如钩。"
        ], 
        "title": "临江仙 七夕", 
        "type": "词", 
        "yun": null
    }, 
    {
        "author": "华文炳", 
        "era": "清", 
        "subtype": null, 
        "text": [
            "垂虹垂柳正如丝。", 
            "油碧春江二月时。", 
            "酒旆临风映水湄。", 
            "比红儿。", 
            "十五吴娃唱竹枝。"
        ], 
        "title": "忆王孙 垂虹桥", 
        "type": "词", 
        "yun": null
    }, 
    {
        "author": "华文炳", 
        "era": "清", 
        "subtype": null, 
        "text": [
            "章台杨柳枝枝好，明月箜篌。", 
            "宝镜香篝。", 
            "中有佳人字莫愁。", 
            "使君也有罗敷在，锦帐春浮。", 
            "寄语琼楼。", 
            "不是莲花不并头。"
        ], 
        "title": "采桑子 为霖苍赋", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "双飞鸾凤翼天居，近典文章出石渠。", 
            "夜竹已开多士榜，岭梅遥度使臣车。", 
            "惔焚岁月三秋后，历乱云山百战馀。", 
            "此去彤庭知有献，天涯唯读治安书。"
        ], 
        "title": "送沈太史典试贵州事竣还都", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "雪里题诗共烛花，二年春色各天涯。", 
            "梦寻愚岛先生柳，身系东陵处士瓜。", 
            "泽国岂期逢五马，文星从此又三巴。", 
            "独怜别后风流远，丝竹无因问绛纱。"
        ], 
        "title": "与柳州江使君磊庵再晤于五羊适有西川督学之擢赋此送之", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "三吹鹤曲进离杯，岐路西风鹢首催。", 
            "游子欲为春草报，乡人争看使星回。", 
            "文章后劲诸郎得，桃李新花百粤开。", 
            "且向鹤楼娱鹤发，九天不久鹤书来。"
        ], 
        "title": "送陈省齐学宪复命还都便道归武昌省觐", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "峡中飞雪浪能为，雪积高林又一时。", 
            "行客欲沽江上酒，青山如笑鬓边丝。", 
            "天心复后阳犹战，地气南来世未知。", 
            "赖有兔园同授简，郢歌能和莫教迟。"
        ], 
        "title": "端州道中望峡口积雪分得知字", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蔬圃人家渐作林，沥湖名胜只于今。", 
            "堤连双峡为开阖，气与长江共浅深。", 
            "故国豪华年少梦，片帆风雪老来心。", 
            "杖头尚识星岩路，十里荷香未可寻。"
        ], 
        "title": "沥湖冬泛", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "玉屏风峭客来稀，玉树珑珑透夕晖。", 
            "无土亦应湿石乳，有花唯是点仙衣。", 
            "鸟迷雪色栖难定，云恋寒香驻不飞。", 
            "莫倚罗浮曾入梦，和羹人自梦岩扉。"
        ], 
        "title": "玉屏风看梅（是七星岩绝顶）", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "送客分题是隔年，客来已度九秋烟。", 
            "似从岭海酬诗债，先向端溪问砚田。", 
            "寒雪未回中夜棹，暖风初试小梅天。", 
            "使君地主能开社，菊径犹多泛酒钱。"
        ], 
        "title": "雯光宴集用吴刺史园次扇头原韵即席赋", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海陬别日枉新诗，妙画清才举世知。", 
            "鸟在榆枋吾自笑，凤翔霄汉见何期。", 
            "巫贤益大先臣业，吉甫曾将六月师。", 
            "岭外小民怀世泽，几时膏雨更南垂。"
        ], 
        "title": "寄王将军孝扬", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "把书不禁泪盈盈，年与而翁本弟兄。", 
            "一自玉楼天有召，喜看秋榜汝成名。", 
            "祝鸠命氏初贻□，鸿雁联飞日迈征。", 
            "及识君家今五世，可堪垂暮哭吾甥。"
        ], 
        "title": "哭庞甥东侣孝廉二首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "见汝成童外祖前，今看行状倍潸然。", 
            "传书止有中郎女，作赋才过贾谊年。", 
            "貂敝长安频是客，凫飞叶县未成仙。", 
            "白头老母伤何极，奉养犹资汝弟贤。"
        ], 
        "title": "哭庞甥东侣孝廉二首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "骅骝俱是取长途，琼岛迢迢海一隅。", 
            "黎母山前新绛帐，老人峰下旧师儒。", 
            "地非异域风全隔，路有同心调不孤。", 
            "虽曰倚闾应念远，粤乡犹胜仕皇都。"
        ], 
        "title": "送梁叠石广文之任定安", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "白头游兴未能忘，几度西湖上画航。", 
            "失路久为狂阮籍，写经仍是懒嵇康。", 
            "宵来泮水添圆月，雨后遥峰近女墙。", 
            "谁道广文官独冷，醉人新酿荔支香。"
        ], 
        "title": "写碑惠州泮宫屡醉叶御六卫立组学署即事赋柬", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "结缡七月已无夫，身后初生藐尔孤。", 
            "矢死诗成辞父母，未亡人在有翁姑。", 
            "三冬对火寒书荻，孤幌残灯夜辟纑。", 
            "今日俸钱能反哺，佳儿名已列师儒。"
        ], 
        "title": "题梁叠石母冯太君节孝册", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "板桥东望是扶胥，照水无劳拔白须。", 
            "此日合为山院长，当年曾是羽林孤。", 
            "柳栽宣武围皆抱，柏近王裒树亦枯。", 
            "酌酒寿君还自笑，一般霜雪各头颅。"
        ], 
        "title": "祝黎方回", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "半年聚散不曾停，十日端州倚称情。", 
            "洗砚高卑分品格，解衣磅礴论平生。", 
            "空江秋涨洄洄急，古寺菩提叶叶声。", 
            "有约重阳能到否，扁舟先下五羊城。"
        ], 
        "title": "端溪别黄驭远", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "虎丘南望得浮丘，千里脂车路已悠。", 
            "暑月见君从北至，清秋闻说又东游。", 
            "长贫可有青山买，善病如将白发谋。", 
            "多谢高飞云外鹄，忘机吾已狎沙鸥。"
        ], 
        "title": "答叶桐初", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "平原莽莽草连空，二十年前识汴宫。", 
            "嵩室数峰明野外，黄河一曲落天中。", 
            "含香旧署归何远，过岭新篇调尽工。", 
            "相送海头何限意，因君遥问鲍家骢。"
        ], 
        "title": "送张两如归河南兼柬蒋莘田学使", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一时车马咽河津，继世论交意倍亲。", 
            "五岭旧阴棠树在，八闽归兴彩衣新。", 
            "江乡菊酒消长夜，驿路梅花放小春。", 
            "到日趋庭问遗逸，芦中休道更无人。"
        ], 
        "title": "送曾韬人太史归晋江省觐", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "吴越相思心万重，扁舟何意聚萍踪。", 
            "青尊节序当长至，红树溪山属暮冬。", 
            "怪石嵯峨飞作室，乱云奇变叠成峰。", 
            "老夫屡到犹难舍，上客天涯得几逢。"
        ], 
        "title": "端州至日黄敬旃进士招同叶渊发周维念集七星岩", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "寰中花鸟正春新，四百罗浮日日春。", 
            "送子不堪临水别，昔年曾是住山人。", 
            "紫芝三秀餐无尽，灵药千溪采未匀。", 
            "况复冥鸿谁得慕，白鸥虽近亦难驯。"
        ], 
        "title": "送何左王入罗浮兼答留别之作", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "潇潇淅淅满河干，小阁扁舟各坐看。", 
            "旧雨恰来云自合，新烟初试食犹寒。", 
            "悠扬逝水心俱远，只尺行泥路亦难。", 
            "自有晴空生旭日，高天不用羡飞翰。"
        ], 
        "title": "清明后一日舟泊端江骤雨忽至望王础兄寓阁不得相就承诗见贻次韵奉答", 
        "type": "律诗", 
        "yun": "寒"
    }, 
    {
        "author": "华天衢", 
        "era": "清", 
        "subtype": "七言律诗", 
        "text": [
            "春鸟依依择木栖，架间茅屋渡头西。", 
            "一堤截水聊通路，三户为邻尚隔溪。", 
            "牧笛横吹芳草乱，渔蓑斜挂夕阳低。", 
            "此中大有逍遥处，赢得新诗日日题。"
        ], 
        "title": "酿花庄杂咏二首 其一", 
        "type": "律诗", 
        "yun": "齐"
    }, 
    {
        "author": "华天衢", 
        "era": "清", 
        "subtype": "七言律诗", 
        "text": [
            "精卫何知结构难，今来处处足盘桓。", 
            "绕床流水清堪枕，排闼青山秀可餐。", 
            "高唱竹枝欢进酒，轻拈莲叶戏为冠。", 
            "故人有意抱琴至，好就西窗石上弹。"
        ], 
        "title": "酿花庄杂咏二首 其二", 
        "type": "律诗", 
        "yun": "寒"
    }, 
    {
        "author": "华飞", 
        "era": "清", 
        "subtype": "七言绝句", 
        "text": [
            "春流清浅漾柔蓝，最好纑塘三月三。", 
            "十幅蒲帆冲浪去，教人从此忆江南。"
        ], 
        "title": "渡江", 
        "type": "绝句", 
        "yun": "覃"
    }, 
    {
        "author": "华飞", 
        "era": "清", 
        "subtype": "七言绝句", 
        "text": [
            "妒花风雨满春城，泪洒空杯送远行。", 
            "便觅封侯何太急，到家寒食去清明。"
        ], 
        "title": "丁丑春秦大司空味经表叔扈跸南旋因同归里抵家未及信宿即登舟先次望亭驿匆匆留别内子", 
        "type": "绝句", 
        "yun": "庚"
    }, 
    {
        "author": "华士芳", 
        "era": "清", 
        "subtype": "五言律诗", 
        "text": [
            "不是探梅日，空山气更清。", 
            "上方寻古寺，下界听钟声。", 
            "野鸟自呼侣，闲花不问名。", 
            "诸天稍昏黑，回看暮云平。"
        ], 
        "title": "邓尉山中", 
        "type": "律诗", 
        "yun": "庚"
    }, 
    {
        "author": "华士芳", 
        "era": "清", 
        "subtype": "五言律诗", 
        "text": [
            "众水连沧海，三江失故流。", 
            "涛声时警梦，酒力未降愁。", 
            "星影随波动，烟光着水浮。", 
            "天随真得计，入手旧扁舟。"
        ], 
        "title": "黄浦夜泊", 
        "type": "律诗", 
        "yun": "尤"
    }, 
    {
        "author": "华之望", 
        "era": "清", 
        "subtype": "五言律诗", 
        "text": [
            "树底茅檐下，栖迟只一龛。", 
            "白沙迷塞北，红雨梦江南。", 
            "残局收应易，余杯兴自酣。", 
            "只谈风月好，藤杖一肩担。"
        ], 
        "title": "春怀", 
        "type": "律诗", 
        "yun": "覃"
    }, 
    {
        "author": "华之望", 
        "era": "清", 
        "subtype": "七言律诗", 
        "text": [
            "嘉树千章覆石床，好携清簟午追凉。", 
            "风来竹院茶声细，日转桐阴鹤梦长。", 
            "先涤烦襟依碧涧，待消轻暑制秋裳。", 
            "闲凭曲沼浑无事，握取盈盈菡萏香。"
        ], 
        "title": "新秋", 
        "type": "律诗", 
        "yun": "阳"
    }, 
    {
        "author": "华飞", 
        "era": "清", 
        "subtype": "五言律诗", 
        "text": [
            "斜日满疏棂，萧闲户半扃。", 
            "怀人媚幽独，隐几适空冥。", 
            "草向愁边绿，山从梦里青。", 
            "酒徒零落后，不忍问旗亭。"
        ], 
        "title": "感怀", 
        "type": "律诗", 
        "yun": "青"
    }, 
    {
        "author": "华与昌", 
        "era": "清", 
        "subtype": "七言律诗", 
        "text": [
            "愧我客吟无郢调，闻君东壁有焦桐。", 
            "已教得趣不弦上，还想怡情再鼓中。", 
            "绿绮传家经数世，响泉知己遇而翁。", 
            "瘦蛟裂出空窗雨，为扫匡床听早鸿。"
        ], 
        "title": "简向石村借琴", 
        "type": "律诗", 
        "yun": "东"
    }, 
    {
        "author": "华时亨", 
        "era": "清", 
        "subtype": "七言绝句", 
        "text": [
            "仿佛当年曳杖翁，白云来往有无中。", 
            "月明闲照兴亡迹，都付渔樵一笛风。"
        ], 
        "title": "东林废院和韵（留二首） 其一", 
        "type": "绝句", 
        "yun": "东"
    }, 
    {
        "author": "华时亨", 
        "era": "清", 
        "subtype": "七言绝句", 
        "text": [
            "每从讲易见天心，柳色池塘带雨深。", 
            "松柏耐寒霜雪后，依然颠木又成林。"
        ], 
        "title": "东林废院和韵（留二首） 其二", 
        "type": "绝句", 
        "yun": "侵"
    }, 
    {
        "author": "莫瞻菉", 
        "era": "清", 
        "subtype": "七言绝句", 
        "text": [
            "猎罢春眠衬落红，耻随狸隐绣帘栊。", 
            "主恩报后金铃解，溷迹桃源洞府中。"
        ], 
        "title": "春坡卧犬图题和朱素人韵", 
        "type": "绝句", 
        "yun": "东"
    }, 
    {
        "author": "莫瞻菉", 
        "era": "清", 
        "subtype": "七言绝句", 
        "text": [
            "昨梦茫茫燕子矶，烟云渲染景依稀。", 
            "山围白下青如许，留待何人赋《采薇》。"
        ], 
        "title": "题王觉斯画山水 其一", 
        "type": "绝句", 
        "yun": "微"
    }, 
    {
        "author": "莫瞻菉", 
        "era": "清", 
        "subtype": "七言绝句", 
        "text": [
            "再睹燕山凤阙双，年年渔叟忆烟江。", 
            "子陵未约君同去，谁画严滩七里泷。"
        ], 
        "title": "题王觉斯画山水 其二", 
        "type": "绝句", 
        "yun": "江"
    }, 
    {
        "author": "莫瞻菉", 
        "era": "清", 
        "subtype": "七言律诗", 
        "text": [
            "水浮天远望无涯，四季如春暖更加。", 
            "荔子香生三伏雨，木棉红起半天霞。", 
            "宝行海鬼知均税，画艇珠娘号载花。", 
            "比户槟榔堆满榼，便于享客当烹茶。"
        ], 
        "title": "粤东诗与陈简亭同赋 其一", 
        "type": "律诗", 
        "yun": "麻"
    }, 
    {
        "author": "莫瞻菉", 
        "era": "清", 
        "subtype": "七言律诗", 
        "text": [
            "合浦还珠待孟尝，伏波横海旧开疆。", 
            "吸筒春晓餐蕉露，曲簿秋晴晒蔗霜。", 
            "浪靖蜃楼都敛息，时清蜑户亦驯良。", 
            "六篷船倚槟榔树，处处飞红看佛桑。"
        ], 
        "title": "粤东诗与陈简亭同赋 其二", 
        "type": "律诗", 
        "yun": "阳"
    }, 
    {
        "author": "莫瞻菉", 
        "era": "清", 
        "subtype": "七言律诗", 
        "text": [
            "唐宋人惊瘴疠天，天荒破又几多年。", 
            "岭南总是同文地，海外兼通载宝船。", 
            "猎尽鸩媒消毒种，潮逢龙媾采香涎。", 
            "韩苏遗迹应还在，摹向端溪砚上镌。"
        ], 
        "title": "续前题与宋奕岩同赋 其一", 
        "type": "律诗", 
        "yun": "先"
    }, 
    {
        "author": "莫瞻菉", 
        "era": "清", 
        "subtype": "七言律诗", 
        "text": [
            "地接扶桑日早烘，采珠人胜掘雷公。", 
            "洋行领袖闽商占，苗洞山川象郡通。", 
            "孔雀尾开金扇绿，巨虾壳制宝镫红。", 
            "海航往往风旋去，吹坠山头一叶同。"
        ], 
        "title": "续前题与宋奕岩同赋 其二", 
        "type": "律诗", 
        "yun": "东"
    }, 
    {
        "author": "莫瞻菉", 
        "era": "清", 
        "subtype": "七言律诗", 
        "text": [
            "吴门骢马澳门船，蓟苑重归又几年。", 
            "江渎东流终到海，星文北拱总朝天。", 
            "画留两代传家笔，贫卖三春种药田。", 
            "依旧丛祠租屋住，相逢讶我鬓萧然。"
        ], 
        "title": "梓桐祠访朱白水", 
        "type": "律诗", 
        "yun": "先"
    }, 
    {
        "author": "莫健", 
        "era": "清", 
        "subtype": "五言律诗", 
        "text": [
            "裙屐风流地，凄凉一水边。", 
            "邻分裁药圃，门对种瓜田。", 
            "绿雨荒堤竹，红衣落渚莲。", 
            "吟成倍惆怅，明月下菰川。"
        ], 
        "title": "题菰川庄", 
        "type": "律诗", 
        "yun": "先"
    }, 
    {
        "author": "莫健", 
        "era": "清", 
        "subtype": "七言律诗", 
        "text": [
            "击楫高歌天四围，伤春怀古送余晖。", 
            "溪山无主催芒屩，花月多情哭布衣。", 
            "丝管谁家浮桂棹，凫鹥是处上鱼矶。", 
            "梁鸿范蠡精灵远，烟水空濛独鸟飞。"
        ], 
        "title": "春夜清溪泛月", 
        "type": "律诗", 
        "yun": "微"
    }, 
    {
        "author": "莫炳湘", 
        "era": "清", 
        "subtype": "七言律诗", 
        "text": [
            "携得新茶竹里煎，晚归踏破小桥烟。", 
            "一镫红出虫声外，万木黄从雁影边。", 
            "月落渐昏邻院树，钟残犹到隔江船。", 
            "悬知坐待痴儿女，欲遣僮迎正未眠。"
        ], 
        "title": "新秋游冶山竹居晚归", 
        "type": "律诗", 
        "yun": "先"
    }, 
    {
        "author": "莫庭芝", 
        "era": "清", 
        "subtype": null, 
        "text": [
            "万山络索如盘蛇，长林丰草森相遮。", 
            "胎生卵育不知几，千年枭獍争呀呀。", 
            "祝明克济总荒忽，漫溯谱系宁非夸。", 
            "自从部曲通汉家，曰罗曰卤声𤘒牙。", 
            "前朝赐姓岂无意，要使敛迹安锄杷。", 
            "如何累世费征讨，竹兵皴脆徒喧哗。", 
            "霭翠奢香继宣慰，贵荣邦彦终擒拿。", 
            "逆节当身就诛绝，顺命历代犹恣嗟。", 
            "呜呼殷鉴夫岂遐，恃险凭陵真计差。", 
            "九驿频年蔓杀气，腥风扑鼻尸如林。", 
            "纷纷攘臂竞当辙，轮下谁怜磋怒蛙。", 
            "渭水西偏接乌撒，树经斩伐初萌芽。", 
            "蛮酋若有动摇意，狡兔入窟休离罝。", 
            "呜呼颠覆多前车，汉郡山川何陋邪。"
        ], 
        "title": "诸罗行", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "湛湛良秋，煜煜佳树。", 
            "开我怡轩，兄弟既具。", 
            "千里同心，吹兰断金。", 
            "矧我连气，后裾前襟。", 
            "鸿飞自南，有肃其行。", 
            "顾念徒侣，悲鸣徬徨。", 
            "浮云东西，顷刻万熊。", 
            "脂车在门，莫知所届。", 
            "图书四陈，短檠二尺。", 
            "秋风相提，夜以继日。", 
            "雀鼠营营，风雨凄其。", 
            "一隙不涂，摧倾继之。", 
            "虎豹堕地，气能食牛。", 
            "松柏盈尺，岁寒不忧。", 
            "来日大难，去日苦多。", 
            "今日何日，勖哉短歌。"
        ], 
        "title": "怡轩歌", 
        "type": "四言诗", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "众山环苍池，九里蓄清境。", 
            "呀然峥嵘间，趣与江湖永。", 
            "分源道双壑，积气孕九井。", 
            "汪茫浸空翠，袅窕陷云影。", 
            "来游例经宿，随候有佳骋。", 
            "残炎东洞豁，澄虑西龛静。", 
            "揽要失新疲，钩遗补前领。", 
            "斜风浅深皱，落月参差商。", 
            "过雨续圆纹，浮烟冒长璟。", 
            "山人足虾蚬，盘饤错菱荇。", 
            "早稻扑初香，迟荷驻余靓。", 
            "灌输启骈门，唐宋此封埂。", 
            "盗田惜旧葑，坏磡冀新整。", 
            "来情约群鸥，别绪绾诸岭。", 
            "回首谢主人，乘间复来省。"
        ], 
        "title": "天池留似尹云帆兄弟", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "飕飕林风换，竦竦石气鲜。", 
            "绝壁界白日，修萝缠青天。", 
            "溪随松根断，径与石角旋。", 
            "柔芳集低秀，软翠摇高妍。", 
            "引新神逾奋，惜胜颈屡延。", 
            "薄游笑曩昔，于道尚茫然。", 
            "幽庭失咫尺，浅涉漫洄沿。", 
            "此来喜彊侣，极境争所宣。", 
            "凭虚鸟共集，度险猿相连。", 
            "抱履花漠漠，拂袂云娟娟。", 
            "微看隔溪路，横绝西崖巅。", 
            "隐见递茅屋，迤逦开上田。", 
            "机轮转洑港，云碓翻余涓。", 
            "杂树春易永，高踪俗难缘。", 
            "安得避世士，与之巢飞烟。"
        ], 
        "title": "桃溪石壁", 
        "type": "古风", 
        "yun": "先"
    }, 
    {
        "author": "莫友芝", 
        "era": "清", 
        "subtype": null, 
        "text": [
            "温酣逐延东，忽作西南枉。", 
            "回崖逼之会，削立插深泱。", 
            "太古无寸土，万仞矗银榜。", 
            "但容风云度，未许草木长。", 
            "通道者谁子，初意亦卤莽。", 
            "降传踵压肩，登说磴拄颡。", 
            "夙闻兹斗绝，未至积惝恍。", 
            "俯关难自由，放胆拌一往。", 
            "渡江茫何来，共指白璧朗。", 
            "暮投北关宿，陟岭稍平敞。", 
            "夜潮舂客魂，梦醒犹惘惘。"
        ], 
        "title": "羊崖关", 
        "type": "古风", 
        "yun": "养"
    }, 
    {
        "author": "莫友芝", 
        "era": "清", 
        "subtype": null, 
        "text": [
            "眼谢飞电激，耳续怒雷閧。", 
            "前山戢首揖，后岭折腰送。", 
            "隆冬江益清，妙转势逾纵。", 
            "石门重百关，天影割一缝。", 
            "去来讶无路，大笑落深瓮。", 
            "幽奇幻神怪，鞭箠杂麟凤。", 
            "高岩削仍皴，清籁断还弄。", 
            "经雪万松花，悬泉一川雺。", 
            "昨来困泥淖，竟日积愁恐。", 
            "舟行如释负，快意诧难共。", 
            "同侪竞歌赏，登岸惜倥偬。", 
            "追逋失已多，回首如一梦。"
        ], 
        "title": "自施秉放舟至镇远", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "剧暑暂以收，晴鸠唤犹涩。", 
            "人侵野潦去，树抱残云湿。", 
            "幽幽叩藤萝，踽踽惬间寂。", 
            "山光落户牖，空翠若可摘。", 
            "我行发隆冬，徂夏不遑息。", 
            "宁知静翁静，适与劳者适。", 
            "溪流何浑浑，山泉自清激。", 
            "遥遥宇宙内，心理俨可识。", 
            "当时牛刀手，游仞乃余力。", 
            "物情各怀新，犹疑奉颜色。"
        ], 
        "title": "荆门雨后谒陆子静祠观蒙泉", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "道州山水篇，刻划固琐碎。", 
            "疏花透凝寒，落落自真熊。", 
            "名流必好事，矧以生聚外。", 
            "隐于柳诸记，举帜作先队。", 
            "少温六书学，醇驳难互盖。", 
            "平生斯翁后，笔迹负精裁。", 
            "居然参中兴，千载两无对。", 
            "斯铭在乾嘉，谭者莫能槩。", 
            "眼明经巢生，剜剔功实大。", 
            "双胼饱群蜭，万本匈流辈。", 
            "晴窗检奇踪，幽梦入秋濑。", 
            "巉巉双石门，向我宁有待。"
        ], 
        "title": "巢经巢观李少温篆书元次山浯溪铭拓本用皇甫持正题浯溪石韵", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "风声断潜江，雨气暗云梦。", 
            "千帆一时落，寸步不得送。", 
            "椓柯摇自拔，束柁稳犹弄。", 
            "摆簸彻深宵，伊鸦杂喧冻。", 
            "我舟倚轻装，开头强违众。", 
            "尺进退且寻，泊晨晚仍共。", 
            "此行已淹滞，及舟意舒纵。", 
            "宁争百里速，惜此一程空。", 
            "故人劳久迟，愿嚏触仓偬。", 
            "明约武昌楼，晴川看飞蛡。"
        ], 
        "title": "潜江阻风寄柏容", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "贵西远卸三日宫，奚囊剩贮朱提山。", 
            "归鞍未解檄东去，去傍潕溪溪上路。", 
            "校官如此那可说，笑尔此时真木舌。", 
            "代耕得似上农无，残秋定补春镫缺。", 
            "岁暮风光不可亲，还愁白发对春春。", 
            "遥知一老荒江上，满目寒云忆故人。"
        ], 
        "title": "寄子尹镇远", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "落花村已归，密筱溪自媚。", 
            "水禽藉柔芳，宛转鸣得意。", 
            "所思在何许，惜此时节异。", 
            "侧侧木兰舟，洄沿一愁思。"
        ], 
        "title": "访溪上故人已出遂过禹门山 其一", 
        "type": "古风", 
        "yun": "寘"
    }, 
    {
        "author": "莫友芝", 
        "era": "清", 
        "subtype": null, 
        "text": [
            "重门启交树，初地入幽夐。", 
            "疏光延青崖，散落巾袂莹。", 
            "萝风吹不已，沙霭低将暝。", 
            "来往寂无人，遥遥堕疏磬。"
        ], 
        "title": "访溪上故人已出遂过禹门山 其二", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "僦得城隅半亩园，茅檐小巷似深村。", 
            "闲云带鸟常依树，清风随风直到门。", 
            "便买溪山终作寄，得将妻子已称尊。", 
            "床头剩有重阳酒，判倒花前老瓦盆。"
        ], 
        "title": "草堂", 
        "type": "古风", 
        "yun": "元"
    }, 
    {
        "author": "莫友芝", 
        "era": "清", 
        "subtype": null, 
        "text": [
            "盈盈金钱花，帖地不可拾。", 
            "婉婉燕支花，含香待秋入。"
        ], 
        "title": "戏书眼中草木 其一", 
        "type": "古风", 
        "yun": "缉"
    }, 
    {
        "author": "莫友芝", 
        "era": "清", 
        "subtype": null, 
        "text": [
            "若榴叶披蕤，商陆花懒散。", 
            "荣落无人怜，伴我萧斋晚。"
        ], 
        "title": "戏书眼中草木 其二", 
        "type": "古风", 
        "yun": null
    }, 
    {
        "author": "莫友芝", 
        "era": "清", 
        "subtype": null, 
        "text": [
            "茅葴穟穟覆横洲，筱簖层层不碍舟。", 
            "随例莼鲈浑忘却，黄花鱼上早菰秋。"
        ], 
        "title": "吴淞江舟行 其一", 
        "type": "古风", 
        "yun": "尤"
    }, 
    {
        "author": "莫友芝", 
        "era": "清", 
        "subtype": "七言绝句", 
        "text": [
            "江流曲曲深村深，狎沤丈人无世心。", 
            "东去归来傥逃暑，借尔疏疏斑竹林。"
        ], 
        "title": "吴淞江舟行 其二", 
        "type": "绝句", 
        "yun": "侵"
    }, 
    {
        "author": "莫友芝", 
        "era": "清", 
        "subtype": "五言律诗", 
        "text": [
            "频年虚井税，结网当春耕。", 
            "天地此洼县，江湖非吕营。", 
            "北风吹野水，寒日下孤城。", 
            "莽莽无人径，萧萧芦荻声。"
        ], 
        "title": "公安县", 
        "type": "律诗", 
        "yun": "庚"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "相看近郭二里许，不上高楼三岁来。", 
            "剔碣记曾当砌读，款门惊换对江开。", 
            "蒲关荡荡空云影，温水迢迢送酒杯。", 
            "饱罢不堪仍极目，支离飘泊古今哀。"
        ], 
        "title": "饮谪仙楼有怀昔游", 
        "type": "律诗", 
        "yun": "灰"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "郘亭隔岁一杯酒，风雨狼山北望昏。", 
            "憎命文章随手是，破荒耆旧几人存。", 
            "青精可服难真诀，黄独无情只闭门。", 
            "何事向人将岁晚，不来重醉老枫根。"
        ], 
        "title": "简赵晓峰", 
        "type": "律诗", 
        "yun": "元"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "早算开镫虚旧约，逢春送客果愁颜。", 
            "老虔才誉应初馆，小尹师承得好还。", 
            "毋敛莺花下刚水，镡成烟月待王山。", 
            "瓜期盼汝青田舍，郦注《桑经》细检删。"
        ], 
        "title": "送子尹权古州厅训导", 
        "type": "律诗", 
        "yun": "删"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "夹立两崖如削成，俯窥江水黯无情。", 
            "浮梁喜踏鼋鼍出，绝岸仍穿虎豹行。", 
            "云贵即今添小驿，偏沅自昔苦南征。", 
            "独怜仗节题桥客，翻让区区葛镜名。"
        ], 
        "title": "葛镜桥", 
        "type": "律诗", 
        "yun": "庚"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "彩胜云翘映碧汀，春声残岁讶先听。", 
            "风萦腊雪披仍怯，山抹晴霞睡渐醒。", 
            "独老客颜浑自厌，前途化鸟基相形。", 
            "伏波营畔扬舲晚，愁对生盘细菜青。"
        ], 
        "title": "辰州立春", 
        "type": "律诗", 
        "yun": "青"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "羊叔祠前见月升，樊侯城里乱春镫。", 
            "隔江箫鼓鸣相属，来水鱼龙变几层。", 
            "长驿两头侵夜分，疲舆一觉下山棱。", 
            "那知今日为人日，官渡昏昏唤不应。"
        ], 
        "title": "人日夜抵樊城", 
        "type": "律诗", 
        "yun": "蒸"
    }, 
    {
        "author": "莫友芝", 
        "era": "清", 
        "subtype": "七言律诗", 
        "text": [
            "白水南流送客行，西移沙岸复东倾。", 
            "十年村落生兴废，百里蒹葭管送迎。", 
            "疆里久荒申伯国，夕阳谁问汉家营。", 
            "草庐一片躬耕地，尽与途人说大名。"
        ], 
        "title": "南阳道中", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "折简相招路未遐，群贤毕至兴弥嘉。", 
            "春风好续兰亭会，南国今开洛下花。", 
            "戏彩衣边疑舞袖，惊人诗里见馀霞。", 
            "明朝定有江郎笔，传出山阴内史家。"
        ], 
        "title": "上巳后一日王孝扬将军招同张桐君梁药亭屈翁山张超然家献孟集倚剑堂时牡丹盛开即事分赋", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "身在簪缨志薜萝，登坛年少古谁过。", 
            "彤弓棨戟清风在，曲槛疏帘暇日多。", 
            "会向交南标一柱，曾从天上挽明河。", 
            "青春解带尊垒外，坐对名花奏雅歌。"
        ], 
        "title": "又得五歌", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "郭中登阁万峰呈，笑指江帆历越城。", 
            "远道未知芳草歇，高窗先见夏云生。", 
            "衰年作别唯须酒，空谷相求岂待莺。", 
            "尚有此宵春不尽，归途无惜月同行。"
        ], 
        "title": "四月十日潘亚目招同王础臣汪寓昭查德尹徐序仔梁药亭林叔吾王紫巘集视苍楼送春分得八庚（时汪查徐将归）", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "归国还乡共一行，豸冠龙节有馀荣。", 
            "晨昏子舍欢何极，玉帛天门礼已成。", 
            "万里春风张相宅，满车甘雨赵佗城。", 
            "谁人解献中和颂，白发狂歌一老生。"
        ], 
        "title": "胡绢庵宪长入觐都门便道省亲事后还治赋之", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "才见朝天息八驺，又闻恩命下炎陬。", 
            "紫薇卿月临荆楚，棠树清风接岭头。", 
            "千里溟濛沾旧雨，一帆轻便挂新秋。", 
            "家庭且喜平安近，数日书邮是蓟州。"
        ], 
        "title": "送胡绢庵宪长擢任楚藩", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "几度逢君在客踪，每从人口识仁风。", 
            "独培元气蛮烟外，手播阳和海县中。", 
            "九老溪山同白傅，大家文字继忠公。", 
            "寄来珠玉新盈箧，昨夜光芒屋角东。"
        ], 
        "title": "寄欧阳香山石臣", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "新结茆亭匝碧波，清尊邀客更能过。", 
            "天连浦溆帆争入，山杂云霞晚渐多。", 
            "暑气乍消闻急雨，野风轻度送馀歌。", 
            "升平旧事从今复，胜赏其如白发何。"
        ], 
        "title": "朱式金招同王础尘张桐君潘函观朱子成周夏声周维念王紫巘集东郊珠会亭分得五歌", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万峰深处邑城开，经始今烦盖代才。", 
            "彩凤远衔丹诏出，双凫遥共驷车来。", 
            "上公府外棠阴迥，大将坛边雁阵回。", 
            "伫见循良封卓茂，一家勋业满云台。"
        ], 
        "title": "寄贺王花县", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "敢言汉代朱槐里，善述龙门太史公。", 
            "已化文风来岭外，更移时雨到天中。", 
            "新栽桃李春争发，一顾骅骝野遂空。", 
            "闻说河清方献颂，大梁佳气正葱葱。"
        ], 
        "title": "蒋莘田学使自河南寄示新刻赋寄二首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "别来吟兴定何如，老树庭边客渐疏。", 
            "积水在门梅雨后，新蝉依岸荔香初。", 
            "中州纸贵今时赋，少室峰高昨日书。", 
            "犹记去年相送地，粤人千里拜干旟。"
        ], 
        "title": "蒋莘田学使自河南寄示新刻赋寄二首 其二", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "桂江云接粤江云，小凤文如老凤文。", 
            "两地山川非远隔，九皋鸣和日相闻。", 
            "新开骥足俱千里，更绾铜符理六军。", 
            "魏绛自来多胜算，歌钟先见锡殊勋。"
        ], 
        "title": "魏子冲司马擢理军府时令子官桂林赋此志贺", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "云满空江覆渚葭，诸峰佳处不全遮。", 
            "十年有约横潭路，一棹初寻处士家。", 
            "深巷暮蝉和细雨，短篱疏树带高花。", 
            "此来卜隐兼耕读，相过从今未有涯。"
        ], 
        "title": "过徐拜石横潭村居", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "风前一揖五羊城，树树寒梅送子行。", 
            "计日便为民父母，多年犹恋老师生。", 
            "楚江地迥收萍实，燕市歌长散筑声。", 
            "若到青春怀茂宰，王孙芳草总含情。"
        ], 
        "title": "送李茜为孝廉谒选都门便道萍乡访尚渑其王孙", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昨从公宴识清颜，高论超超出世间。", 
            "书案前头唯紫石，射堂南面是青山。", 
            "珠官星纪分三楚，玉节风行带百蛮。", 
            "不为遐方资伟略，老成应已列崇班。"
        ], 
        "title": "赠孙观察", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五羊城里枉过从，帝里归来此再逢。", 
            "几案纷然开万轴，郡斋闲甚对诸峰。", 
            "公馀自酌唯杯水，客至何劳命酒钟。", 
            "犹带凤池高格在，李膺门地本名龙。"
        ], 
        "title": "李华西司马招饮郡斋赋谢", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "朝回犹著住山衣，如此行藏古亦稀。", 
            "双阙有云龙乍见，九皋无恙鹤还飞。", 
            "闲携青史新书草，笑问黄花旧钓矶。", 
            "滩上羊裘今在否，秋风鲈鲙未云非。"
        ], 
        "title": "次和严藕渔宫允南归述怀四首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高卧宁期召命催，廿年名字满蒿莱。", 
            "经陈黼座身遥入，宴赐龙楼语未回。", 
            "纶綍新裁非往昔，冰霜清操是从来。", 
            "江湖此日归渔父，买断磻溪作钓台。"
        ], 
        "title": "次和严藕渔宫允南归述怀四首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "早将章奏达高旻，车骑雍容此问津。", 
            "天上赐来闲岁月，江东归去老词人。", 
            "千峰驱走供渲染，八法精妍杂草真。", 
            "体物咏怀应有作，岭头添得几重春。"
        ], 
        "title": "次和严藕渔宫允南归述怀四首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "客程能许几时留，缱绻中来不自休。", 
            "数月为开栽菊径，两旬相并看梅舟。", 
            "龙蛇君是东方朔，款段吾从马少游。", 
            "爱此清篇聊属和，未堪传向凤池头。"
        ], 
        "title": "次和严藕渔宫允南归述怀四首 其四", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "雪色霜姿迥绝尘，生从天一许谁论。", 
            "已于润物瞻全德，更用馀波养世人。", 
            "傅说命来王政远，夷吾书在霸图新。", 
            "南溟天阔风涛壮，国计边防倚重臣。"
        ], 
        "title": "盐梅二律祝吴大司马 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天与和羹绝异才，年年称祝见寒梅。", 
            "自缘冬日宜人久，故著南枝向暖开。", 
            "香和清风传五岭，霜笼烟月下嵩台。", 
            "他时结实垂垂长，霖雨还能应节来。"
        ], 
        "title": "盐梅二律祝吴大司马 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春归何处不书元，小筑初开近郭门。", 
            "万里故人同此会，一年新日到前轩。", 
            "欢无不合宁须酒，忧未能忘且树萱。", 
            "城市古来多隐地，买山非欲拟桃源。"
        ], 
        "title": "人日喜晴招王础尘洪药倩潘函观王紫巘集得一山房分得十三元", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "杰阁初开彩翠重，双溪新水跃鱼龙。", 
            "牂牁远至三千里，云谷高连七十峰。", 
            "尽敛烟霞归牖户，更罗星宿入心胸。", 
            "知君本自饶堂构，且绘麒麟第一重。"
        ], 
        "title": "双涌文阁落成赋寄黄咸淑郑澹斐诸子", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "嘉实真能副盛名，一株长作百筐倾。", 
            "时来野鸟皆舟穴，日至居人自火城。", 
            "远使定知冰可齧，近车须信夜能明。", 
            "南天风雨今年恶，大嚼都疑未称情。"
        ], 
        "title": "次和刘沛然王础尘广州荔枝词十首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "树南树北各持竿，掇取枝头颗颗丹。", 
            "珠玉在前疑我秽，肝肠如此为君寒。", 
            "根移汉苑栽非易，路隔梅关见亦难。", 
            "石蜜葡萄那可拟，子桓空羡子乔丸。"
        ], 
        "title": "次和刘沛然王础尘广州荔枝词十首 其二", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "潮水村边十万家，短篱高树不全遮。", 
            "风前似醉酡颜酒，膜里如封系臂纱。", 
            "匠手剖将和氏璞，清泉浮出魏王瓜。", 
            "骊珠探后馀鳞甲，片片阳林二月葩。"
        ], 
        "title": "次和刘沛然王础尘广州荔枝词十首 其三", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "离枝五日不成筐，色味何能到玉堂。", 
            "汉驿枉教劳马足，李家空复舞霓裳。", 
            "止堪作脯供茶宴，合取馀膏付酒娘。", 
            "口腹累人垂炯戒，昔贤一疏自千霜。"
        ], 
        "title": "次和刘沛然王础尘广州荔枝词十首 其四", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不因人热气仍烘，草木遥于大化通。", 
            "汉火欲兴符自赤，楚萍将霸实先红。", 
            "生无北向非怀土，老守南枝敢论功。", 
            "待得馀甜归齿颊，只堪唐突小儿童。"
        ], 
        "title": "次和刘沛然王础尘广州荔枝词十首 其五", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "垒垒朱实映清江，树树蝉声绕石幢。", 
            "估客满笼归别市，山童一饱卧闲窗。", 
            "尝新已办盐鱼饮，消热唯开汗酒缸。", 
            "蝴蝶未知无可采，飞来飞去自为双。"
        ], 
        "title": "次和刘沛然王础尘广州荔枝词十首 其六", 
        "type": "律诗", 
        "yun": "江"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "谱中诸品遍曾尝，晚熟增江久未忘。", 
            "快比哀梨那得滓，清如甘露不成浆。", 
            "已知忧至良堪解，见说颜衰可复光。", 
            "更有新州香荔好，端溪能隔几城墙。"
        ], 
        "title": "次和刘沛然王础尘广州荔枝词十首 其七", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "叶浓波澹好维舟，树底宜披五月裘。", 
            "守望客同巢鸟卧，买山人作橘奴收。", 
            "壶觞每就重阴布，攀摘都凭结驷游。", 
            "胜似虹蜺生落日，石尤风雨过枝头。"
        ], 
        "title": "次和刘沛然王础尘广州荔枝词十首 其八", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "王风蔓草已离离，岭海繁花记往时。", 
            "赤玉朱衣行月令，明珰翠羽系人思。", 
            "一丸满泛端阳酒，万颗轻悬续命丝。", 
            "谁是西川杜工部，妓船风浪也成诗。"
        ], 
        "title": "次和刘沛然王础尘广州荔枝词十首 其九", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "王逸当年未尽才，曲江能赋见风裁。", 
            "一时胜会逢吴客，七字题诗满粤台。", 
            "光焰只应燃火树，圆明端合长珠胎。", 
            "侧生诮后天门远，谁遗文章落上台。"
        ], 
        "title": "次和刘沛然王础尘广州荔枝词十首 其十", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "京洛休论化素衣，今时能赋见人稀。", 
            "蓬蒿自可耽三径，羽猎谁为颂六飞。", 
            "几日炎威辞瘴岭，片帆秋色下苔矶。", 
            "茗香酒熟家林近，第二泉边事未非。"
        ], 
        "title": "再次严藕渔中允韵送之归无锡四首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "杜陵常怪汝曹催，孙子成行待舞莱。", 
            "野竹笋当家宴出，溪花香为主人回。", 
            "鹅归别沼求书去，鹤放高亭报客来。", 
            "自是蓬瀛仙伴侣，不妨垂钓任公台。"
        ], 
        "title": "再次严藕渔中允韵送之归无锡四首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清露行将变火旻，新凉先已满江津。", 
            "数行白鸟非尘世，一路苍葭念故人。", 
            "诗谢铅华才愈老，史因游历识弥真。", 
            "谁怜皓首狂吟者，埽地山中学子春。"
        ], 
        "title": "再次严藕渔中允韵送之归无锡四首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "白驹空谷自难留，日日骊歌暮不休。", 
            "当暑正思河朔饮，闻琴将附洛阳舟。", 
            "拟乘筋力方衰候，尽补平生未及游。", 
            "燕赵齐秦俱有约，与君聊别此溪头。"
        ], 
        "title": "再次严藕渔中允韵送之归无锡四首 其四", 
        "type": "律诗", 
        "yun": "尤"
    }, 
    {
        "author": "莫庭芝", 
        "era": "清", 
        "subtype": "七言律诗", 
        "text": [
            "幽蹊曲转上层台，亭子凭高四壁开。", 
            "度岭晴云当槛落，隔江春树冒城来。", 
            "乾坤纳纳间舒眼，风日苏苏数举杯。", 
            "安得草堂容懒慢，不辞蓬鬓客中摧。"
        ], 
        "title": "亭子", 
        "type": "律诗", 
        "yun": "灰"
    }, 
    {
        "author": "华氏", 
        "era": "清", 
        "subtype": "五言绝句", 
        "text": [
            "自信微明在，秋来委砌傍。", 
            "在生同腐草，没后有馀光。"
        ], 
        "title": "萤", 
        "type": "绝句", 
        "yun": "阳"
    }, 
    {
        "author": "华氏", 
        "era": "清", 
        "subtype": "五言绝句", 
        "text": [
            "借得东方力，无端生羽翰。", 
            "一丝通线索，谁不仰头看。"
        ], 
        "title": "纸鸢", 
        "type": "绝句", 
        "yun": "寒"
    }, 
    {
        "author": "华氏", 
        "era": "清", 
        "subtype": "七言绝句", 
        "text": [
            "箧里深藏得自完，人情冷暖一何叹。", 
            "劝君切莫轻抛掷，留待春回另眼看。"
        ], 
        "title": "秋扇", 
        "type": "绝句", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "适体初裁白葛衣，暑中归路客行稀。", 
            "曾深冀马空群望，却共南鹏六月飞。", 
            "虹报晚风横极浦，雨添新水漫前矶。", 
            "长途自足倡酬乐，旅泊劳劳未觉非。"
        ], 
        "title": "又次前韵送华子千四首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西飞乌兔苦相催，少壮谁能卧草莱。", 
            "五岭远烦车骑至，一年刚及荔枝回。", 
            "诗多壮采从心得，笔挟烟岚入纸来。", 
            "高格近知加变幻，海滨新见蜃楼台。"
        ], 
        "title": "又次前韵送华子千四首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "沧江无畔接秋旻，去住寻常不问津。", 
            "东下鹭涛催鹢首，北来新雁迓归人。", 
            "心闲随地栖皆稳，木落诸峰梦亦真。", 
            "莫恋京华游侠窟，金台焦涸未成春。"
        ], 
        "title": "又次前韵送华子千四首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "炎州无事可淹留，远志知君不自休。", 
            "终古盘根资利器，百年吾道任虚舟。", 
            "高凰已识翱翔久，大雅谁歌泮奂游。", 
            "风雨后期何所定，一杯相别话从头。"
        ], 
        "title": "又次前韵送华子千四首 其四", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "老向京华著布衣，文心侠骨世应稀。", 
            "发同野鹤参差出，身似高云自在飞。", 
            "沧海路遥多酒伴，太湖家近有渔矶。", 
            "晨昏且喜莱衣是，岁月宁论伯玉非。"
        ], 
        "title": "再次前韵送王文安四首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "今古无端物数催，百年何处见伊莱。", 
            "烧残经术言非验，日下江河势不回。", 
            "墨守敢云坚壁在，火攻时为阿兄来。", 
            "天涯聚散宁容易，莫忘嵩台与汉台。"
        ], 
        "title": "再次前韵送王文安四首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西山朝爽控青旻，鸲鹆岩边自得津。", 
            "蕉叶润于藏价玉，青花浮似泛萍人。", 
            "结髦刘主聊乘暇，好锻嵇生自性真。", 
            "一世未知磨几砚，石田开凿过千春。"
        ], 
        "title": "再次前韵送王文安四首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "归心逝水两难留，永夕衔杯咏未休。", 
            "吴楚暮山横数叠，女牛初月在扁舟。", 
            "舌存自足期他日，亲老宜能勿远游。", 
            "想拜北堂嘉庆后，秋溪新膳进槎头。"
        ], 
        "title": "再次前韵送王文安四首 其四", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海峤无波郡邑劳，南溟真足养奇毛。", 
            "三年奏最珠官远，四字题名玉殿高。", 
            "会见鸣珂归侍从，近乘山屐到林皋。", 
            "每从良友瞻风义，侠气今时属四豪。"
        ], 
        "title": "送余信宜初芙", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "八千里外儿寻母，四十年来母见儿。", 
            "昔日婴孩今已老，一时惊喜两成疑。", 
            "星分婺女光长在，海隔珠厓远不辞。", 
            "节孝令人生感激，老夫含泪纪新诗。"
        ], 
        "title": "海南云节母寿诗", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "科名往往在名门，三十年中见祖孙。", 
            "鹤和满庭方继响，凤雏新翼已高鶱。", 
            "逢时文字偏能老，弱冠年华好受恩。", 
            "会见五云生日下，太平天子正临轩。"
        ], 
        "title": "送湛仲宜北上", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "四十年来海内名，西风衔命五羊城。", 
            "妍媸物象归金镜，进退星辰在玉衡。", 
            "高足渐看登要路，旧交犹自念狂生。", 
            "炎州秋后波涛浅，想见归舟似叶轻。"
        ], 
        "title": "赠何东园铨部", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "登坛三十足称雄，况为维桑立大功。", 
            "百战身存长啸外，千篇诗在古人中。", 
            "高牙令肃三山月，棨戟寒生五岭风。", 
            "海宇升平今偃武，文坛从此又推公。"
        ], 
        "title": "赠陈嵩山观察", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "青山多处一峰尊，手著麟经日满轩。", 
            "廿载文坛推宿将，五花骢马自名门。", 
            "帆樯驿路新霜叶，冰雪关河旧屐痕。", 
            "虽是云边飞舄近，东风鹏翼好高鶱。"
        ], 
        "title": "送李殿超北上", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "雨阻良宵欲树膺，春来佳事莫能承。", 
            "东南名俊同千里，师弟文章共一灯。", 
            "授简定多传世咏，不眠空似坐禅僧。", 
            "江城只尺生雷电，真信龙门未易登。"
        ], 
        "title": "元夜承徐蘋村郑珠江两太史见招以雨不得赴追和诸公韵", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "三年相望眼犹青，千里音书问驿亭。", 
            "已尽南人归化雨，更开新阁礼文星。", 
            "地无高下春皆种，家有弦歌夜不扃。", 
            "想见使君闲更甚，清溪时倚画阑听。"
        ], 
        "title": "文昌阁诗寄张西宁娄涿", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江花如簇映钩膺，廿四春风片席承。", 
            "沧海尚悬丹阙梦，归程初泊石门灯。", 
            "橐中长物无过砚，卷里新诗半为僧。", 
            "七洞天前野人宅，几时携杖更同登。"
        ], 
        "title": "再次前韵送徐方虎太史", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海隔红尘不闭门，东风携杖木棉温。", 
            "今时父辈人无几，先代遗民君独存。", 
            "霜雪满头肠自热，水天多浪昼常昏。", 
            "著书岂必沉吴井，韦氏传经有子孙。"
        ], 
        "title": "寄祝胡朝翰年伯", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江城如画昔曾游，君去双旌正及秋。", 
            "百尺照心供奉水，一帘新雨谢公楼。", 
            "地多文藻今维烈，山足茶梨晚始收。", 
            "自有仁风扇浮俗，更看清誉满皇州。"
        ], 
        "title": "送翟五吉令宣城", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "绝无长处但疏慵，三径虚劳上客踪。", 
            "行傍野花同踯躅，坐依林竹笑龙钟。", 
            "诗能穷我宁论命，酒未忘忧且驻容。", 
            "犹喜秋来多快事，联珠贻赠屡开封。"
        ], 
        "title": "次答汪晋贤", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "经岁旌旗驻菊坡，罗浮秋色近如何。", 
            "三山仙路城头迥，四百名峰入座多。", 
            "更借寇君劳主眷，重临黄相起舆歌。", 
            "西风开宴调云母，彩服承欢佩绶过。"
        ], 
        "title": "寄戴念庭三尊（时署增城）", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一杯留子坐更前，沙饭藜羹亦畅然。", 
            "节到重阳犹二日，人归万里是经年。", 
            "疏篱问菊方抽蕊，新月窥池欲上弦。", 
            "莫笑白头狂喜甚，从来风雅贵薪传。"
        ], 
        "title": "重阳前二日李尚卿孝廉过坐晚成堂月下小饮同钟裴仙处士侄汝侯二儿赣励同赋", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "父兄关内建侯封，帝用和羹说命重。", 
            "丹诏黄河盟一带，青霄华岳见三峰。", 
            "著书共许追班马，补阙曾闻侍衮龙。", 
            "昨月拜持旌节出，榻前天语赐从容。"
        ], 
        "title": "祝张盐宪二首 其一", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南天鸿雁俨成行，东土篱花亦渐黄。", 
            "英岁未须论献寿，清秋唯报好飞觞。", 
            "小山招隐虚文藻，大雅维风属庙廊。", 
            "为问荆州张相国，部民谁是孟襄阳。"
        ], 
        "title": "祝张盐宪二首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "桃花源水渺无津，野艇江云是所亲。", 
            "宝剑历都逢季札，蓑衣垂钓有玄真。", 
            "交投缟纻同声旧，字挟烟岚赠句新。", 
            "词赋敢云淩鲍谢，千秋微尚或堪论。"
        ], 
        "title": "次答吴熙申", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "翩翮词赋擅风流，早岁朝天已拜侯。", 
            "自请长缨来北阙，独提精骑赴南州。", 
            "旗常事业千秋定，闽越烽烟一战收。", 
            "三十登坛君更少，路人争识旧弓裘。"
        ], 
        "title": "赠马侯乾庵二首 其一", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "海接遥天万里清，十年旌旆是长城。", 
            "东南地遍甘棠树，父子名高细柳营。", 
            "马上龙腾论剑罢，酒间谈笑报诗成。", 
            "草茅愿见非今日，邂逅良宵倍称情。"
        ], 
        "title": "赠马侯乾庵二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "丝丝微雨滴嵩台，僧舍逢君笑口开。", 
            "家世共为多难后，源流同自有妫来。", 
            "风生高论添茶碗，烛继馀欢入酒杯。", 
            "未信溪山久寥寂，一阳消息在寒梅。"
        ], 
        "title": "即事赠木月宗兄", 
        "type": "律诗", 
        "yun": "灰"
    }, 
    {
        "author": "莫大勋", 
        "era": "清", 
        "subtype": null, 
        "text": [
            "折得名花来小院。", 
            "插向瓷瓶，不似枝头颤。", 
            "珍重频将新水溅。", 
            "重帘不碍春光转。", 
            "点缀琴书香片片。", 
            "坐对嫣然，差胜寻花倦。", 
            "约略韶华都领遍，何须更觅春风面。"
        ], 
        "title": "蝶恋花 瓶花", 
        "type": "词", 
        "yun": null
    }, 
    {
        "author": "莫与俦", 
        "era": "清", 
        "subtype": null, 
        "text": [
            "危崖夹晓日，绝磴盘虚空。", 
            "岂意猿狖丛，郁此清閟宫。", 
            "天扃何日开，缀壁光珑𤧚。", 
            "想见古仙人，采玉鞭群龙。", 
            "笙簧叠众窍，拜跪罗千峰。", 
            "山祇惧世网，竟绝人踪通。", 
            "荒余无名溪，蹇有不死松。", 
            "吾党二三子，洗刷出翳蒙。", 
            "三碣扶茶铛，煎声和天风。", 
            "作诗示来许，与尔相无终。"
        ], 
        "title": "寿人洞", 
        "type": "古风", 
        "yun": null
    }, 
    {
        "author": "莫与俦", 
        "era": "清", 
        "subtype": null, 
        "text": [
            "老来不忆旧卿相，独记先辈之高风。", 
            "乾嘉之际盛人杰，翘者未易遽数终。", 
            "鸿猷何啻冠当代，余绪亦足称儒宗。", 
            "维南有洪北朱纪，就中爱我推数公。", 
            "谓能负气少屈曲，稍学可作西南雄。", 
            "跳丸日月不相守，七十月六衰病翁，眼中腾蹋众年少，睥眠老物真酸穷。", 
            "广文官卑不堪说，敢复刺口污与隆。", 
            "独惜沈泉负知己，修名不立嗟微躬。", 
            "看君用志不龌龊，意气夭矫盘虬龙。", 
            "间来相过话畴昔，我亦眉轩神郁蓬。", 
            "纷纷余子亦何有，好共前哲争先踪。", 
            "旁人笑骂风过耳，吾道与俗殊穷通。", 
            "老夫耄矣何所望，儿多教简常嬉冬。", 
            "阿羊惩愚颇自励，外慕纵少中未充。", 
            "取斯政赖君子国，善事端如利器工。", 
            "君今谬许谓可教，勿厌待问频撞钟。"
        ], 
        "title": "戊戌生日郑子尹孝廉珍以诗见赠和答", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "我志在立孤，十载勤怵惕。", 
            "凌兢雪夜镫，黾勉灰中荻。", 
            "穷年抱遗编，孜孜累微绩。", 
            "何为运海鹏，忽作退风鹢。", 
            "霜蹄惊一蹶，悲鸣仍伏枥。", 
            "一蹶奚足忧，养锐期克敌。", 
            "先哲有高衢，驰驱任凌轹。", 
            "朝华与夕秀，芬芳供采摘。", 
            "纫兰带江蓠，琼枝光的皪。", 
            "性行既修饬，文章丽翚翟。", 
            "何难九千仞，翱翔俯云霓。"
        ], 
        "title": "乙酉夏日言怀示儿", 
        "type": "古风", 
        "yun": "锡"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "朱明已莅节，昼刻日以舒。", 
            "骄阳耀廷桂，绿阴正扶疏。", 
            "披卷当午凉，豁达开交疏。", 
            "清风来徐徐，飘然动轻裾。", 
            "丹黄陈我前，聊以供畋渔。", 
            "咀华撷芳秀，此乐真蘧蘧。", 
            "妇人休蚕织，获戾当何如。", 
            "所嗜已成癖，良医难易诸。"
        ], 
        "title": "初夏东轩读书", 
        "type": "古风", 
        "yun": "鱼"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "朱夏景物幽，閒居颇萧散。", 
            "南风扇清凉，北陆辔舒缓。", 
            "蝉嘶绿树深，蝶化青芜短。", 
            "疏帘隔朱曦，晴波荡虚馆。", 
            "烧兰烟结篆，泼茗香浮碗，稠叠红牙签，参差青镂管。", 
            "经义浩如海，说者穷论纂。", 
            "且喜左氏夸，并取南华诞。", 
            "文体逮六朝，音韵昭华琯。", 
            "坚思铁砚穿，勤欲韦编断。", 
            "毋使心旌摇，终期腹笥满。", 
            "圣谟何洋洋，四子梯六经。", 
            "至道有卷放，妙理无声形。", 
            "放之乂寰宇，卷之治家庭。", 
            "所贵笃信者，终日常惺惺。", 
            "渐渍𠻳其膏，有若蚁聚腥。", 
            "十目示明畏，九思戒堕冥。", 
            "惟苦日车速，驰光不暂停。", 
            "谁挥鲁阳戈，三舍回曜灵。", 
            "贤哉车武子，夜深犹聚萤。"
        ], 
        "title": "夏日读书示儿", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "去年手中线，为汝缝征衣。", 
            "江南四千里，孤帆如鸟飞。", 
            "悠悠寡母心，清梦常怀归。", 
            "怀归兰陵道，春风复秋草。", 
            "不辞啮指迟，惟期立身早。", 
            "裁书附雁鸿，言与药石同。", 
            "六翮苟不齐，何以凌长风。", 
            "今年棘闱战，沦落丰城剑。", 
            "空有气如虹，悬知泪如霰。", 
            "归来季子颜，羞见山妻面。", 
            "人事在苦学，天心惟与善。", 
            "场圃且勿视，良图在三献。"
        ], 
        "title": "庚寅秋沅儿下第书寄", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "势位不可忽，人生贵自强。", 
            "虽非君子言，所见亦已长。", 
            "困龙蟠浊泥，蚖肆何其猖。", 
            "飘风从西来，雁字离其行。", 
            "炎凉一转变，畴能保初肠。", 
            "当时意气佳，直拟田与姜。", 
            "失路相依托，栖栖徒自伤。"
        ], 
        "title": "感遇", 
        "type": "古风", 
        "yun": "阳"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "春风降和气，佳树生庭中。", 
            "天意亦已厚，所赖尤人工。", 
            "清泉灌根柢，香露滋芳丛。", 
            "英华乘时发，枝叶何青葱。", 
            "美人爱馨香，采撷归房栊。", 
            "秋兰共纫缀，贵与良玉同。"
        ], 
        "title": "杂诗示儿 其一", 
        "type": "古风", 
        "yun": "东"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "吾闻燕国公，爨火照书策。", 
            "范相未遇时，帐中盈烟迹。", 
            "贵盛相门儿，贫贱无家客。", 
            "青云与泥涂，勤苦同一辙。", 
            "志学抱坚心，宁为境所易。", 
            "诵读知其人，尚友若咫尺。", 
            "流光驹过隙，分阴抵拱璧。", 
            "毋令寡母心，戚戚忧乾没。"
        ], 
        "title": "杂诗示儿 其二", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "冰镜映回廊，逶迤属洞房。", 
            "凉波衣欲湿，四壁含清光。", 
            "碧纱开六扇，不记谁家院。", 
            "侍者卷缃帏，爱子生相见。", 
            "惊喜前抱持，容颜似旧时，相呼频不语，婉转惜娇痴。", 
            "悲怀三四载，不分相逢再。", 
            "合浦珠重来，平生愿堪慰。", 
            "蝴蝶逐晓风，苍茫西复东。", 
            "罗巾近角枕，一片杜鹃红。"
        ], 
        "title": "梦亡儿巡", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "春庭一夜雨，瑟瑟鸣丛筱。", 
            "觉来知新晴，枕上闻啼鸟。", 
            "振衣启疏寮，晓日射林杪。", 
            "馀霞天际垂，一抹红未了。", 
            "星星泫露花，毵毵茁芽草。", 
            "清气爱平旦，百虑未相扰。", 
            "携书对崇兰，幽香萦缬褾。"
        ], 
        "title": "早起", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "死别已经时，寝兴怀惨凄。", 
            "感深召魂梦，恍惚无端倪。", 
            "伟然盛礼服，垂髫还佩觿。", 
            "摩挲问旧疾，何处逢良医。", 
            "欣喜命俦侣，徘徊安枣梨。", 
            "噌吰风外钟，胶角墙下鸡。", 
            "启目失处所，肝肠如刃𠜱。"
        ], 
        "title": "梦亡儿昌", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "辞亲驾言迈，泣别临关口。", 
            "远道效唱随，齐眉镫下酒。", 
            "友义僣金兰，言激恒得咎。", 
            "谋身靡所安，归途忽先后。", 
            "丹心白日昭，青松岁寒茂。", 
            "人生知尽分，岂敢希不朽。"
        ], 
        "title": "感旧 其一", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "江陵千树橘，成都八百桑。", 
            "我来值凋丧，南山田已荒。", 
            "慷慨进言激，导君君未遑。", 
            "白日忽已中，夏绿殒其黄。", 
            "泉台不相随，大义凛若霜。", 
            "古言立孤难，赤手肩纲常。"
        ], 
        "title": "感旧 其二", 
        "type": "古风", 
        "yun": "阳"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "河边老椐树，巑岏古墙外。", 
            "时当五六月，密叶张青盖。", 
            "蒙丛罩晚烟，苍翠分朝霭。", 
            "蘋末青风生，悠然发天籁。", 
            "时鸟藏其间，群飞羽翙翙。", 
            "圆吭哢晴阳，绵蛮出翳荟。", 
            "最喜纳凉时，长空净埃壒。", 
            "新蟾瞪纤目，馀霞抹红带。", 
            "屋角望熊彪，此意堪入绘。"
        ], 
        "title": "墙外老树一株枝叶有熊彪顾盼之势", 
        "type": "古风", 
        "yun": "泰"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "孟冬之月天未寒，故乡喜气盈门阑。", 
            "吾见今日作秦赘，朱丝却藉麟胶完。", 
            "六礼殊愧阮修薄，且喜门第皆衣冠。", 
            "蘋蘩付托重贤淑，故事须知追孟桓。", 
            "鸡鸣昧旦相警戒，令汝九万扶摇抟。", 
            "含香簪笔排鹓鸾，儿乎早致青云端。"
        ], 
        "title": "己丑十月甘二日书寄沅儿", 
        "type": "古风", 
        "yun": "寒"
    }, 
    {
        "author": "庄德芬", 
        "era": "清", 
        "subtype": null, 
        "text": [
            "江南五月杨梅熟，高田下田梅雨足。", 
            "割尽黄云麦陇虚，参差出水秧针绿。", 
            "长养风来稻叶肥，家家乳燕拍帘飞。", 
            "沿村日暮缲车歇，少妇梳头换葛衣。"
        ], 
        "title": "田家词", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "屏山掩尽琼窗闭，博山生润凝龙气。", 
            "谢娥嚬坐怯单绡，梅风吹送悲秋意。", 
            "树叶声微雨脚稀，栏边淅沥沾苔衣。", 
            "碧泉引满铛欲沸，青叶下筐蚕正饥。", 
            "倏忽奔腾一千里，琤璁铁马云中起。", 
            "曲次檀槽十部催，四弦历乱挥纤指。", 
            "急溜前檐复后檐，镫花湿影摇重帘。", 
            "南潮呜咽流水尽，一夜绿萍新涨添。"
        ], 
        "title": "听雨曲", 
        "type": "古风", 
        "yun": null
    }, 
    {
        "author": "庄德芬", 
        "era": "清", 
        "subtype": null, 
        "text": [
            "黄鹄孤飞第四年，谁将愤泪达重泉。", 
            "莺花岁月供多病，冰雪襟怀只自怜。", 
            "丹穴未逢悲屡空，青毡犹在慕三迁。", 
            "清斋半偈消磨障，心在莲花绣佛前。"
        ], 
        "title": "丁丑春日述怀", 
        "type": "古风", 
        "yun": "先"
    }, 
    {
        "author": "庄肇奎", 
        "era": "清", 
        "subtype": "七言绝句", 
        "text": [
            "一发中原夕照斜，青山何处是吾家。", 
            "倚楼有客吹羌笛，杨柳边声怨落花。"
        ], 
        "title": "次韵陈莼涘同人招饮鉴远楼", 
        "type": "绝句", 
        "yun": "麻"
    }, 
    {
        "author": "庄湘泽", 
        "era": "清", 
        "subtype": "七言绝句", 
        "text": [
            "极目明湖景物非，天涯有客泪沾衣。", 
            "闺中望断南来雁，到得秋来犹未归。"
        ], 
        "title": "秋日寄妹", 
        "type": "绝句", 
        "yun": "微"
    }, 
    {
        "author": "庄湘泽", 
        "era": "清", 
        "subtype": "七言绝句", 
        "text": [
            "冻云笼月月笼霜，冷逼镫魂暗吐光。", 
            "玉漏滴残寒夜永，围炉且莫话沧桑。"
        ], 
        "title": "与漱芳孝谅两妹夜话", 
        "type": "绝句", 
        "yun": "阳"
    }, 
    {
        "author": "庄棫", 
        "era": "清", 
        "subtype": null, 
        "text": [
            "试平原极目，翠色芊绵，不尽烧痕。", 
            "倚仗东风力，便迷离古道，能不消魂。", 
            "有时暗拖长带，牵住石榴裙。", 
            "看巷陌愔愔，郊塍漠漠，都是愁根。", 
            "温存。", 
            "向谁寄，想万种春情，幽绪难论。", 
            "莫把韶光负，任落花飞絮，分付芳尊。", 
            "马嘶客向何处，娇杀玉楼人。", 
            "漫寂寞空庭，藤芜满径深闭门。"
        ], 
        "title": "忆旧游 草", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "空庭人静香篝冷。", 
            "睡起无言妆懒整。", 
            "莺声转转绕花幡，燕子双双穿藻井。", 
            "游丝袅向鞦韆影。", 
            "佳约雨云无定准。", 
            "梦中好事梦难寻，倦眼微挲徐自忖。"
        ], 
        "title": "玉楼春 闭门海上春事寂然午梦阑珊不禁成咏", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "尘满芙蓉镜，香消菡萏炉。", 
            "钗横鬓亸不堪扶。", 
            "一任声声夜漏滴铜壶。", 
            "浊酒微醒后，残妆乍卸初。", 
            "此时清景好追摹。", 
            "不见花梢明月绕啼乌。"
        ], 
        "title": "南柯子 夜起露坐", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "宿雨新晴，微寒乍暖，帘幕长垂清昼。", 
            "草色冥迷，门外碧茵如绣。", 
            "穿藻井、翠羽迷离；", 
            "掩珠箔、红楼依旧。", 
            "共谁人、私语商量，韶光尽日镇相守。", 
            "匆匆江上去也，休说嬉春忒早，收灯时候。", 
            "浅涨初生，吹起绿波微皱。", 
            "昨野渡、萍絮飘时；", 
            "恰大堤、柳枝歌就。", 
            "漫惆怅、深院黄昏，泪痕揩满袖。"
        ], 
        "title": "绮罗香 归扬州作", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "燕飞妆懒整。", 
            "细思量、双栖还让恁稳。", 
            "屏间翠鬟隐。", 
            "问青天碧海，可能相引。", 
            "花梢弄影。", 
            "漾愁心、阑干梦醒。", 
            "更楼头、杨柳依依，说道好春将尽。", 
            "休省风流佳约，似水钿车，杜陵风景。", 
            "芹泥蹴损。", 
            "肠断处、更谁领。", 
            "早归来帘幕，深深静押，絮语雕梁昼永。", 
            "怕窗前、又有流莺，向人巧逞。"
        ], 
        "title": "瑞鹤仙 乙卯二月自海上归扬州见新燕赋", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "恼红怨绿，浅匀腻粉新妆靓。", 
            "人定。", 
            "似缥缈琼楼露明镜。", 
            "冰肌自掩袂，雪月深深径。", 
            "风静。", 
            "婪尾宴，光浮玉杯影。", 
            "盈盈压架，背立芳心莹。", 
            "还记省。", 
            "春闺鸦鬓共潘令。", 
            "梦绕梨云，艳魂清迥。", 
            "无语东风，夜阑金井。"
        ], 
        "title": "侧犯 酴醾次清真韵", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "熏风乍引齐纨扇，绕空阶、曲曲阑干行遍。", 
            "香袅画帘深，又簟纹初展。", 
            "倚枕支颐情缱绻，浑不觉、梦儿萦转。", 
            "流眄，任寂寞闲庭、落红成片。", 
            "谁遣茧纸敲窗，似人来几案、乱翻书卷。", 
            "蓦地起相寻，见白云天远。", 
            "芳草满川梅雨后，只望断、江南何限。", 
            "凄惋，对茶鼎沉沉、闲煎绿荈。"
        ], 
        "title": "珍珠帘 归海上作", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "小窗月影东风，单衣伫立轻寒骤。", 
            "闲门静掩，湘帘不捲，深宵时候。", 
            "已隔经年，更添愁绪，问君曾有。", 
            "料春光满眼，王孙草色，离离远，迷荒甃。", 
            "一曲杨枝别后。", 
            "恰依稀、探春时又。", 
            "客中何处，侬今生怕，为侬消瘦。", 
            "飞燕雕梁，落花深巷，一般搔首。", 
            "更天涯是处，流莺满院，说新和旧。"
        ], 
        "title": "水龙吟 和秦淮海", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "柳绵飘不定，东风起、吹送到天涯。", 
            "看著地旋飞，沾衣还起，浓春难觉，芳思都赊。", 
            "梦何在，飞花迷巷陌，新绿上窗纱。", 
            "一树密阴，回头犹恋，半池新涨，临水谁家。", 
            "分携愁难撇，为谁贴贴点，共委泥沙。", 
            "空向短长亭畔，披拂香车。", 
            "任无心宛转，偏劳人顾，有时渍涴，先被尘遮。", 
            "休语翠楼夫婿，啼损栖鸦。"
        ], 
        "title": "风流子 杨花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "粉墙阴，丝丝柳色，芊绵弄清景。", 
            "暗尘轻莹，早梦绕江潭，愁绪难竟。", 
            "去年绣阁藏鸦鬓，鞭丝更掩映。", 
            "怎解道、娉婷丰度，征人难再问。", 
            "今年绿杨又依依，柔条似可折，天涯谁赠。", 
            "飘荡里，阑干畔，游丝无定。", 
            "待侬与、燕莺细语，春正在、梢头烟霭暝。", 
            "漫忆那、水边飞絮，化萍青眼剩。"
        ], 
        "title": "花犯 陌上见杨柳", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "一弯凉月碧云西。", 
            "纤纤向客低。", 
            "眉痕犹似画时齐。", 
            "当年梦已迷。", 
            "官道水，久分携。", 
            "玉骢何处嘶。", 
            "当窗莫听夜乌啼。", 
            "还愁霜满堤。"
        ], 
        "title": "阮郎归 卫河作", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "水光定。", 
            "明月流黄共映。", 
            "鸳衾冷、罗绮旧情，牡蛎窗前客孤凭。", 
            "新霜糁翠鬓。", 
            "休问。", 
            "流红暗径。", 
            "朱楼晚、回首昔时，曾画山眉对妆镜。", 
            "愁孕有谁讯。", 
            "便蚁酒重斟，麝煤都烬。", 
            "秋风孤棹波清莹。", 
            "和雁羽汀洲，荻花江国，新诗随处自题咏。", 
            "管弦转愁听。", 
            "幽兴。", 
            "且追趁。", 
            "甚锦字筝调，心字香印。", 
            "高城远隔天涯近。", 
            "枉合贮钿钗，彩成花胜。", 
            "匆匆归也，待寄与，泪懒揾。"
        ], 
        "title": "兰陵王 如皋作", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "妆台镜子远山青。", 
            "南都石黛横。", 
            "问侬夫婿不知名。", 
            "声声别有情。", 
            "疑鶗鴂，误流莺。", 
            "还随蜂蝶并。", 
            "筠笼几处傍帘旌。", 
            "帘中笑语盈。"
        ], 
        "title": "醉桃源 画眉鸟", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "凭栏无语。", 
            "绮思归何许。", 
            "客里怕闻蝉，为难得、悲秋伴侣。", 
            "流光冉冉，一换一番愁，鸠自拂，燕交飞，不断丝丝雨。", 
            "西风连日，渺渺长亭浦。", 
            "流水送行舟，却望断、天涯羁旅。", 
            "房栊归去。", 
            "幽思转难忘，放翠幕，下珠帘，深锁云窗雾。"
        ], 
        "title": "蓦山溪 秋雨", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "夕阳渐下，晚来落月尚窥人。", 
            "一弯乍吐冰轮。", 
            "也学蛾眉新样，融入画堂春。", 
            "喜纤云不起，玉宇无尘。", 
            "香醪一尊。", 
            "理瑶琴、共谁陈。", 
            "独自追凉小院，无语黄昏。", 
            "相思何限，闹荷花、深处晚香匀。", 
            "倚玉阑、绕转千巡。"
        ], 
        "title": "婆罗门引 月下忆荷花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "疏影横斜。", 
            "是孤山往日，处士人家。", 
            "幽香共谁寻觅，月色轻纱。", 
            "不管清寒攀摘，一枝罥、流漾平沙。", 
            "春风又相遇，涴地尘缁，穿径苔遮。", 
            "芳心萦系久，却翠藤倒挂，俏露芳华。", 
            "柔条披拂，倩谁寄与天涯。", 
            "夜月沉沉妆阁，擪笛声、愁落琼葩。", 
            "缤纷压寒碧，缥缈仙云，隐逐钿车。"
        ], 
        "title": "国香慢 画梅", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "枕函欹，钗玉堕。", 
            "深院晚凉卧。", 
            "玉簟横陈，林影月筛破。", 
            "往时曾怨春归，春归无那。", 
            "再莫把、秋期错过。", 
            "湿香唾。", 
            "绡云笼雾轻衫，粉汗细腰涴。", 
            "山额融黄，风颤鬓丝簸。", 
            "画屏低映双星，一年待到，却不解、流光推磨。"
        ], 
        "title": "祝英台近 夜坐", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "星靥脂红，山眉黛绿，良宵门户愔愔。", 
            "兰麝中衣，香囊合字霏金。", 
            "流萤点点无心扑，绕雕阑、又上罗襟。", 
            "正云屏，低度双星，银汉斜临。", 
            "秋期密约年年好，任人间儿女，乞巧穿针。", 
            "自送春归，可怜盼到而今。", 
            "相思一雨柔肠转，更休论、远水遥岑。", 
            "影伶俜，露浥鸦鬟，月照鸳衾。"
        ], 
        "title": "高阳台 七夕", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "红晕脂痕，照出水、新妆靓。", 
            "幽情共、绿云低映。", 
            "一曲西洲，谁采取、亭亭影。", 
            "人静。", 
            "对西风、凌波自省。", 
            "水佩风裳，偏又报、凉秋信。", 
            "舞衣冷、幽香满径。", 
            "压鬓谁簪，枉负了、闲心性。", 
            "漫咏。", 
            "泛一舸、田田万柄。"
        ], 
        "title": "惜奴娇 荷花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "梁燕呢喃款款飞。", 
            "新秋明日是、景全非。", 
            "红襟飘瞥影霏微。", 
            "愁将离恨说、意依依。", 
            "一春幽恨愿多违。", 
            "相看桃李放、斗芳菲。", 
            "思量真个倦游归。", 
            "且随萤火绕、拂书帏。"
        ], 
        "title": "朝玉阶 秋燕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "似雨如尘旧岁花。", 
            "晨鸦声动隔天涯。", 
            "又分新岁到侬家。", 
            "晓枕暗占寒夜梦，残灯犹剩去年花。", 
            "算增算减总由它。"
        ], 
        "title": "浣溪沙 甲寅元旦", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "早抽条，迟作絮。", 
            "不见花开，只见花飞处。", 
            "绕砌萦帘刚欲住。", 
            "打个盘旋，又被风吹去。", 
            "野棠村，荒草渡。", 
            "离却枝头，总是伤心路。", 
            "待趁残春春不顾。", 
            "葬尔空池，恨结萍无数。"
        ], 
        "title": "苏幕遮 柳絮", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "豆蔻风难定，梧桐雨易稠。", 
            "两般滋味两心头。", 
            "因甚残春同病、到残秋。", 
            "强把前尘忆，难将去日留。", 
            "一尊也拟共清游。", 
            "又怕酒阑时候、转添愁。"
        ], 
        "title": "南柯子 病后赋赠静轩大婶", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "唤起眉间幽恨，一帘芳草。", 
            "满地斜阳。", 
            "燕子衔泥重到，绿遍池塘。", 
            "乍离魂、残花恋树，还顾影、弱絮萦窗。", 
            "怪东君，将春归去，忒也匆忙。", 
            "堪伤。", 
            "韶光九十，蜂粘屐影，蝶趁衣香。", 
            "谁把浓烟暗雨，尽付空江。", 
            "算前宵、春和梦断，到今日、愁比春长。", 
            "漫销凝，一年一度，恼乱人肠。"
        ], 
        "title": "玉蝴蝶 立夏", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "桂粟凝黄。", 
            "记灯燃兰槛，月漾银塘。", 
            "红牙低按曲，乌舫兢传觞。", 
            "吹鬓影、送衣香。", 
            "风也忒匆忙。", 
            "问此生、开怀有几，忍负秋光。", 
            "者番重到凄凉。", 
            "似旧巢燕子，更过空梁。", 
            "梅还如我瘦，草竟比人长。", 
            "待去也、转彷徨。", 
            "住又费思量。", 
            "只任它、柴门深锁，一片斜阳。"
        ], 
        "title": "意难忘 重游近园", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "胆瓶浅水伴青松。", 
            "也当一花红。", 
            "为怕鸦衔雀啄，曾教几日纱笼。", 
            "疑珠疑豆，群芳歇后，别有神工。", 
            "多少争时梅杏，偏它不受春风。"
        ], 
        "title": "朝中措 天竹子", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "瓦棱全融，墙阴还剩，几回冻住斜阳。", 
            "早梅枝上，犹压一分香。", 
            "晨起围炉小坐，听檐溜、细响晴窗。", 
            "寒悄到，今番向尽，毕竟冷于霜。", 
            "池台如古画，粉痕界处，脱落微茫。", 
            "记小鬟，惊报庭院银妆。", 
            "多少琼林玉树，能几日、如此荒凉。", 
            "凭栏久，回头欲误，残月下空廊。"
        ], 
        "title": "满庭芳 残雪", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "重阳近矣，听凄凄虫语，豆花篱落。", 
            "一片残秋烟雨底，更比去年萧索。", 
            "兰桨牵愁，菱湖怅远，辜负题糕约。", 
            "误传归信，几番空恼檐鹊。", 
            "可记疏影帘栊，微霜池馆，玉盎曾双酌。", 
            "屈指旧游经六载，花气酒香如昨。", 
            "料得而今，青山红树，倚槛嫌衫薄。", 
            "怀人天暮，冷生江上楼阁。"
        ], 
        "title": "百字令 寄怀虞山大秭", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "春好翻愁春欲去。", 
            "燕子衔飞絮。", 
            "何处响饧箫，杨柳门前，几点清明雨。", 
            "纸灰飞过海棠树。", 
            "斜日无情绪。", 
            "芳草古今多，谁定明年，重踏青郊路。"
        ], 
        "title": "醉花阴 清明", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "月痕才上。", 
            "暝色和烟漾。", 
            "扑簌沙鸥惊打桨。", 
            "趁溜乌篷刚放。", 
            "溪流曲曲斜斜。", 
            "转过蓼叶芦花。", 
            "一点红灯渐近，小桥竹屋人家。"
        ], 
        "title": "清平乐 暮归", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "生于烟雨残于霜。", 
            "尔寿比花长。", 
            "青山绝少埋愁地，待呼起、酒籍琴康。", 
            "鸿去楚南，马嘶塞北，人世忒凄凉。", 
            "寻钿拾翠几回忙。", 
            "旧梦隔斜阳。", 
            "天涯无限愁无限，剩多少、冷蝶寒螀。", 
            "谁信后来，春风吹转，别有好时光。"
        ], 
        "title": "一丛花 衰草", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "墙角乍惊星坠。", 
            "刚待起、又遭风挫。", 
            "倦憩花心，凉依豆叶，弄影辉辉渐大。", 
            "几时添个。", 
            "巫山客、忆沧江我。", 
            "又向檐牙小坐。", 
            "似怕蛛丝难过。", 
            "隋苑流光，车囊照读，计罪论功都可。", 
            "只应猜做。", 
            "含恨死、美人磷火。"
        ], 
        "title": "剔银灯 萤火", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "晓月离亭，斜阳古渡。", 
            "有时遮断行人路。", 
            "桃花作伴过清明，谁家池馆藏烟雨。", 
            "拂岸千丝，萦桥万缕。", 
            "影随流水何曾去。", 
            "笑他无计绾东风，东风吹起漫天絮。"
        ], 
        "title": "踏莎行 春柳", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "枕上眠难著，樽前泪不收。", 
            "夕阳无奈上扁舟。", 
            "料得舟行十里、九回头。", 
            "南雁书须寄，东风恨未休。", 
            "落花红影荡帘钩。", 
            "不管帘儿底下、有人愁。"
        ], 
        "title": "南柯子 送吕氏姊赴山左", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "溟濛丝雨黄昏后。", 
            "道似无却还似有。", 
            "冷逼银釭红晕久。", 
            "遥天雁断，空阶虫响，夜渐长时候。", 
            "香闺人醒闻檐漏。", 
            "怕黄菊、今年更消瘦。", 
            "开也定过重九后。", 
            "那堪邻院，搅风铃铎，又几声相凑。"
        ], 
        "title": "青玉案 秋雨", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "一更更。一声声。", 
            "蟋蟀催秋雨易成。残灯今夜青。", 
            "酒初醒。恨难平。", 
            "月近中秋分外明。人间何处清。"
        ], 
        "title": "长相思 秋夜", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "几日浓阴，早柳堤作絮，菜圃堆金。", 
            "传是前朝贵胄，旧阁园林。", 
            "池荒路古，客来过、几遍沉吟。", 
            "荼蘼雨、毵毵细落，饧箫响断春深。", 
            "却忆昔年游赏，有成行翠袖，满座朋簪。", 
            "尽曾宴花醉月，谁料而今。", 
            "枯松无伴，立斜阳、独自伤心。", 
            "好分付、邻家燕子，莫还枉费追寻。"
        ], 
        "title": "汉宫春 春日雨后游杨氏废园", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "春色抛人何处去。", 
            "若向天涯，定有人曾遇。", 
            "燕子如何衔得住。", 
            "柳条已放漫天絮。", 
            "几夜愁听帘外雨。", 
            "梦断罗衾，梅子青如许。", 
            "云脚不开开又聚。", 
            "便天也恁无情绪。"
        ], 
        "title": "一箩金 春晚", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "静掩重重门户。", 
            "不觉人来何处。", 
            "夜半□凉生白纻，梦里忽收残暑。", 
            "露白一蝉吟，秋在碧梧高树。", 
            "晓月帘梢斜度。", 
            "早有暗虫无数。", 
            "到此时心儿便觉，先挨恁般滋味。", 
            "定说不悲秋，也自无情无绪。"
        ], 
        "title": "离亭燕 秋思", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "溶溶漾漾。", 
            "一笛清宵响。", 
            "灯尽小楼人再上，月在柳梢怊怅。", 
            "梁间燕子惊猜。", 
            "也教伴我悲怀。", 
            "不听怎生便睡，听时春恨偏来。"
        ], 
        "title": "清平乐 春夜闻笛", 
        "type": "词", 
        "yun": null
    }, 
    {
        "author": "庄焘", 
        "era": "清", 
        "subtype": null, 
        "text": [
            "新绿满汀洲。", 
            "月在西楼。", 
            "池塘脉脉水东流。", 
            "两岸蛙声鸣夕照，春去悠悠。", 
            "往事怕回头。", 
            "惹起闲愁。", 
            "物华如梦杳难留。", 
            "雨后飞花风里絮，身世浮沤。"
        ], 
        "title": "卖花声 送春（见《词雅》）", 
        "type": "词", 
        "yun": null
    }, 
    {
        "author": "庄焘", 
        "era": "清", 
        "subtype": null, 
        "text": [
            "积雨喜新晴，小院风初定。", 
            "月满芳阶露气浮，花动雕栏影。", 
            "宝鼎篆烟微，幽梦残灯省。", 
            "忽逐钟声度小桥，不管春衣冷。"
        ], 
        "title": "卜算子", 
        "type": "词", 
        "yun": null
    }, 
    {
        "author": "庄焘", 
        "era": "清", 
        "subtype": null, 
        "text": [
            "薄寒透帐。晓雨声声来枕上。", 
            "纤草含春。荒甃颓垣到处生。", 
            "落花无语。飞入池塘和泪去。", 
            "杨柳丝柔。懒尽东风不送愁。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "庄焘", 
        "era": "清", 
        "subtype": null, 
        "text": [
            "四山寒色，正小园雪后，悠然闻笛。", 
            "细蕾乍匀，休认珠胎误轻摘。", 
            "略见横枝映水，渐催动、吟香诗笔。", 
            "待画取、尘外幽芳，春思散瑶席。", 
            "仙国，正寥寂。", 
            "想庾岭夜长，月华重积。", 
            "梦回自泣，一堕红尘渺难忆。", 
            "闲向妆台对影，应伴我、湘兰凝碧。", 
            "问素女琼佩响，几人听得。"
        ], 
        "title": "暗香 和张笔芳梅花词（见《词综续编》）", 
        "type": "词", 
        "yun": null
    }, 
    {
        "author": "庄培因", 
        "era": "清", 
        "subtype": null, 
        "text": [
            "石梁积空雾，策马穿宿障。", 
            "一径迥入幽，两壁俨相向。", 
            "攀援穷上跻，彳亍怯下望。", 
            "才过登历艰，始觉宇宙旷。", 
            "朝霞忽争飞，变幻非一状。", 
            "独树缀高岭，残云带连嶂。", 
            "即自信多奇，嗒焉效天放。"
        ], 
        "title": "青石梁", 
        "type": "古风", 
        "yun": "漾"
    }, 
    {
        "author": "庄培因", 
        "era": "清", 
        "subtype": null, 
        "text": [
            "孟秋雨初霁，凉飔缘窗虚。", 
            "溽暑渐欲阑，始觉夏葛疏。", 
            "莎鸡吟砌间，水衣上庭除。", 
            "感时意不昧，惜日情所纡。", 
            "开轩挹新爽，散帙穷居诸。", 
            "晤言一室中，游心太古初。", 
            "俯仰浩无虑，密尔以自娱。"
        ], 
        "title": "立秋日效陶徵士体 其一", 
        "type": "古风", 
        "yun": null
    }, 
    {
        "author": "庄培因", 
        "era": "清", 
        "subtype": null, 
        "text": [
            "间居屏人事，与世安所乖。", 
            "图书盈我前，卓荦平生怀。", 
            "寥寥天宇澄，高秋气弥佳。", 
            "何以寄真想，远在山水厓。", 
            "枯桐聊可挥，澹泊古与偕。", 
            "谅非悦耳声，因之素心谐。"
        ], 
        "title": "立秋日效陶徵士体 其二", 
        "type": "古风", 
        "yun": "佳"
    }, 
    {
        "author": "庄素磐", 
        "era": "清", 
        "subtype": null, 
        "text": [
            "帘卷西风小院门，玉阶凉动近黄昏。", 
            "蛾眉一曲横天平，疑是嫦娥指爪痕。"
        ], 
        "title": "新月", 
        "type": "古风", 
        "yun": "元"
    }, 
    {
        "author": "庄述祖", 
        "era": "清", 
        "subtype": "七言绝句", 
        "text": [
            "米家泼墨擅风华，宜有莺啼更落花。", 
            "小艇夕阳春色里，半天新雨醉晴霞。"
        ], 
        "title": "咏画", 
        "type": "绝句", 
        "yun": "麻"
    }, 
    {
        "author": "庄述祖", 
        "era": "清", 
        "subtype": "七言绝句", 
        "text": [
            "弹指年光只刹那，离鸿归燕渐蹉跎。", 
            "被池一夜寒如水，起视阶前落叶多。"
        ], 
        "title": "落叶", 
        "type": "绝句", 
        "yun": "歌"
    }, 
    {
        "author": "庄炘", 
        "era": "清", 
        "subtype": "七言律诗", 
        "text": [
            "清秋幕府集严霜，爱子从征赴朔方。", 
            "辽海文章师李贺，帝城书札累陈汤。", 
            "觚棱金爵三生梦，关塞青枫万死乡。", 
            "何日鸡竿看肆赦，还家犹得作台郎。"
        ], 
        "title": "送蒋健之出塞", 
        "type": "律诗", 
        "yun": "阳"
    }, 
    {
        "author": "庄受祺", 
        "era": "清", 
        "subtype": null, 
        "text": [
            "徙倚长安大觉生，尘寰消息视阴晴。", 
            "凭他杼轴工难就，且喜丹青染未成。", 
            "不向天孙商去住，肯依世网作荦萦。", 
            "珠帘十二同时启，休罥春光滞远程。"
        ], 
        "title": "游丝 其二", 
        "type": "古风", 
        "yun": "庚"
    }, 
    {
        "author": "庄纶渭", 
        "era": "清", 
        "subtype": "七言绝句", 
        "text": [
            "一江划断天南北，古墓争传郭景纯。", 
            "今日经过私借问，索还江管赠何人。"
        ], 
        "title": "郭璞墓", 
        "type": "绝句", 
        "yun": "真"
    }, 
    {
        "author": "庄纶渭", 
        "era": "清", 
        "subtype": "七言绝句", 
        "text": [
            "钤山冈上势如焚，独剖丹心报大君。", 
            "汉殿已无辛庆忌，阿谁流血救朱云。"
        ], 
        "title": "杨忠悯公祠", 
        "type": "绝句", 
        "yun": "文"
    }, 
    {
        "author": "庄伯容", 
        "era": "清", 
        "subtype": "七言绝句", 
        "text": [
            "鳣堂垂训塞茅开，饱德何堪又酌罍。", 
            "但愿斯民无菜色，寸衷方不愧趋陪。"
        ], 
        "title": "癸丑1913仲冬内田民政长官阁下南巡抵嘉召集厅下各支厅长厅参事区长等训示并赐宴席上赋此奉呈", 
        "type": "绝句", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高牙大戟照城隈，新架榕阴别馆开。", 
            "过客直教迷旦暮，清天长自响风雷。", 
            "时来好鸟添诗思，日送轻凉入酒杯。", 
            "共识将军名大树，请看勋业满云台。"
        ], 
        "title": "题吴拔庵总戎大树轩", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "珠江别后水盈盈，一疏朝端震直声。", 
            "健翮竟酬鸿鹄志，高天同仰凤皇鸣。", 
            "叔孙议礼能尊主，绮季疗饥岂近名。", 
            "怀袖尚存三绝在，可无新句寄生平。"
        ], 
        "title": "寄高谡园都谏", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "郊园饮饯忆依依，五耀珠中子最辉。", 
            "遂有长风抟大翼，不妨宫锦作莱衣。", 
            "玉阶只尺兼君父，彩笔千秋定是非。", 
            "为报汉家诸太史，德星今已聚王畿。"
        ], 
        "title": "寄陈仲夔庶常兼呈尊人省斋先生", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万年枝上啭春莺，献寿年年万国情。", 
            "建节去为朝集使，请缨曾是弃繻生。", 
            "宫门玉漏花中听，驿路银鞍雪里行。", 
            "功在旗常人共识，且将吟咏答升平。"
        ], 
        "title": "送陈嵩山观察赉捧入都", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鸿雪高踪未易寻，逢君三度已如今。", 
            "经年怀剌无投处，一日维舟遂此心。", 
            "客里杯盘元夜永，烛前风雨峡江深。", 
            "家门说是同声旧，且向羲爻庆盍簪。"
        ], 
        "title": "赠汶上郭晋公", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "同人复得共清尊，野外幽期日易昏。", 
            "禅室有灯还卜夜，仙花无土亦盘根。", 
            "罗浮瑶草何繇拾，姑射冰肌未可言。", 
            "又是一年春到也，白头相对倍销魂。"
        ], 
        "title": "元夜家木月招同王础尘紫巘乔梓欧明水集一持上人华严精舍灯下咏水仙花同用十三元韵", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "燕返鸿归各是家，寻常来去未云赊。", 
            "犹悬燕市千金价，已种河阳百里花。", 
            "别浦有人歌恺悌，大才无梦寄烟霞。", 
            "由来老骥能先路，莫向东风惜鬓华。"
        ], 
        "title": "送黄畏斋", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "带郭开畦别作村，种瓜人老复谁论。", 
            "清谈偶步袁生趾，多辙深惭孺子门。", 
            "绝调一时佳句在，同风千里片心存。", 
            "白头未忘西湖路，无计从君买绿尊。"
        ], 
        "title": "次答沈玉亭见访之作即送之归杭州", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "频年岁旦寄郊扉，白首青春事每违。", 
            "幸有清风来赋诵，更于仁政得因依。", 
            "全收紫萼梅初结，半卷红芽蕨渐肥。", 
            "犹恋倡酬未归去，旧山猿鹤莫相非。"
        ], 
        "title": "次和张观察元日作", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "榜下无人不曰宜，丹山凤老始飞时。", 
            "知名贾傅曾非少，擢第孙弘较尚迟。", 
            "遂有丝纶贻父母，且无霜雪到须眉。", 
            "花砖日暖趋朝暇，写寄南中别后诗。"
        ], 
        "title": "寄怀梁药亭三首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "珠江腊后戒征航，万里金台道路长。", 
            "赖有君恩移日月，始知天榜待文章。", 
            "同人在处交相庆，异梦行时早报祥。", 
            "岭海近来萧索甚，回天期尔续文康。"
        ], 
        "title": "寄怀梁药亭三首 其二", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "比来频得欲归音，知尔青山恋恋心。", 
            "玉匣日疏鸲鹆砚，石床秋冷凤皇琴。", 
            "一官似是添贫计，浃岁应多久客吟。", 
            "翰苑此时声价重，莫将文字卖鸡林。"
        ], 
        "title": "寄怀梁药亭三首 其三", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "馀生久矣付烟萝，竹杖芒鞋此暂过。", 
            "幸枉旌旗临委巷，更劳弦管为高歌。", 
            "琴堂月上清晖满，梓里春归白发多。", 
            "不是使君饶美酒，有怀明发欲如何。"
        ], 
        "title": "姚钦山邑侯招燕署中赋谢", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "瓠子歌成叹有馀，六龙沉玉礼河渠。", 
            "乾封汉帝犹传诏，谏猎相如未上书。", 
            "空谷有人还饮犊，沧江无浪欲枯鱼。", 
            "劳君诗句遥相问，只尺三城亦索居。"
        ], 
        "title": "次答程荆山", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "宦途难得是闲身，暂借弦歌百里春。", 
            "僻县最为无事地，深山仍作著书人。", 
            "蛮夷大长龙川迩，春睡先生鹤观邻。", 
            "往迹未应无慨叹，新诗遥为阿兄陈。"
        ], 
        "title": "送陈六箴州佐摄篆永安", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "秦关百二倚天开，间气钟为不世才。", 
            "已骋奇谋平蜀垒，更悬高价上金台。", 
            "文章传诵都人久，爽气新随驷马来。", 
            "白首青门种瓜客，快看甘雨下蒿莱。"
        ], 
        "title": "赠武笔山父母", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "七洞天边路未遥，松风亭下草萧萧。", 
            "使君鲍靓能开社，倦客相如早见招。", 
            "九日有花霜欲降，万峰环水雨初消。", 
            "知君湖上添归兴，家近馀杭第六桥。"
        ], 
        "title": "送季伟公之惠州", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "四百名峰日日春，重阳天气似秋新。", 
            "都亭作客逢邛令，桂酒邀欢有蜀人。", 
            "辟谷正须云母粉，救时真现宰官身。", 
            "菊坡旧菊今芜绝，拟及花时一问津。"
        ], 
        "title": "送连双河之增城赴冉侯平川罗浮之约兼怀张菊水二首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "去年倚棹正残荷，羚峡珠江得数过。", 
            "相识白头差恨晚，论交尘世本无多。", 
            "谈深永夜杯盘冷，学到忘筌气象和。", 
            "此去罗浮成大药，野人无复紫芝歌。"
        ], 
        "title": "送连双河之增城赴冉侯平川罗浮之约兼怀张菊水二首 其二", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "兰溪遗老近何如，两载天南信渐疏。", 
            "箬笠定知随野艇，羊裘何处钓江鱼。", 
            "百年热血匡时计，中夜寒灯细字书。", 
            "白首相期还落落，因君遥为讯离居。"
        ], 
        "title": "讯祝子坚因其婿邵重曦寄之", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "郭东旌旆枉高轩，野老惊看满薜门。", 
            "龙节共瞻天使重，虎头人识父风存。", 
            "无涯海岸沾新润，勿剪甘棠长旧根。", 
            "北望金台宜一拜，尊君相救有仁言。"
        ], 
        "title": "金长源户部见访", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "二年岭外遍仁声，况诵诗篇字字清。", 
            "拟近弦歌观雨化，恰逢车马省秋成。", 
            "山衣修剌衰容拙，野浦停舟晚浪惊。", 
            "有约罗浮惭后至，故人相嘱莫先行。"
        ], 
        "title": "泊新塘遇冉增城平川投赠以诗兼柬连双河张菊水", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "英贤宇内每相闻，共道清才最出群。", 
            "珠海寺边劳系舸，菊坡亭下更寻君。", 
            "诗歌早擅长城号，弦箭曾飞愈疾文。", 
            "自识雕虫非壮志，未将人地儗渊云。"
        ], 
        "title": "赠张菊水", 
        "type": "律诗", 
        "yun": "文"
    }, 
    {
        "author": "庄年", 
        "era": "清", 
        "subtype": "七言绝句", 
        "text": [
            "遥望东宁东复东，天公何事日东风。", 
            "海门浪涌如汤沸，落照沧波一抹红。"
        ], 
        "title": "辽罗阻风", 
        "type": "绝句", 
        "yun": "东"
    }, 
    {
        "author": "庄年", 
        "era": "清", 
        "subtype": "七言绝句", 
        "text": [
            "舟行红水黑沟间，蜃气嘘成海面山。", 
            "风静沧波平似镜，东南一抹是台湾。"
        ], 
        "title": "和梅轩叔原韵 其一", 
        "type": "绝句", 
        "yun": "删"
    }, 
    {
        "author": "庄年", 
        "era": "清", 
        "subtype": "七言绝句", 
        "text": [
            "自惭政迹少甘棠，澹泊无为耻见长。", 
            "寄语东宁贤太守，霜威到底逊春阳。"
        ], 
        "title": "和梅轩叔原韵 其二", 
        "type": "绝句", 
        "yun": "阳"
    }, 
    {
        "author": "庄年", 
        "era": "清", 
        "subtype": "七言绝句", 
        "text": [
            "爱他意气自凌云，何可须臾无此君。", 
            "相对浑如逢直友，虚心劲节好同群。"
        ], 
        "title": "题六给谏看竹图", 
        "type": "绝句", 
        "yun": "文"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "秋花开值物华新，恰是衙斋五日春。", 
            "态逸香清閒有韵，帘垂风细静无尘。", 
            "迎年岂谓亲轩冕，采食还应让隐沦。", 
            "戏酹屠苏一相问，渊明可是尔前身。"
        ], 
        "title": "和巡使范侍御正月五日斋头见菊花原韵", 
        "type": "律诗", 
        "yun": "真"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "笳声互动日沈西，一片苍茫暮霭低。", 
            "夕照城边催渡急，晚烟风里裹帆齐。", 
            "水寒弄影光摇月，潮长移舟浪拍堤。", 
            "却怪群鸦栖不定，参差楼堞望中迷。"
        ], 
        "title": "台湾八景", 
        "type": "律诗", 
        "yun": "齐"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "一带沙平水亦停，渔舟鳞集傍遥汀。", 
            "寥天夜黑难邀月，极浦灯红若聚星。", 
            "网蹙熹微穿爝火，波回历乱荡流萤。", 
            "远山欲看模糊甚，近岫还留半朵青。"
        ], 
        "title": "台湾八景", 
        "type": "律诗", 
        "yun": "青"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "桃花春涨浪如洚，鹿耳门高势更雄。", 
            "殊死千军严破阵，凌虚万木怒号风。", 
            "硖深不信缨犹荡，沙走还知海欲东。", 
            "盛气渐平群籁寂，恬波依旧暖瀜瀜。"
        ], 
        "title": "台湾八景", 
        "type": "律诗", 
        "yun": "东"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "回殊漠北子卿身，六出何来伴雁臣。", 
            "排闼一峰疑砌玉，凝眸几点恍堆银。", 
            "炎方特为开生面，羁宦浑如遇故人。", 
            "金碧山川都看尽，矾头画稿觉翻新。"
        ], 
        "title": "台湾八景", 
        "type": "律诗", 
        "yun": "真"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "尾闾东泄浩无边，初旭俄将黑雾穿。", 
            "几度欲升犹半隐，须臾一跃似空悬。", 
            "潜销蜃气金光灿，倒射鲸波血色鲜。", 
            "自是中天多瑞彩，蛰龙宁敢抱珠眠。"
        ], 
        "title": "台湾八景", 
        "type": "律诗", 
        "yun": "先"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "残照无多日渐沉，馀霞散绮满西岑。", 
            "不随孤鹜飞江渚，偏逐归鸦落树林。", 
            "斜度微云千片玉，淡依新月一钩金。", 
            "欲餐自愧惭中散，鞅掌风尘思不禁。"
        ], 
        "title": "台湾八景", 
        "type": "律诗", 
        "yun": "侵"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "簿书笋束苦相缠，乘兴登台意豁然。", 
            "烟霭光中三面水，晴云影里四垂天。", 
            "瀰茫境界凭栏外，浩荡沧溟落照前。", 
            "极目波涛渺无际，笑他精卫若何填。"
        ], 
        "title": "台湾八景", 
        "type": "律诗", 
        "yun": "先"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "才听朝潮又暮潮，怒涛声里竹萧萧。", 
            "千竿不藉风摇曳，万弩何当影寂寥。", 
            "岂必林泉甘漱石，却因烟月忆吹箫。", 
            "星躔旧是扬州路，流水应过廿四桥。"
        ], 
        "title": "台湾八景", 
        "type": "律诗", 
        "yun": "萧"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "要识民番爱戴心，重来棠树尽成阴。", 
            "月明岛屿千峰玉，日落沧溟万派金。", 
            "博望乘槎持使节，长乡草檄布纶音。", 
            "从兹黎庶南东亩，无复豪家寸土侵。"
        ], 
        "title": "和高方伯韵", 
        "type": "律诗", 
        "yun": "侵"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "名高讲幄佐丝纶，曳履簪毫近紫宸。", 
            "温室瞻云长五色，大官赐食得兼珍。", 
            "明同金鉴传三晋，洁胜冰壶颂八闽。", 
            "绛帐柏台齐秉节，由来教养藉儒臣。"
        ], 
        "title": "寿范浣浦侍御 其一", 
        "type": "律诗", 
        "yun": "真"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "吴越簪缨推辇下，惟公声望最嵯峨。", 
            "乌衣门第追王谢，画省文章敌阮何。", 
            "绛县旧传人不老，金笼新见鸽来多。", 
            "瀛洲信有安期子，枣大如瓜席满罗。"
        ], 
        "title": "寿范浣浦侍御 其二", 
        "type": "律诗", 
        "yun": "歌"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "逼除膏泽望长空，谁道甘霖趁朔风。", 
            "千叠暮云寒色里，万家爆竹雨声中。", 
            "枝头沾润梅先放，陇上涵濡麦正芃。", 
            "何必明朝占岁稔，老农今已识年丰。"
        ], 
        "title": "和六给谏除夕前一日得雨喜而有作原韵", 
        "type": "律诗", 
        "yun": "东"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "听莺载酒美双柑，岁暮分遗兴倍酣。", 
            "红出洞庭微带涩，黄传瓯越尚输甘。", 
            "橘中别种瓤馀九，海外尝新岁已三。", 
            "怪底淮南移枳橘，罗浮真味可曾谙。"
        ], 
        "title": "和巡使六给事九头柑原韵", 
        "type": "律诗", 
        "yun": "覃"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "铃阁清严碧槛凉，一丛玉蕊正芬芳。", 
            "琼姿乍怯秋初雨，花气浑同夜合香。", 
            "绣斧筵前歌白雪，银鬟窗外舞霓裳。", 
            "擎杯细把山矾嗅，沁我诗肠润酒肠。"
        ], 
        "title": "范侍御招饮七里香花下 其一", 
        "type": "律诗", 
        "yun": "阳"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "密叶繁葩绿玉丛，朝霞掩映雪玲珑。", 
            "唐昌观里依稀似，后土祠边想象同。", 
            "满砌花飞惊积霰，隔邻香透趁微风。", 
            "三年海外埋芳信，此日开筵兴不穷。"
        ], 
        "title": "范侍御招饮七里香花下 其二", 
        "type": "律诗", 
        "yun": "东"
    }, 
    {
        "author": "庄年", 
        "era": "清", 
        "subtype": "七言律诗", 
        "text": [
            "豸冠讲武荷兰城，令肃惟闻铁甲声。", 
            "襟带六州开要镇，屏藩一郡驻专营。", 
            "牙樯日暖鲸鲵靖，鼓角风高燕雀惊。", 
            "自是圣朝勤远略，重臣冬狩坐谈兵。"
        ], 
        "title": "和范侍御安平城阅武", 
        "type": "律诗", 
        "yun": "庚"
    }, 
    {
        "author": "庄受祺", 
        "era": "清", 
        "subtype": "七言律诗", 
        "text": [
            "十丈红尘踠地来，梧桐庭院凤凰台。", 
            "已拌历劫同消歇，艳说登仙此化胎。", 
            "柳暗花明皆幻梦，兰因絮果任疑猜。", 
            "天边旧侣如相问，恐落泥涂作弃材。"
        ], 
        "title": "游丝 其一", 
        "type": "律诗", 
        "yun": "灰"
    }, 
    {
        "author": "庄述祖", 
        "era": "清", 
        "subtype": "七言律诗", 
        "text": [
            "寒宵枯坐类逃虚，忽梦春风二月初。", 
            "几亩柔桑栗留语，一池浅水活东书。", 
            "花从绝境非甘隐，草有生机讵忍锄。", 
            "腷膊寒鸡催漏尽，似怜蜗角靳螬余。"
        ], 
        "title": "述梦", 
        "type": "律诗", 
        "yun": "鱼"
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "铁销消兵后，羊车纵乐时。", 
            "儿痴原果报，妇毒原果报，妇毒竟流离。", 
            "荆棘铜驼泣，风沙石虎移。", 
            "百年征战里，何地不疮痍。"
        ], 
        "title": "咏晋史", 
        "type": "古风", 
        "yun": "支"
    }, 
    {
        "author": "庄棫", 
        "era": "清", 
        "subtype": null, 
        "text": [
            "故乡不可见，仰视河汉流。", 
            "肃杀亦岁功，动植宜虔刘。", 
            "朝歌《思归引》，暮歌大刀头。", 
            "茕独固增感，离思亦萦忧。", 
            "房栊蜻蛚吟，原野狐狸游。", 
            "蟋蟀仍在堂，相对乐未休。", 
            "日月已云迈，良士慎自谋。"
        ], 
        "title": "秋怀杂诗", 
        "type": "古风", 
        "yun": "尤"
    }, 
    {
        "author": "庄棫", 
        "era": "清", 
        "subtype": null, 
        "text": [
            "晚来帘幕捲东风。", 
            "细雨湿冥濛。", 
            "辜负俊游佳约，春事去匆匆。", 
            "云日转，透帘栊。", 
            "瑞光融。", 
            "等闲看了，染柳熏桃，种种情浓。"
        ], 
        "title": "诉衷情 雨", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "李白桃红次第开。", 
            "何人溪上泛舟来。", 
            "盘飧市远无兼味，樽酒家贫只旧醅。", 
            "慵拾翠，缓停杯。", 
            "良辰美景且开怀。", 
            "人生不向三春醉，何事东风淑景催。"
        ], 
        "title": "鹧鸪天 溪上春望", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "画屏海燕来栖息。", 
            "渐数到、清明寒食。", 
            "芹泥著雨燕支湿。", 
            "溪上落红谁拾。", 
            "往事忆雕梁藻饰。", 
            "新巢垒、似曾相识。", 
            "天涯浪迹终凄恻。", 
            "几处红楼解得。"
        ], 
        "title": "杏花天 燕", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "桃花落后杨花落，更袅游丝。", 
            "镇日帘垂。", 
            "娇女深闺倦绣时。", 
            "平芜十里春衫薄，玉勒骄嘶。", 
            "曾向天涯。", 
            "难把心情说与伊。"
        ], 
        "title": "采桑子 春暮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "密雨斜棱贴地匀。", 
            "小楼声不断、似瑶筝。", 
            "绿阴深处鸟还鸣。", 
            "黄鹂啭、和入曲中听。", 
            "春事莫关情。", 
            "流酸梅子熟、溅眉颦。", 
            "一川芳草自盈盈。", 
            "绕阑久，阶上碧苔生。"
        ], 
        "title": "小重山 白门行馆望雨有怀", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "乍西风萧瑟，芦荻芳洲，晚霞成绮。", 
            "不道残秋，有画图如此。", 
            "雪舞纤琼，月凝狂絮，更映盈盈水。", 
            "又到重阳，故人何处，光阴弹指。", 
            "几载漂摇，为谁零落，放鹤亭高，愁心难已。", 
            "点检寒英，情枉孤芳徙。", 
            "一样征人，一般词客，各一番情思。", 
            "且引兰舟，沿溪徐听，采菱歌起。"
        ], 
        "title": "醉蓬莱", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "廿四番风，漫将花信从头数。", 
            "一年一月一番新，不解情如许。", 
            "海峤灵根暗孕，斗婵娟、尹邢共住。", 
            "重帷深闭，匀粉调脂，含烟和露。", 
            "仙影重楼，晚春旧约荼蘼误。", 
            "剪绒娇女艳隋宫，画阁还重遇。", 
            "筛月笼云罥雾。", 
            "倚金尊、深宵缓度。", 
            "碧芽徐引，芳意深缄，莫教春去。"
        ], 
        "title": "烛影摇红 月季", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "被游丝一瞥，方解道、是残春。", 
            "料处处园林，纷纷桃李，吹送香尘。", 
            "销魂。", 
            "漫天飞絮，到中庭、飏起看还匀。", 
            "底事重帘不卷，从教误了芳辰。", 
            "风风雨雨乍新晴，几辈逐雕轮。", 
            "想草软如茵。", 
            "香车稳卧，说也忺人。", 
            "温存。", 
            "一襟幽思，绕深闺、千梦翠眉颦。", 
            "起向阑干斜倚，待看新月如银。"
        ], 
        "title": "木兰花慢 简周丈缦云李君壬菽戊辰", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "落月转回廊，照镜台、翠眉深夜人静。", 
            "相对不成眠，珠帘放、参差縠纹交并。", 
            "玉钩斜处，鬓丝飘拂休回省。", 
            "乍离碧海才一眩，行遍雕梁藻井。", 
            "初三下九佳期，枉旧曲侬翻，新妆自整。", 
            "心事诉姮娥，游仙梦、还被落红吹醒。", 
            "春将去也，博山炉袅沉檀冷。", 
            "看他三五团栾候，佳约终宵欢永。"
        ], 
        "title": "南浦 落月", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "肠断崔徽，偏写淡妆人面。", 
            "游丝冉漾，又嬉春情倦。", 
            "昨夜三更，梦向西洲曾见。", 
            "一枝枝，映杂花如霰。", 
            "直到今朝，觉馀香、尚眷恋。", 
            "小窗横幅，锁重重幽怨。", 
            "飘香未似，缭绕杨花满院。", 
            "怕被香、把梦儿吹转。"
        ], 
        "title": "传言玉女 白门久客春事将阑倩客为梅谱此遣兴", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "草绿闲门掩，苔深曲径迷。", 
            "东风无力袅游丝。", 
            "自向阑干闲步觅春词。", 
            "画阁新阴暗，珠帘薄雾垂。", 
            "多情遍有蜜蜂儿。", 
            "依旧小庭来往绕花枝。"
        ], 
        "title": "南柯子 晚春", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "夕阳隐隐绕朱霞。", 
            "红袖映窗纱。", 
            "那得中山美酒，千日醉桃花。", 
            "烟槛隔，绣屏遮。", 
            "漫嗟呀。", 
            "春心自锁，一任游丝。", 
            "袅向天涯。"
        ], 
        "title": "诉衷情 霞", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "斜日照疏棂。", 
            "朱霞天半晴。", 
            "袅游丝、百种轻盈。", 
            "似解怜人春昼永，故宛转，写深情。", 
            "心字篆香萦。", 
            "茶烟午梦清。", 
            "绕空阶、新雨苔生。", 
            "闲倚阑干无一事，直坐到，月华明。"
        ], 
        "title": "唐多令 即事", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "飞雨洒空阶。", 
            "罗帷风自开。", 
            "隐车声、缓送轻雷。", 
            "鱼钥沉沉深院锁，难道有，玉人来。", 
            "心印篆成灰。", 
            "铜壶箭漏催。", 
            "逐行云、何处徘徊。", 
            "露出疏篁三四点，有残月，且开怀。"
        ], 
        "title": "唐多令", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "水晶帘下看梳头。", 
            "思悠悠。", 
            "意悠悠。", 
            "曾记多情、携我上兰舟。", 
            "小院三年芳草绿，眉自画，月如钩。", 
            "纤腰一似柳枝柔。", 
            "怕登楼。", 
            "不知愁。", 
            "只是悔教、夫婿觅封侯。", 
            "拚把一春沉醉过，还夜夜，梦扬州。"
        ], 
        "title": "江城子 晓起", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "一曲歌成酒一杯。", 
            "困人天气好亭台。", 
            "沉沉春昼斜飞雨，寂寂闲门乱点苔。", 
            "花几簇，锦千堆。", 
            "落红成阵映香腮。", 
            "不如却下帘儿坐，自看同心七宝钗。"
        ], 
        "title": "思佳客 春雨", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "无赖今年又晚春。", 
            "一春风雨倍销魂。", 
            "梁间归燕空留客，叶底流莺解骂人。", 
            "飞絮绕，落花频。", 
            "佩环摇荡梦中云。", 
            "闭门已过春三月，莫向青郊问画轮。"
        ], 
        "title": "思佳客", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "端正妆成绣阁迟。", 
            "捲帘终日雨丝丝。", 
            "欲知庭外春多少，试看屏前影逶迤。", 
            "吹不断，望还迷。", 
            "画栏蜂蝶各参差。", 
            "空阶点滴如弦管，难把新词付与伊。"
        ], 
        "title": "思佳客", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "渐凄迷万绿。", 
            "且一洗、铅华颜色。", 
            "道春欲归，春光偏爱惜。", 
            "荡碎瑶魄。", 
            "缟袂怜伊苦，者般姿态，向画阑欹侧。", 
            "我言便觉人倾国。", 
            "柳絮翻空，梨云凄咽。", 
            "多情让伊幽洁。", 
            "自刘郎去后，前事休说。", 
            "娇痴无力。", 
            "任佩环、摇曳似旧，玄都梦、影寂寂。", 
            "重来绮思空忆。", 
            "剩盈盈夜月。", 
            "与共凄恻。", 
            "游丝袅、断肠难觅。", 
            "拚尽把、雨雨风风受了，小庭狼藉。", 
            "闲门锁、却怕人识。", 
            "待御风、缥缈天台去，琼箫唤彻。"
        ], 
        "title": "六丑 冶城白桃花次沐庵韵", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "飞花坠絮，竟欲送春归，晚风人悄。", 
            "闲云共袅。", 
            "向阑干望去，一般萦绕。", 
            "轻暖轻寒，怎把轻绵换了。", 
            "自颠倒。", 
            "快唤取香醪，愁待伊扫。", 
            "沉醉休坐啸。", 
            "忆水畔兰舟，岸边桂棹。", 
            "出门一笑。", 
            "问韦郎可见，乱山残照。", 
            "爱杀房栊，莫把香篝撇掉。", 
            "暮烟罩。", 
            "去添衣、且休游眺。"
        ], 
        "title": "扫花游 春寒", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "不知何处响砧声。", 
            "到侬心，分外清。", 
            "断鸿叫落一天星。", 
            "云点点，雨冥冥。", 
            "问秋可肯再消停。", 
            "放杨柳，几枝青。", 
            "却尽西风吹个饱，全不用，半些情。"
        ], 
        "title": "醉红妆 秋暮", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "白日西驰，大江东注。", 
            "朝朝暮暮相逢处。", 
            "其旁坐老有青山，不愁不笑看今古。", 
            "渡口帆樯，波心钟鼓。", 
            "后人又逐前人去。", 
            "莫将词句掷寒涛，多情恐惹蛟龙怒。"
        ], 
        "title": "踏莎行 大兄寄示京口怀古词", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "似雨疑烟，飞来忽到檐外。", 
            "漾晴空、春光如海。", 
            "问拦春，归去路，柳棉可碍。", 
            "替东君、画个蝶疆蜂界。", 
            "道天没情，不该有恁牵挂。", 
            "散愁丝、乾坤若大。", 
            "比柔肠、同宛转，一般情态。", 
            "怪东风、吹去却还仍在。"
        ], 
        "title": "粉蝶儿 游丝", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "得晴几日天难料。", 
            "月照金尊，且赏今宵好。", 
            "梧叶不堪秋闹吵。", 
            "五更声比三更少。", 
            "问舍求田人易老。", 
            "若有轮回，忙到何时了。", 
            "怪煞霜钟敲不觉，满城人在邯郸道。"
        ], 
        "title": "一箩金 对月夜坐", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "绝似佳人支病骨。", 
            "又似寒儒，憔悴鹑衣结。", 
            "晓怕浓霜眠怕月。", 
            "重阳以后伤离别。", 
            "芦帘纸阁尘清绝。", 
            "占断秋光，也算花豪杰。", 
            "未脱尘根终有劫。", 
            "为花懊恼多时节。"
        ], 
        "title": "一箩金 残菊", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "露寒烟，通晓日。", 
            "几遍飘零，渐放山窗白。", 
            "满地残秋虫唧唧。", 
            "扫处和愁，愁处重堆积。", 
            "乍萧萧，还摵摵。", 
            "疑雨疑人，一夜空猜测。", 
            "已是枝头停不得。", 
            "钟断鸦惊，恨煞西风急。"
        ], 
        "title": "苏幕遮 落叶", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "风吹软草纤纤影，绿到桥边。", 
            "暝放遥天。", 
            "明灭孤花弄野烟。", 
            "只容琴鹤三间屋，恰对青山。", 
            "老去方闲。", 
            "乘兴扁舟独往还。"
        ], 
        "title": "采桑子 奉和外祖南庄先生草堂即事韵", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "独怜人影悄。", 
            "罗袂生凉早。", 
            "竹梢新月明。", 
            "近黄昏。", 
            "豆叶摇风乱，蛩絮响。", 
            "秋声响。", 
            "隔个窗儿，怎教人不听。"
        ], 
        "title": "感恩多 秋夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "群芳逞媚韶光里。一花秀影偏无比。", 
            "草绿不逢人。空山忽见君。", 
            "立惊遗世独。独把幽香宿。", 
            "春澹只如秋。芳心不贮愁。"
        ], 
        "title": "菩萨蛮 春兰", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "溟濛雨歇云犹聚。杏花红过秋千去。", 
            "闲立又闲行。香闺针线停。", 
            "鬓丝钗影乱。午梦风吹转。", 
            "燕子到帘前。绿拖桑柘烟。"
        ], 
        "title": "菩萨蛮 社日", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "冷消息。", 
            "到晓露墙根，晚烟篱隙。", 
            "正绣衾梦断，豆花又风急。", 
            "残灯窗里明还暗，月在窗前白。", 
            "忽惊猜、巷北街西，那家宵绩。", 
            "何日便成匹。", 
            "怪响引丝长，缓怜丝涩。", 
            "静夜寒闺，幽韵杂刀尺。", 
            "乱愁谁漾千千缕，争把秋心织。", 
            "便无愁，也自听它不得。"
        ], 
        "title": "探芳信 络纬", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "晓寒茅屋吟虫寂。竹梢澹影秋烟白。", 
            "篱角上牵牛。花明露未收。", 
            "天涯荒草路。燕子辞巢去。", 
            "老父未还乡。乡书又几行。"
        ], 
        "title": "菩萨蛮 秋晓", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "凉天雁响西风冷。海棠脉脉怜秋影。", 
            "不断药炉声。红阑谁更凭。", 
            "慈亲眠渐贴。稍展眉头结。", 
            "晓色尚模糊。帘痕澹欲无。"
        ], 
        "title": "菩萨蛮 秋晓", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "向城北。", 
            "问野圃浓霜，这番消息。", 
            "道寒花都放，莫迟去寻觅。", 
            "携奴荷锸随黄蝶，踏断残芜碧。", 
            "忽惊看、一簇斜阳，满篱霜色。", 
            "金盏为君拭。", 
            "有疏影疏香，移来书室。", 
            "几日帘前，经岁又相忆。", 
            "忍寒翠里灯花下，一一重搜剔。", 
            "趁重阳，细雨轻烟澹日。"
        ], 
        "title": "探芳信 重九前一日，大兄赴城北买菊归，各赋小词记事", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "凌波顾影。", 
            "偶尔游尘境。", 
            "一笑春风心自警。", 
            "梦比梅花易醒。", 
            "冰姿澹雅天然。", 
            "含情欲比湘烟。", 
            "未许仙山蛱蝶，相寻相见相怜。"
        ], 
        "title": "清平乐 水仙花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "晚雨歇。", 
            "听断续虫鸣，声连堕叶。", 
            "恰豆棚才作，墙根又相接。", 
            "柔肠量尔能多曲，有这些愁说。", 
            "絮叨叨、惨惨悽悽，悲悲切切。", 
            "长夜转幽咽。", 
            "经千遍浓霜，百回凉月。", 
            "数尽残更，挨过菊花节。", 
            "寒蝉冷蝶都仙去，抵得昆明劫。", 
            "剩秋心不死，哀吟欲绝。"
        ], 
        "title": "探芳信 寒虫", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "满城箫鼓竞□花。", 
            "今岁数谁家。", 
            "续命鬓边绿缕，照人窗下榴花。", 
            "蒲觞吊屈，痴儿呆女，尽也由它。", 
            "谁放潇湘恨水，年年流遍天涯。"
        ], 
        "title": "朝中措 端午", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "红藕香残早。", 
            "独飘然、飞来亭馆，无人秋悄。", 
            "纤雨垂垂痴呆久，向立荒蒲池沼。", 
            "似也有、幽怀愁抱。", 
            "断岸暝烟刚做冷，恋斜阳、无奈停枯蓼。", 
            "红影挂，水心小。", 
            "回思炎夏天初晓。", 
            "喜湖边、晴波空阔，一竿袅袅。", 
            "乱织几番闲庭院，闹雨前头先到。", 
            "又各处、远萦低绕。", 
            "怪底著惊惊不定，触帘旌、响惹阶前草。", 
            "疑堕叶，被风扫。"
        ], 
        "title": "金缕曲 蜻蜓", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "红榴还比侬眉皱。", 
            "花曾添肥，侬却添消瘦。", 
            "更看来朝花落否。", 
            "不愁底事难长久。", 
            "万事无过杯在手。", 
            "难定明年，人与花依旧。", 
            "常向花前浇浊酒。", 
            "怕它酒醒黄昏后。"
        ], 
        "title": "一箩金 小饮石榴花下", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "侬欲留花不肯停。", 
            "早也飘零。", 
            "晚也飘零。", 
            "衔泥燕子过空城，草忒青青。", 
            "树忒青青。", 
            "辗转罗衾梦未成。", 
            "今夜三更。", 
            "昨夜三更。", 
            "残春不耐雨声声。", 
            "春也无情。", 
            "雨也无情。"
        ], 
        "title": "一剪梅 向山草堂听雨", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": "五言律诗", 
        "text": [
            "东风吹百草，冉冉过柔条。", 
            "依旧江潭路，其如陇水遥。", 
            "高楼刀尺缓，古道马蹄骄。", 
            "莫问封侯婿，闺中泪未消。"
        ], 
        "title": "柳 其一", 
        "type": "律诗", 
        "yun": "萧"
    }, 
    {
        "author": "庄棫", 
        "era": "清", 
        "subtype": "五言律诗", 
        "text": [
            "芍药花初放，蘼芜叶复齐。", 
            "栖鸟白门侧，落日大堤西。", 
            "朝朝逐游子，暮暮隔空闺。", 
            "袅娜今如此，莫负晓莺啼。"
        ], 
        "title": "柳 其二", 
        "type": "律诗", 
        "yun": "齐"
    }, 
    {
        "author": "庄湘泽", 
        "era": "清", 
        "subtype": "五言律诗", 
        "text": [
            "凄凄风雨夜，閒读少陵诗。", 
            "展卷思今古，闻笳感乱离。", 
            "平居多寄慨，世事有同悲。", 
            "何日烟尘息，天心若未知。"
        ], 
        "title": "雨夜读杜诗感作", 
        "type": "律诗", 
        "yun": "支"
    }, 
    {
        "author": "庄湘泽", 
        "era": "清", 
        "subtype": "五言律诗", 
        "text": [
            "憔悴已如此，何堪丛百忧。", 
            "对愁犹有影，多病不宜秋。", 
            "骨肉他乡梦，年华逝水流。", 
            "诗书且自遣，世法等浮沤。"
        ], 
        "title": "感怀 其一", 
        "type": "律诗", 
        "yun": "尤"
    }, 
    {
        "author": "庄湘泽", 
        "era": "清", 
        "subtype": "五言律诗", 
        "text": [
            "淡月濛濛夜，黄昏独坐时。", 
            "镫残闻玉漏，烟断冷金猊。", 
            "生死岂能隔，梦魂无见期。", 
            "秋来摇落意，不复理琴丝。"
        ], 
        "title": "感怀 其二", 
        "type": "律诗", 
        "yun": null
    }, 
    {
        "author": "庄湘泽", 
        "era": "清", 
        "subtype": "五言律诗", 
        "text": [
            "独立空阶净，秋光和月微。", 
            "莲房惊鹭梦，竹径乱萤辉。", 
            "俯仰百端集，思量万事非。", 
            "夜深浑不寐，冷露欲沾衣。"
        ], 
        "title": "秋夜 其一", 
        "type": "律诗", 
        "yun": "微"
    }, 
    {
        "author": "庄湘泽", 
        "era": "清", 
        "subtype": "五言律诗", 
        "text": [
            "独向东篱下，潇然酒一尊。", 
            "日沈暗蕉影，风静妥花魂。", 
            "久客渐成故，旧书还复温。", 
            "徘徊未归去，新月又黄昏。"
        ], 
        "title": "秋夜 其二", 
        "type": "律诗", 
        "yun": "元"
    }, 
    {
        "author": "庄肇奎", 
        "era": "清", 
        "subtype": "七言律诗", 
        "text": [
            "更有何人不断魂，春风如梦了无痕。", 
            "瘴云粉黛凋金齿，塞草琵琶度玉门。", 
            "禁漏星移穷碧落，沙磷雨湿哭黄昏。", 
            "舞衣歌板飘零尽，羞说明妃自有村。"
        ], 
        "title": "无题 其一", 
        "type": "律诗", 
        "yun": "元"
    }, 
    {
        "author": "庄肇奎", 
        "era": "清", 
        "subtype": "七言律诗", 
        "text": [
            "采葑下体忽遗捐，弃妇情同玉石坚。", 
            "葵未死心终向日，鸿虽断影不离天。", 
            "秋风纨扇浑闲事，人面桃花已往年。", 
            "傥许为容理膏沐，犹能巧笑受君怜。"
        ], 
        "title": "无题 其二", 
        "type": "律诗", 
        "yun": "先"
    }, 
    {
        "author": "庄肇奎", 
        "era": "清", 
        "subtype": "七言律诗", 
        "text": [
            "地名闻说长流水，唤仆停车快煮茶。", 
            "紫燕窥帘如故友，白杨夹道隐人家。", 
            "忽开遥嶂重看雪，却爱荒塍尽种瓜。", 
            "偻指边城行未半，伊吾西去正无涯。"
        ], 
        "title": "出嘉峪关纪行", 
        "type": "律诗", 
        "yun": "麻"
    }, 
    {
        "author": "庄肇奎", 
        "era": "清", 
        "subtype": "七言律诗", 
        "text": [
            "蒲暮寒风送暮霞，驱车盼店似还家。", 
            "尘丝络壁愁萦枕，穴隙安窗看卷沙。", 
            "熏透征袍牛马矢，镌深寒骨雪霜花。", 
            "夜阑童仆皆酣睡，且拨炉火自烹茶。"
        ], 
        "title": "大风寒甚夜宿南山口荒店", 
        "type": "律诗", 
        "yun": "麻"
    }, 
    {
        "author": "庄德芬", 
        "era": "清", 
        "subtype": "七言排律", 
        "text": [
            "喜拜严亲鸠杖前，东风菖叶杏花天。", 
            "苍颜白发观兹世，酒量诗怀似昔年。", 
            "远道暂来看弱息，空囊无计奉初筵。", 
            "漉巾村醴权称寿，出网江鱼算剸鲜。", 
            "驻景愿求千岁药，负暄还御八蚕绵。", 
            "归梁落燕飞仍急，出谷雏鹂啭乍圆。", 
            "服训久谙兰可制，酬恩真信海难填。", 
            "桃溪篷艇朝冲雨，萝径奚囊晓醉烟。", 
            "彩服追随乐真隐，吾庐遥望白云边。"
        ], 
        "title": "乙酉仲春家大人来视别后奉寄长句", 
        "type": "排律", 
        "yun": "先"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "人静空庭月似钩，凄凉怀抱怕清秋。", 
            "泉门一闭无开日，独任人间万斛愁。"
        ], 
        "title": "人静", 
        "type": "绝句", 
        "yun": "尤"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "螺樽香冽泛新醅，小阁开帘对早梅。", 
            "二十年前幽绝处，谢家庭院梦中来。"
        ], 
        "title": "梦归", 
        "type": "绝句", 
        "yun": "灰"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "丙舍荒凉闭野烟，碧苔青草自年年。", 
            "送君此地君知否，松柏萧萧认旧阡。"
        ], 
        "title": "甲戌归毗陵", 
        "type": "绝句", 
        "yun": "先"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "卧听严城报五更，酒醒时节旅人情。", 
            "水寒风急云阳道，念尔扁舟棹雪行。"
        ], 
        "title": "宿金坛怀沅儿", 
        "type": "绝句", 
        "yun": "庚"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "江梅江柳弄晴烟，燕子矶头霁色鲜。", 
            "愿得蒲帆悬十尺，樵风稳送渡江船。"
        ], 
        "title": "忆沅儿渡江", 
        "type": "绝句", 
        "yun": "先"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "城隅曲水放兰舟，乘兴名园作胜游。", 
            "咫尺楼台云雾满，一天风雨隔丹丘。"
        ], 
        "title": "过青墩将游青山庄为雨所阻 其一", 
        "type": "绝句", 
        "yun": "尤"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "泥滑沟塍水自喧，笋舆扶上渡头船。", 
            "今朝多少游山兴，都付松烟染画笺。"
        ], 
        "title": "过青墩将游青山庄为雨所阻 其二", 
        "type": "绝句", 
        "yun": "先"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "长天暝色近黄昏，远树低迷认水村。", 
            "欸乃声中吟未稳，轻桡如箭过青墩。"
        ], 
        "title": "过青墩将游青山庄为雨所阻 其三", 
        "type": "绝句", 
        "yun": "元"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "小雨初晴草未乾，残花如霰落檐端。", 
            "春衣典尽风还起，四月窗前耐薄寒。"
        ], 
        "title": "晚寒", 
        "type": "绝句", 
        "yun": "寒"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "送尔还登桂楫舟，淡云如水月当头。", 
            "归心一逐南飞鸟，欲望兰陵是旧游。"
        ], 
        "title": "送海门弟归里 其一", 
        "type": "绝句", 
        "yun": "尤"
    }, 
    {
        "author": "庄德芬", 
        "era": "清", 
        "subtype": "七言绝句", 
        "text": [
            "尽日论诗人复散，讲堂寥落酒瓢閒。", 
            "遥知骨肉赓吟处，桂树初花满故山。"
        ], 
        "title": "送海门弟归里 其二", 
        "type": "绝句", 
        "yun": "删"
    }, 
    {
        "author": "庄德芬", 
        "era": "清", 
        "subtype": "五言律诗", 
        "text": [
            "昔看芽茁土，枝干忽轮囷。", 
            "春鸟安巢稳，秋儿化羽新。", 
            "扶疏深得地，盘结岂因人。", 
            "坐见风烟长，清阴盖四邻。"
        ], 
        "title": "咏庭中树示儿", 
        "type": "律诗", 
        "yun": "真"
    }, 
    {
        "author": "庄德芬", 
        "era": "清", 
        "subtype": "五言律诗", 
        "text": [
            "日映朱楼迥，风来碧户深。", 
            "丛兰散幽馥，时鸟度清音。", 
            "奁畔簪花格，屏间刺绣针。", 
            "坐来香篆结，莲漏正沈沈。"
        ], 
        "title": "过从女妆楼题赠 其一", 
        "type": "律诗", 
        "yun": "侵"
    }, 
    {
        "author": "庄德芬", 
        "era": "清", 
        "subtype": "五言律诗", 
        "text": [
            "雅服应希谢，幽怀亦慕班。", 
            "奇花归绣谱，香草上云鬟。", 
            "意静琴中水，心閒画里山。", 
            "自今来往熟，日暮不知还。"
        ], 
        "title": "过从女妆楼题赠 其二", 
        "type": "律诗", 
        "yun": "删"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "布帆风正递行舻，江阔潮平一练铺。", 
            "秀色苍苍迷北固，安流渺渺下东吴。", 
            "坐思谢朓新诗句，行看王蒙好画图。", 
            "回首瓜州烟树远，广陵关上玉轮孤。"
        ], 
        "title": "月夜渡江", 
        "type": "律诗", 
        "yun": "虞"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "乱峰稠叠玉为尖，残烛光寒照撒盐。", 
            "千里暗云屯石径，五更疲马怯金衔。", 
            "危陂冻合行频滑，绝壑风生气倍严。", 
            "遥忆碧纱扃四扇，鹊炉香灺梦方甜。"
        ], 
        "title": "山雪晓行怀吕氏妹", 
        "type": "律诗", 
        "yun": null
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "碧嶂崚嶒势插天，弹丸城郭簇人烟。", 
            "刘家冠剑遗丘陇，狐氏英灵肃豆笾。", 
            "风起尘沙迷去路，雨馀琴筑听飞泉。", 
            "爻峰佳气常葱郁，古柏苍苍不记年。"
        ], 
        "title": "交城作 其一", 
        "type": "律诗", 
        "yun": "先"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "桐圭帝子旧封都，参宿光中治一隅。", 
            "地有古风歌蟋蟀，村当落日啸于菟。", 
            "高齐旧事渔樵熟，智伯遗踪榛莽芜。", 
            "南去晋祠流碧水，拟将桂酒荐芳菰。"
        ], 
        "title": "交城作 其二", 
        "type": "律诗", 
        "yun": "虞"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "古驿霜风飐去旌，此行非是赋东征。", 
            "官河北上一千里，客路西驰十五城。", 
            "浦外寒烟迷雁影，云头野刹递钟声。", 
            "凭舷满眼皆冰雪，自喜襟怀似此清。"
        ], 
        "title": "毗陵驿晓发", 
        "type": "律诗", 
        "yun": "庚"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "曲院重来旧药栏，单衫时候楝花残。", 
            "芳樽劝醉尝凫臛，碧碗浮香破凤团。", 
            "自爱琴书成雅集，不劳歌板佐清欢。", 
            "与君得尽论诗兴，一任红珠泻烛盘。"
        ], 
        "title": "暮春过吕氏妹宅", 
        "type": "律诗", 
        "yun": "寒"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "犹是尘中荆布身，徒增马齿说生辰。", 
            "义方教尚惭三徙，罔极恩难报二人。", 
            "落笔诗篇当清吹，到窗风月算佳宾。", 
            "浊醪引罢还游目，桂正秋风竹正春。"
        ], 
        "title": "生日", 
        "type": "律诗", 
        "yun": "真"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "拟千寸禄奉慈帏，太息庐江志每违。", 
            "寂寞黄垆终抱恨，凄凉白发更何依。", 
            "镫昏孤幌人何在，花落空庭燕独归。", 
            "抚景心伤眼前事，时时雪涕为君挥。"
        ], 
        "title": "志恸", 
        "type": "律诗", 
        "yun": "微"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "玉宇无云夜气清，乍凉庭院坐三更。", 
            "紫兰墙脚虫相语，皓魄枝头鸟自惊。", 
            "千里音书频北望，一生词赋慕东征。", 
            "遥知汾水逢南雁，远目应伤陟屺情。"
        ], 
        "title": "秋夜怀儿女", 
        "type": "律诗", 
        "yun": "庚"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "迢遥关塞雁飞迟，闻道青萍又见疑。", 
            "相马未能逢伯乐，弹琴何处遇钟期。", 
            "白头织屦怜衰病，紫禁含香恐后时。", 
            "仰首青云数行泪，从来天道佑孤儿。"
        ], 
        "title": "辛卯十月感怀", 
        "type": "律诗", 
        "yun": "支"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "团扇新词出汉宫，珍珠一斛赋楼东。", 
            "鹃啼蜀国花枝冷，鹤唳钟山蕙帐空。", 
            "塞北将军归不得，湘南骚客思无穷。", 
            "人间更有穷途困，对泣牛衣叹鬓蓬。"
        ], 
        "title": "怨", 
        "type": "律诗", 
        "yun": "东"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "老父高情爱闭关，逍遥诗酒卧南山。", 
            "烟霞久住红尘外，鸥鸟相寻绿水间。", 
            "佳卉庭前关锦幔，远峰屏上簇螺鬟。", 
            "天涯弱息归难得，问寝频劳梦往还。"
        ], 
        "title": "奉寄家大人", 
        "type": "律诗", 
        "yun": "删"
    }, 
    {
        "author": "庄德芬", 
        "era": "清", 
        "subtype": "七言律诗", 
        "text": [
            "樽前风味忆苏州，橘酿初成泻玉舟。", 
            "细滑钗茎烹雉尾，匀圆珠颗剥鸡头。", 
            "一窗疏影梅花月，两鬓生香桂子秋。", 
            "三十年来乡国梦，每随江水向东流。"
        ], 
        "title": "有感", 
        "type": "律诗", 
        "yun": "尤"
    }, 
    {
        "author": "莫与俦", 
        "era": "清", 
        "subtype": "七言律诗", 
        "text": [
            "山本先生窗案物，登临初与故人同。", 
            "长松浩浩通元气，杰阁萧萧倚烈风。", 
            "毋敛一随刚水没，葛蛮空付长官雄。", 
            "祇今汉县皆州府，经纬才谁嗣尹公。"
        ], 
        "title": "登独山", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮每约不成行，且喜肩舆早出城。", 
            "尘路未知还近远，仙山遥望已分明。", 
            "田收晚稻馀秋色，寺入溪桥隔竹声。", 
            "同咏新诗各惆怅，故人卮酒未同倾。"
        ], 
        "title": "九月晦日同连双河湛天沐慧容上人二儿士皆自增城将登罗浮中路宿资福寺", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鹦鹉杯飞琥珀浓，小楼门户掩重重。", 
            "溪深不用防喑虎，日落无因借烛龙。", 
            "宿约即今成异地，客行从此又何峰。", 
            "酒酣好作同游梦，莫打经堂午夜钟。"
        ], 
        "title": "宿资福寺楼夜坐小酌怀张菊水次双河韵", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一片烟光露正浓，秋衣沾湿两三重。", 
            "芒鞋此地曾飞燕，竹杖何年更化龙。", 
            "隔县尚看云母洞，到山先认老人峰。", 
            "旧游渐喜僧房近，溪水琅琅不辨钟。"
        ], 
        "title": "早发资福寺至华首台道中复次前韵", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "石边流水尚潺然，法座庄严记昔年。", 
            "草径别来多蔓地，松门重到渐参天。", 
            "几层杰阁低闻雁，千里晴空远见川。", 
            "惠远未归陶令去，满溪黄菊布金钱。"
        ], 
        "title": "宿华首台留柬尘异大师", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "新成朱殿势重重，玉像生尘不正容。", 
            "古洞久荒微见字，薄云初起未遮峰。", 
            "著书前后传双葛，赐物存亡问六龙。", 
            "终拟结茅来此地，药池丹灶暂教封。"
        ], 
        "title": "游冲虚观观后即朱明洞", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南州为令昔多贤，人说平川即稚川。", 
            "几首新诗无事日，万畦遗穗有秋年。", 
            "丹砂未问延龄术，清俸劳分买酒钱。", 
            "四百山灵新寄语，家家安饱胜如仙。"
        ], 
        "title": "自罗浮还增城柬冉平川君侯", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "四百罗浮在眼前，一官为养赴幽燕。", 
            "由来州县劳人地，且喜弦歌及壮年。", 
            "携鹤尚为仙洞产，称诗犹是鲤庭篇。", 
            "风流令尹今能几，要取清风与世传。"
        ], 
        "title": "送家光佩赴选", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭头黄菊带秋烟，十月梅花未过虔。", 
            "此去便为飞雪日，远行犹及小春天。", 
            "新成禽尚游山计，旧费朝廷养士钱。", 
            "好到金台思一报，力田终自有逢年。"
        ], 
        "title": "次答杨宝生即送之入都", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "好游通侠是平生，滇楚年年足未停。", 
            "剖竹旧分秦郡县，下帘还作蜀沈冥。", 
            "连城璞玉谁能白，似戟须髯喜尚青。", 
            "牛斗天边吴越近，秋来同望老人星。"
        ], 
        "title": "赠邵彦升", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "令望清才早有誉，官衙幽寂似林居。", 
            "楸枰细覆新图后，缃帙初开万卷馀。", 
            "槛外雕笼调语鸟，花边香饵戏红鱼。", 
            "天南军府闲如此，乐事频书慰倚闾。"
        ], 
        "title": "柬额子美", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "汉家琼霸两侯封，今日无双复见公。", 
            "三度北闱司藻鉴，二年南海纪文风。", 
            "蹊边桃李春争发，眼底骅骝野遂空。", 
            "会向泰阶调玉烛，朽株皆在照临中。"
        ], 
        "title": "呈黄文宗予望二首 其一", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蓼莪诗废不成声，数亩山田只自耕。", 
            "岂有高名齐郑朴，敢劳虚左礼侯嬴。", 
            "龙门可是潜鳞到，马骨聊因市骏呈。", 
            "拟待校文公事毕，更将踪迹问生平。"
        ], 
        "title": "呈黄文宗予望二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "六十流光早识春，春风只恋鬓华新。", 
            "乘时燕雁知来去，启蛰龙蛇自屈伸。", 
            "学稼何年为得岁，种瓜无地可称秦。", 
            "偶然把钓非期获，自照须眉向水滨。"
        ], 
        "title": "春感十二首次王础尘 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不知何处问阳回，但觉残年万物催。", 
            "关外虎头无定远，世间人面有牛哀。", 
            "颇疑孤竹移贪水，真信昆池是劫灰。", 
            "赤地比来馀万里，青春不到白龙堆。"
        ], 
        "title": "春感十二首次王础尘 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春归长怯楝花风，人世宁堪号作翁。", 
            "老去朱颜谁复少，西沉红日有时东。", 
            "攀髯无药留轩帝，存种何方学窦融。", 
            "一任浮云自舒卷，必无欺我是苍穹。"
        ], 
        "title": "春感十二首次王础尘 其三", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "此生如叶任风吹，高下随之不自私。", 
            "积雪峰峦迎日早，后凋松柏应春迟。", 
            "人间罔极恩难报，天道无言怨岂知。", 
            "生我昂藏虚七尺，年年寒食一增悲。"
        ], 
        "title": "春感十二首次王础尘 其四", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "桑榆回首望朝晖，隙驷光阴迅若飞。", 
            "一世有言同结舌，百年无日不开扉。", 
            "每愁酒尽莺花满，预喜春生笋蕨肥。", 
            "击壤自今歌帝力，杖藜还著住山衣。"
        ], 
        "title": "春感十二首次王础尘 其五", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天池古昔是南隅，闻说鲲鹏有令图。", 
            "水变蓬瀛今已浅，石填精卫合教枯。", 
            "关封西汉曾黄屋，鼎峙东吴自赤乌。", 
            "莫笑霸王非善计，荒陵人尚禁樵苏。"
        ], 
        "title": "春感十二首次王础尘 其六", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昨日宣防尚筑堤，今朝函谷欲封泥。", 
            "安攘举世俱无策，桃李公门别有蹊。", 
            "老去情怀多作恶，春来朋酒直须携。", 
            "扁舟不厌乘流去，洗耳先寻饮犊溪。"
        ], 
        "title": "春感十二首次王础尘 其七", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "只为平生志未灰，罗浮家近是蓬莱。", 
            "曾窥抱朴书千首，易得安期枣一枚。", 
            "峰顶三更时见日，村前十月早开梅。", 
            "期君共隐谁宾主，浊酒相欢不厌陪。"
        ], 
        "title": "春感十二首次王础尘 其八", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "黄龙苍兕各成尘，云物犹依故国新。", 
            "击楫临流虚往事，据鞍雄盻又何人。", 
            "三灵此日应移卜，五岳何年复贡珍。", 
            "记得斗牛曾伐岁，越王勾践合焦唇。"
        ], 
        "title": "春感十二首次王础尘 其九", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "世间何日不风云，从虎从龙各自分。", 
            "且就小山名隐士，敢论大树号将军。", 
            "诗书本是劳人事，綦缟聊堪乐我贫。", 
            "莫笑南枝无北向，汉陵松柏气氤氲。"
        ], 
        "title": "春感十二首次王础尘 其十", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "潮长潮消不辨门，域中唯有水轮尊。", 
            "乾坤万里通呼吸，日月双丸自吐吞。", 
            "岛近仙人多大药，州从神禹贡瑶琨。", 
            "百川依旧朝宗在，谁信天南正气存。"
        ], 
        "title": "春感十二首次王础尘 其十一", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "斯世萧条不忍看，壮心磨尽况衰残。", 
            "每从行迈歌离黍，曾受深恩愧伐檀。", 
            "嬴氏首功终短祚，汉家王业不偏安。", 
            "一□一□归何处，有□遗臣□是难。"
        ], 
        "title": "春感十二首次王础尘 其十二", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "封邻千里挹清操，花满三城共浊醪。", 
            "雅度自非时辈及，深谈不觉月轮高。", 
            "家承节烈声相应，旧隐山林气尚豪。", 
            "出处与君皆有当，未将消息问山涛。"
        ], 
        "title": "饮刘信宜阶六寓邸赋赠", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西湖曾寓两高峰，绕郭湖山几万重。", 
            "伍相怒涛浮白马，弘农遗谶记飞龙。", 
            "年追往事逾三纪，迹寄枯禅辨五宗。", 
            "之子是时应尚少，无因步趾得过从。"
        ], 
        "title": "次韵答姚叔烟见赠四首 其一", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "忽闻天籁发青霄，四十年来恨始消。", 
            "既有清风扬雅什，自甘黄发老渔樵。", 
            "森严公府来非易，咫尺音书报亦遥。", 
            "不及乘春双燕雀，得巢君屋日飘飖。"
        ], 
        "title": "次韵答姚叔烟见赠四首 其二", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "人情消长似江潮，谁肯诗篇问寂寥。", 
            "已识盖公曾避舍，悬知召伯有膏苗。", 
            "铁桥东去非无路，铜柱南来尚可标。", 
            "出处料君应早定，浮云不复叹风飘。"
        ], 
        "title": "次韵答姚叔烟见赠四首 其三", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "吴越山川未阻修，东南谁是仲宣楼。", 
            "偶滋兰畹期同气，并缉荷裳好耐秋。", 
            "负郭未嫌门是席，坳堂犹可芥为舟。", 
            "他时车马如相访，不用桃花引水流。"
        ], 
        "title": "次韵答姚叔烟见赠四首 其四", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "少壮犹惊节序忙，白头那得不心伤。", 
            "山家宿岁仍荆俗，正月书年凛素王。", 
            "爆竹接邻催落日，老梅横槛送馀香。", 
            "遥知五马行春客，北望迢迢献寿觞。"
        ], 
        "title": "次和王惠州子千己巳岁除杂感韵四首 其一", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "大傩闻赋自东京，五鬼年年送不行。", 
            "安望风云生绝足，谬从屠钓寄馀生。", 
            "三山路近春宜早，四百峰高政独清。", 
            "欲学童儿骑竹马，使君来去得郊迎。"
        ], 
        "title": "次和王惠州子千己巳岁除杂感韵四首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一宵迎送漏偏遥，鸡黍邻家每见招。", 
            "钟度楼台风浩浩，星移银汉夜寥寥。", 
            "诗成卧后频支枕，酒尽灯前欲弃瓢。", 
            "拂拭尘书入新节，东南初日上山腰。"
        ], 
        "title": "次和王惠州子千己巳岁除杂感韵四首 其三", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "时来疏放百无能，知有龙门未拟登。", 
            "孟德功成悲老骥，仲翔身后托青蝇。", 
            "百年尚剩三分日，两岁同归一夜灯。", 
            "车笠虽殊皆有叹，和章遥寄剡溪藤。"
        ], 
        "title": "次和王惠州子千己巳岁除杂感韵四首 其四", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "内廷佳饼赐红绫，著作年来定日增。", 
            "石室续开先世史，青藜还对老人灯。", 
            "家为南国无双族，悟彻西来最上乘。", 
            "犹记嵩台谈梦处，清江如练月初升。"
        ], 
        "title": "寄怀叶渊发庶常", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不受年催独有僧，禅房犹得聚同声。", 
            "菩提别是卢能树，车马依然陆贾城。", 
            "水际鹤当红叶立，石边人绕紫梅行。", 
            "腊残岁事家家有，愧不从容共月明。"
        ], 
        "title": "腊月望日石濂大师招同张桐君吴子祥鲍子韶季伟公黄位北李方水黄葵村黄摄之同用庚字", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "良宵况得奉清晖，敢谓风高酒力微。", 
            "言既曰卮宜纵饮，觞因名羽亦交飞。", 
            "三阳淑气行将至，万里同声幸不违。", 
            "冬暖天南多快事，小梅花瘦笋芽肥。"
        ], 
        "title": "张观察振六招同诸公集惜分堂用杜韵", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "八十春风喜燕开，瑶池桃实鸟衔来。", 
            "盈阶正献斑衣舞，有子新从补衮回。", 
            "万里缄书闻却鲊，上天占梦待和梅。", 
            "聊歌寿母赓三颂，会见清名遍九垓。"
        ], 
        "title": "龚母八十大寿", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "太行山色倚晴空，之子高怀自不同。", 
            "万卷已开犹恨少，一官多暇固能穷。", 
            "行随皎皎长生鹤，坐引萧萧细竹风。", 
            "会有百城图画在，姓名先列八龙中。"
        ], 
        "title": "题六箴行乐图", 
        "type": "律诗", 
        "yun": "东"
    }, 
    {
        "author": "庄棫", 
        "era": "清", 
        "subtype": null, 
        "text": [
            "晴云绣。", 
            "绕迤逦、雉堞排层岫。", 
            "凄凉六代烟花，惆怅朱楼红袖。", 
            "闲门自锁，谁复向、长亭问新柳。", 
            "望归鸿、去逐天涯，夕阳偏带明秀。", 
            "多情十二阑干，怕碧草侵阶，绮思非旧。", 
            "燕语莺啼都休问，且镇日、帘儿共守。", 
            "无憀是、琴丝茗碗，更谁识、新霜鸾镜有。", 
            "但相思、弄笛桓伊，一江春水如酒。"
        ], 
        "title": "尉迟杯 金陵怀古", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "九曲青溪一叶舟。", 
            "山围潮打自风流。", 
            "西园公子名无忌，南国佳人字莫愁。", 
            "溪上住，水边讴。", 
            "往时歌舞已都休。", 
            "新来识得相思苦，说起相思不自由。"
        ], 
        "title": "鹧鸪天 青溪", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "斗帐灯红，翠尊酒绿，洞户云罗缥缈。", 
            "角枕栖鸳，香篝爇麝，竟是承平年少。", 
            "拚放他春去，怎不把、春愁放掉。", 
            "坐看蜡炬成灰，西窗钟动清晓。", 
            "残梦几回萦绕。", 
            "趁密约风流，后堂春好。", 
            "凤管幺弦，象棋双陆，次第莫教忘了。", 
            "几许行云处，鬓丝拂、暗尘吹帽。", 
            "惆怅鹃声，三更低唤春老。"
        ], 
        "title": "探春慢 春夜", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "娇云暖困柔情腻。", 
            "罨画山屏眉映翠。", 
            "帘波织就字回文，灯穗结成花并蒂。", 
            "石榴裙子腰支细。", 
            "依旧锦囊罗带系。", 
            "由来荡子爱倡家，谁令妆成门独倚。"
        ], 
        "title": "木兰花令 闺情", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "春去寻王谢。", 
            "花草亚、甚时梁燕才嫁。", 
            "寻常巷陌，人人自比，莫愁声价。", 
            "芹泥拾去还怕。", 
            "醉梦里、宫衣暗卸。", 
            "漫夕阳、低说兴亡，香巢且垒兰麝。", 
            "须知叶底流莺，树阴啼鴂，春残到夏。", 
            "屏山似旧，帘栊未改，舞休歌罢。", 
            "欢娱好趁良夜。", 
            "快轻剪、云罗绣帕。", 
            "更那堪、梅子青圆，蔷薇满架。"
        ], 
        "title": "宴清都 燕", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "础润苔衣湿不乾。", 
            "落红飞尽尚轻寒。", 
            "庭前细雨更漫漫。", 
            "古髻学成妆阁坐，腰支人觉带围宽。", 
            "沉沉不语向阑干。"
        ], 
        "title": "浣溪沙 题士女图", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "回廊一一。", 
            "径窄衣衫逼。", 
            "飞燕穿将帘子入。", 
            "犹认寻常巷陌。", 
            "柳丝难绾春情。", 
            "一池浅涨浮萍。", 
            "池上莫教回首，杜鹃低唤声声。"
        ], 
        "title": "清平乐 曲径", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "肠断花辰，心苏草甲，柔情不放人闲。", 
            "又送春归，如何尚怯轻寒。", 
            "落红飞絮看都尽，为绿阴、愁倚阑干。", 
            "袅沉檀。", 
            "一缕游丝，绕向帘间。", 
            "何须更写相思苦，倩回文云锦，小字冰纨。", 
            "础润苔滋，泪痕拭也难乾。", 
            "庭前燕子双双舞，笑班姬、学制团栾。", 
            "莫心酸。", 
            "远岸江蓠，别院幽兰。"
        ], 
        "title": "高阳台 初夏", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "乍雨乍晴天气，轻寒轻暖帘栊。", 
            "游丝飞絮已无踪，阁外湿云烟重。", 
            "绿树舟迷前浦，朱栏马滑溪桥。", 
            "香车油壁漫相邀，谁是西陵苏小。"
        ], 
        "title": "西江月", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "春去日迟迟，静锁一庭浓绿。", 
            "深院翠帷亭午，梦鸳鸯稳宿。", 
            "门前流水是秦淮，风颤浪纹簇。", 
            "牵动王孙归思，挂蒲帆十幅。"
        ], 
        "title": "好事近", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "小院飞花尽，看一畦寒菜，争弄晴色。", 
            "点染馀春，共水边藻荇，陇头麰麦。", 
            "路转野棠隔，似刺绣、缕金交织。", 
            "已遍开、万紫千红，休怪蝶衣无力。", 
            "漫忆，沟塍溜碧，记匝地榆钱，忙到寒食。", 
            "美景匆匆，任翻阶芍药，画栏烟幂。", 
            "叱犊横箫笛，醉又醒、罗衫风逼。", 
            "笑有人、绮阁深深，那会相识。"
        ], 
        "title": "曲游春 菜花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "步芳径，又草绿门闲，花红砌映。", 
            "怅废池桥畔，难开旧奁镜。", 
            "婵娟应共春光去，谁向湖山讯。", 
            "漫褰衣、去上林亭，自循苔磴。", 
            "名胜恁休问，剩瓦砾凄迷，泪痕清莹。", 
            "惆怅荒台，题咏尚能认。", 
            "繁华逝水归肠断，娇困风吹醒。", 
            "待何人、携酒重来酩酊。"
        ], 
        "title": "探芳讯 朴园", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "朱栏人倚，绿水舟横，销魂只有秦淮。", 
            "暮雨朝云，让谁点缀阳台。", 
            "长堤柳枝渐绿，似佯羞、乱颤瑶钗。", 
            "愁未遣，又眉弯新月，暗逐人来。", 
            "知否城闉将晚，过钿车偏送，塘外轻雷。", 
            "障面飞花，纱窗幂雾疑开。", 
            "游鱼翠澜漫搅，且勾留、衫影徘徊。", 
            "春自远，背东风、香沁碧苔。"
        ], 
        "title": "声声慢 春淮晚步", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "暖雪纷铺，晴云低蹙。", 
            "一庭静对秾绿。", 
            "画帘乍卷，似月明金屋。", 
            "俪琼萼、碧玉嫁时；", 
            "夸朱彩、石家盈斛。", 
            "妆台畔、钗凤颤徽，暗香遥触。", 
            "屏山新睡足。", 
            "正刺绣深闺，云鬓斜矗。", 
            "唾绒彩结，好重重团簇。", 
            "惜春去、人倩淡妆；", 
            "助花傲、夜娇银烛。", 
            "雕阑压、胡蝶满园粉扑。"
        ], 
        "title": "步月 绣球", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "庭院草痕齐，绿涨凄迷。", 
            "香泥湿透晕苔衣。", 
            "燕子不来春已去，又到黄鹂。", 
            "花好是将离，人卜归期。", 
            "王孙心事不须题。", 
            "梅子雨肥风折笋，斗酒谁携。"
        ], 
        "title": "卖花声 白门对雨作", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "槛外是钟山，翠拥烟峦。", 
            "山腰茅屋两三间。", 
            "我却低头水上望，几个渔船。", 
            "金粉记当年，裙屐依然。", 
            "一春心事有谁怜。", 
            "燕子误将王谢认，来往翩跹。"
        ], 
        "title": "浪淘沙 秦淮水上看钟山", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "绿水亚朱栏，柳色毵毵。", 
            "渔舟撑出隔溪湾。", 
            "如此风光何处去，休唱阳关。", 
            "山外更青山，一样烟峦。", 
            "管弦寂寞意阑珊。", 
            "那得珠帘重十里，不放春闲。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "江城晚。", 
            "江渚远。", 
            "梦魂自向千山转。", 
            "孤衾寂。", 
            "孤灯碧。", 
            "几曲回肠，一枝横笛。", 
            "戚。", 
            "戚。", 
            "金尊款。", 
            "清歌婉。", 
            "昼长应恨良宵短。", 
            "家园隔。", 
            "佳辰掷。", 
            "老大征人，远游行客。", 
            "恻。", 
            "恻。"
        ], 
        "title": "惜分钗 夜坐", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "长乐渡边，秦淮水畔，莫愁艇子曾携。", 
            "一曲西河，尊前往事依稀。", 
            "浮萍绿涨前溪遍，问六朝、遗迹都迷。", 
            "映玻璃。", 
            "白下城南，武定桥西。", 
            "行人共说风光好，爱沙边鸥梦，雨后莺啼。", 
            "投老方回，练裙十幅谁题。", 
            "相思子夜春还夏，到欢闻、先已凄凄。", 
            "更休提。", 
            "烟外斜阳，柳外长堤。"
        ], 
        "title": "高阳台 长乐渡", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "舞燕翾风，晴霓散雨，一弯浅露蛾眉。", 
            "准备新晴，明朝去踏沙堤。", 
            "影儿满地看都好，喜绿阴、青子离披。", 
            "望还疑。", 
            "穿遍闲云，飞上高枝。", 
            "帘钩不改春时样，误几回良夜，几度佳期。", 
            "暝色才开，依然国色天姿。", 
            "团栾渐露微微意，到初三、便是芳时。", 
            "好看伊。", 
            "光满雕阑，彩泛金卮。"
        ], 
        "title": "高阳台 新月", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "无拘无束野神仙。", 
            "扁舟不记年。", 
            "得鱼不换酒家钱。", 
            "今宵换醉眠。", 
            "凉雨后，晚风前。", 
            "蒲帆闲未闲。", 
            "蓼花开近夕阳边。", 
            "网拖红影天。"
        ], 
        "title": "醉桃花 渔家", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "村醅肯费赁春钱。", 
            "农夫几日闲。", 
            "许多野雀啄空田。", 
            "斜阳笠影偏。", 
            "逢父老，话丰年。", 
            "桃源别有天。", 
            "人家一簇小桥边。", 
            "鸡豚聚晚烟。"
        ], 
        "title": "醉桃花 田家", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "雪消来问旗亭价。踏青人立秋千外。", 
            "珠溅腊槽香。春风引梦长。", 
            "茅盖三间屋。门对清溪曲。", 
            "帘影半低遮。绕村红杏家。"
        ], 
        "title": "菩萨蛮 酒家", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "千盘石蹬千竿竹。不知中有幽人屋。", 
            "夜月响瑶琴。空山太古心。", 
            "阶前松子落。倚树调双鹤。", 
            "日日得清闲。何须更学仙。"
        ], 
        "title": "菩萨蛮 山家", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "桂魄初圆，绮席开时，花灯共辉。", 
            "正帘栊寒悄，柳条绿浅，池台雨润，草色青回。", 
            "叶叶衣香，珊珊佩响，同上高堂捧玉卮。", 
            "还思想、愿年年今夕，长是如斯。", 
            "椿萱递庆齐眉。", 
            "算我著、莱衣最后随。", 
            "听红牙拍遍，莺喉宛转，紫箫吹彻，蝶梦惊疑。", 
            "锦袖围风，翠屏障晓，莫放城头画鼓催。", 
            "梅花睡，被歌声唤醒，伴我裴怀。"
        ], 
        "title": "沁园春 元夜侍祖父母家宴", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "晚莺唤、道留春住。", 
            "没个商量，许多飞絮。", 
            "几日轻寒，淡烟遮断隔江路。", 
            "对花无语，怨昨夜、潇潇雨。", 
            "绿草满汀洲，料此际、春归难阻。", 
            "何处。", 
            "有饧箫宛转，过尽绿杨门户。", 
            "闲行小立，甚春恨、上侬眉妩。", 
            "尽它去、于我何干，便来也、关谁情绪。", 
            "只一度春归，空费残红无数。"
        ], 
        "title": "长亭怨慢 送春", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "问春来几日。", 
            "与蝴蝶才相识。", 
            "风风雨雨太颠狂，梨花强笑桃花泣。", 
            "可怜杨柳依依色。", 
            "也自无人惜。", 
            "阿谁昨夜横羌笛，愁心散满江南北。"
        ], 
        "title": "梁州令 送春", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "水亭开，槐昼永。", 
            "贪看游鱼，又怕危栏凭。", 
            "响雨欲来风片紧。", 
            "红藕花梢，无数蜻蜓影。", 
            "瓦松明，阶藓润。", 
            "泻玉溅珠，不许圆荷定。", 
            "一霎凉云还卷尽。", 
            "梧叶含秋，帘角斜阳冷。"
        ], 
        "title": "苏幕遮 夏日荷亭即事", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "绿侵帘，红糁径。", 
            "谷雨梢头，花聚春心冷。", 
            "圆月飞来池馆静。", 
            "攒簇梅花，欲斗婵娟影。", 
            "雨盘旋，风扑打。", 
            "数了周遭，重数还难定。", 
            "懊恼残春抛未肯，蝴蝶成团，香梦何曾醒。"
        ], 
        "title": "苏幕遮 绣球花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "照清溪，明野径。", 
            "如此秋光，只在无人境。", 
            "惹个蜻蜓飞不定。", 
            "红飐波心，闲弄西风影。", 
            "隐盟鸥，牵断荇。", 
            "溆转汀回，花底藏渔艇。", 
            "宿雨初收江岸净。", 
            "客梦惊秋，烂漫斜阳冷。"
        ], 
        "title": "苏幕遮 红蓼花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "吹井梧，风渐紧。", 
            "落叶吟虫相迸。", 
            "许多时节病恹恹，那更晓来浓冷。", 
            "月华明，更鼓定。", 
            "可有玉楼人醒。", 
            "小窗关了又推开，犬吠一帘花影。"
        ], 
        "title": "满宫花 秋夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "重寻断梦到天涯。", 
            "不见昔时花。", 
            "残春去后心情懒，怕经过、燕垒蜂衙。", 
            "独自小停瓜架，依稀认得山家。", 
            "满身文彩向谁夸。", 
            "风露怎周遮。", 
            "蘼芜十里凋残尽，只东篱、瘦菊藏它。", 
            "一霎秋魂欲化，又惊落叶寒鸦。"
        ], 
        "title": "风入松 秋蝶", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "底须强把残秋閧。看来不是陶家种。", 
            "篱落一枝黄。茅檐几夜香。", 
            "此花天与瘦。气味宜重九。", 
            "霜露聚秋心。幽人只独寻。"
        ], 
        "title": "菩萨蛮 慎皆大弟斋头堆菊，戏柬小词", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "儿家生长香闺住。出门便是天涯路。", 
            "何处午鸡啼。炊烟碧一溪。", 
            "西风吹渐急。帆影摇空立。", 
            "楼阁断斜阳。丹枫几夜霜。"
        ], 
        "title": "菩萨蛮 舟赴青霄里", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "再来池畔，忽然秋已如此。", 
            "斜阳冷贴烟波，还记小荷未放。", 
            "谁料酒人都去，剩个蜻蜓，立西风呆想。", 
            "收兰桨。", 
            "甚处吴娃越舫。", 
            "折枝残叶，几日空凝望。", 
            "湖堤上、一宵冷雨，潇潇不住，又添清响。", 
            "再也休怊怅。"
        ], 
        "title": "诉衷情 枯荷", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "待觅秋踪迹。", 
            "问疏花、可还记与，蝶儿相识。", 
            "一例西风无今古，吹尽年年过客，有几个、龙山暇日。", 
            "休道昔人悲叹事，算人间、悲叹何时毕。", 
            "丝雨细，晓烟湿。", 
            "明朝乱叶阶前积。", 
            "被顽冬、催秋早去，欲留不得。", 
            "客去山灵应笑也，此辈登高痴极。", 
            "著得破、几双游屐。", 
            "酒不断愁愁断酒，听哀鸿、叫月三更白。", 
            "檐铁骤，晓霜急。"
        ], 
        "title": "金缕曲 九日", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "钟送窗明，霜欺灯小，醒来冷压重衾。", 
            "况今回数，闺阁几知音。", 
            "绣帐春前尚共，拈钿叶、鸦髻分簪。", 
            "谁曾料、玉梅树下，一别到而今。", 
            "天涯芳草外，云来雁去，事事关心。", 
            "记当年，闲说门对遥岑。", 
            "偏我梦魂无据，邻鸡唱、几度难寻。", 
            "知何日，双眉翠暖，绿酒与同斟。"
        ], 
        "title": "满庭芳 秋日寄怀凝晖大姊", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "帘外雨初晴。", 
            "草色青青。", 
            "飞花不肯再消停。", 
            "几日魂销无数蝶，无数啼莺。", 
            "扶病送春行。", 
            "悄悄冥冥。", 
            "人生何苦忒多情。", 
            "不见海棠容易睡，容易飘零。"
        ], 
        "title": "浪淘沙 送春", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "帘幕春寒峭。", 
            "见疏梅、数枝开也，试灯风早。", 
            "第一回圆今夜月，难得人天两好。", 
            "只可惜、好光阴少。", 
            "画鼓敲开银世界，尽相持、不放鸡催晓。", 
            "深院静，漏声悄。", 
            "谁将明镜当头照。", 
            "记难真、唐歌汉舞，几番喧闹。", 
            "此地却除风雨外，少也千回曾到。", 
            "怕桂树、婆娑渐老。", 
            "月是主人侬是客，见嫦娥、向我盈盈笑。", 
            "斜阳挂，海山小。"
        ], 
        "title": "贺新凉 元夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "荼蘼香谢，怕春消眼底，归期重误。", 
            "真个今番携素手，也算深闺长聚。", 
            "柳外催归，花边送别，几遍回头觑。", 
            "难留征棹，一宵空费风雨。", 
            "依旧斗茗窗虚，敲棋院静，剩我无情绪。", 
            "便到清宵眠不得，谁与共翻新句。", 
            "万叠离心，半江秋影，忽被云拦住。", 
            "月明风细，只除魂梦来去。"
        ], 
        "title": "百字令 送大姊归虞山", 
        "type": "词", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "朔风横吹白雁来，长江飞渡铁锁开。", 
            "古瞧阳郡独陴守，鼓声已死气不摧。", 
            "是时佛出救不得，壮哉瞿昙百夫特。", 
            "手提铁杖挥众军，甘死疆场裹马革。", 
            "白日画晦飞劫尘，瞋目直入鏖波旬。", 
            "波旬万千凌帝释，独留浩气归苍旻。", 
            "孤城血流惨万状，剩得袈裟寺中葬。", 
            "事定为僧志不酬，竟以时危终作将。", 
            "呜呼宋季当炎兴，降者遁者接踵仍。", 
            "牙牌官职书不尽，庙堂累累粥饭僧。", 
            "岁寒之松有衲子，安公例得书青史。", 
            "真宝拒金传五台，降魔更雪空门耻。", 
            "坡书护国颜于甍，得此不愧护国名。", 
            "浮图今历五百载，周垣削屡围其莹。", 
            "徐莫尚传方外侣，碧磷别有一抔土。", 
            "梵宫落日赋招魂，秋草苍茫不知处。"
        ], 
        "title": "袈裟塔", 
        "type": "古风", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "谁维天柱持坤垠，佥曰孝子曰忠卢。", 
            "卓哉阎公冯与陈，孤忠同日成三仁。", 
            "昔年王师定中原，天戈所临竖降幡。", 
            "陈公一尉浩气伸，独以螳臂撑车轮。", 
            "固知天命自有真，成命在天义在人。", 
            "南关一败如云奔，缒城夜请阎将军。", 
            "将军既至气复振，指挥箸画如有神。", 
            "我兵奋勇乘闉垣，奇师屡出攻复竣。", 
            "市儿不待錞于申，一以当百皆育贲。", 
            "凉风萧槭中秋辰，血腥原草栖游魂。", 
            "城头月惨寒光昏，鵩子鹗母呼其群。", 
            "五更一阕酒一樽，楚声激昂不可闻。", 
            "疾雷破山火炎昆，以肉筑垒鲸海滨。", 
            "红光迸出烛九旻，越日东北崩城闉。", 
            "大凝之山独不春，寒谷之地独不温。", 
            "巷战三日天如曛，十万黔首化碧磷。", 
            "晨鸡不鸣犬不狺，长风大海漂蓬根。", 
            "陈力已竭热血喷，阎公饮刃陈公焚。", 
            "冯公翌守以广文，登堂悬带符明伦。", 
            "呜呼率士统一尊，集枯集菀玉石分。", 
            "大厦已圮一木神，故知不济殉以身。", 
            "广都名郡何岑夤，商郊倒戈例则遵。", 
            "四镇虎符万马屯，君子猿鹤余沙尘。", 
            "丸隅簿尉义薄云，裒然翘凤而翔麟。", 
            "刘圣应运开鸿钧，周颂殷义留明禋。", 
            "俎奇笾耦久不泯，三公祠与睢阳邻。", 
            "拜公之祠荐公蘋，灵风来往江之漘。"
        ], 
        "title": "江阴谒三公祠", 
        "type": "古风", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "飏言肇虞廷，断竹传古调。", 
            "咏诗本言志，风雅原忠孝。", 
            "灵均继三百，以神不以貌。", 
            "柴桑元气流，高节罗众妙。", 
            "大化敷文章，真机泄窔奥。", 
            "流莺语清晨，园林春色到。", 
            "月过生花光，风来响泉窍。", 
            "俯拾惟自然，天籁谁能效。"
        ], 
        "title": "成左二仲甫论诗 其一", 
        "type": "古风", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "日月亘今古，景光常若新。", 
            "问其何以然，得气精且纯。", 
            "太虚净浮埃，罡风荡纤尘。", 
            "所以此西东，相因不陈陈。", 
            "言诗亦复然，性灵苦不真。", 
            "真境接时有，一缕翻千春。", 
            "更阅亿万年，火不穷于薪。", 
            "新机日以续，岂尽于古人。", 
            "愿弃糟粕余，名理妙引伸。"
        ], 
        "title": "成左二仲甫论诗 其二", 
        "type": "古风", 
        "yun": "真"
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "牖外掷双丸，年华去如水。", 
            "俯仰舆盖中，太仓一粟秕。", 
            "瞿然抚此身，丛过不可理。", 
            "几希竟安在，言之颡有泚。", 
            "蜉蝣炫其羽，楚楚者谁子。", 
            "野雉求其雌，有鷕鸣不已。", 
            "饥狼卜其食，厥智一何诡。", 
            "人也而此鹜，相去何倍蓰。", 
            "俗累易轇轕，差不为所使。", 
            "伊余有结习，词章雅所喜。", 
            "孔雀有文采，其毒即在尾。", 
            "沿流忘溯海，缘枝昧根柢。", 
            "候虫与时鸟，好音倏过耳。", 
            "讹种锢童蒙，读书博青紫。", 
            "如何四子言，干禄一编视。", 
            "初念本轻肥，得志徒尔尔。", 
            "五更钟未鸣，沈酣黑甜里。", 
            "纷纷蕉覆鹿，攘攘槐中蚁。", 
            "谁呼寐者觉，中衣蹶然起。", 
            "后古人而生，先古人而死。", 
            "长生本无方，不死良有以。", 
            "口体皆顽腐，炯然者惟此。", 
            "嗜欲铄厥真，宁静保厥始。", 
            "秘兹径寸珍，金石不可毁。", 
            "迂言以自箴，庶不从风靡。"
        ], 
        "title": "迂言", 
        "type": "古风", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "人寿谁百年，百年一弹指。", 
            "颜夭而蹠寿，至人不歧视。", 
            "促算垂千秋，修龄实短晷。", 
            "哭君复慰君，痛定而悟始。", 
            "再阅数十霜，官秩可迁累。", 
            "落落无脂韦，十年或不徒。", 
            "胸怀不能行，耄期亦徒尔。", 
            "著书已数尺，可以寿弈祀。", 
            "闻君易篑时，神明澈秋水。", 
            "悠然去来间，全归斯已矣。", 
            "乡闾太息声，士林流涕诔。", 
            "异口而同情，贤愚竟一轨。", 
            "令名即寿考，曰终不曰死。", 
            "秦失有三号，此告茗柯子。"
        ], 
        "title": "书哭皋文诗后", 
        "type": "古风", 
        "yun": null
    }, 
    {
        "author": "庄宇逵", 
        "era": "清", 
        "subtype": null, 
        "text": [
            "丰碑纪功日磨砻，谀墓之文苦充栋。", 
            "谁欤日星照两间，其人其文交引重。", 
            "涑水学术醇乎醇，古三不朽萃一身。", 
            "宣仁临朝拜仆射，如旱而雨寒而春。", 
            "惜哉公年未中寿，天不慭遗保元祐。", 
            "臣轼秉笔无愧辞，道媲周程业韩富。", 
            "憸人无何报复恣，发冢斲棺诞无忌。", 
            "豚鱼可格独不孚，豺虎畀食此亦弃。", 
            "党人碑立龟趺蹲，以公名冠端礼门。", 
            "元符贵人糊面目，不及石工公道存。", 
            "等片石耳镌刻异，一荣一辱分仇恩。", 
            "呜呼公之精神在穹壤，是非颠倒凭群枉。", 
            "当时魑魅空横行，千秋麟凤同瞻仰。", 
            "仆碑磨文文不磨，皇统复立金山河。", 
            "洛阳铜驼那可问，宫邻金虎终如何。", 
            "此碑七百余年久，曾入虞山孟津手。", 
            "附骥谁知已续貂，文采风流付刍狗。", 
            "磨兮不磷涅不淄，芒寒色正典诰辞。", 
            "淋漓元气自往复，可式浮诡抚衰疲。", 
            "亦有生斋今守藏，示我遗碑遥怅望。", 
            "二童一马万人环，天下安时注意相。"
        ], 
        "title": "味辛以苏文忠所撰司马文正公神道碑见示属题其后", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "前年别日洞庭波，此日西风塞上多。", 
            "白首相期应不负，清秋为客更如何。", 
            "燕山正待书铭笔，鲁国宜挥返日戈。", 
            "莫道双鱼难得到，番禺城下即牂牁。"
        ], 
        "title": "送潘函观之粤西", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "中秋浩浩无佳夜，四十年来见此宵。", 
            "明月独飞星欲没，碧天如洗翳全消。", 
            "谈深往事无拘忌，酒得良朋慰寂寥。", 
            "莫道东京好图谶，断碑犹记芦沟桥。"
        ], 
        "title": "中秋夜月甚佳与王础尘对酌纪事", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春芳憔悴不馀阴，谁遣东篱晚兴深。", 
            "天为老人留菊节，君于闲处耗雄心。", 
            "如云五色皆成采，映日千枝岂让金。", 
            "好酌南阳潭下水，骚人陶令未知音。"
        ], 
        "title": "萧建侯招同王础尘杨卫公李方水赏菊即事", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岸边轻舫为谁留，两日深谈尚未休。", 
            "往事似棋看世局，新诗如画写江楼。", 
            "闲云岂易辞丹壑，卿月犹应照十洲。", 
            "得丧一时君莫计，昔贤穷死自千秋。"
        ], 
        "title": "柬袁密山通政", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "令尹今时谁独贤，平原公子号翩翩。", 
            "恩州最迹登三考，端水逢君已二年。", 
            "鸲鹆眼明惟制砚，龙蛇书好懒题笺。", 
            "哲兄著作今多少，欲借邮筒为寄传。"
        ], 
        "title": "寄佟恩平伟夫兼怀令兄贺县俨若", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭南岭北共嶙峋，宇内同声复几人。", 
            "再世立名青史远，一官滨海白头新。", 
            "车前甘雨随飞盖，郭外晴花满仲春。", 
            "千里寄言惭肆好，雅诗仍为颂生申。"
        ], 
        "title": "刘信宜阶六", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "隔春初见到炎陬，黄绶翩翩彩鹢舟。", 
            "化雨自应沾国内，狂澜何意涌峰头。", 
            "尧封旸谷宁无日，禹迹维扬尚此州。", 
            "欲洗旧污迎茂宰，先教沧海故横流。"
        ], 
        "title": "次郭从化宿斋诗", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "双江合处一城开，骥足今为百里才。", 
            "百粤飞帆官舫集，九天衔命使星来。", 
            "送迎希暇犹能赋，案牍虽劳亦自裁。", 
            "清望贤声交口遍，徵书行见出蓬莱。"
        ], 
        "title": "赠程三水天翼", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "百年聚散杳难期，只尺天涯系我思。", 
            "塞马去来谁是福，杯蛇真伪世宁知。", 
            "风吹丛棘传声急，月坠寒云见雨迟。", 
            "新句传来看总好，尊君经学胜全遗。"
        ], 
        "title": "次答彭艾庵", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "玺书隔岁下炎州，九罭歌声不可留。", 
            "北阙乍回卿士月，南人争送巨川舟。", 
            "二年宽政频觞酌，五日清江恋唱酬。", 
            "见说俸钱俱散尽，归装还典鹔鹴裘。"
        ], 
        "title": "送张振六观察内召", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮东望郁苍苍，忆共神君数举觞。", 
            "蝴蝶洞中梅又白，凤皇峰下菊仍黄。", 
            "不闻公事劳胥吏，但见人家足稻粱。", 
            "父老跻堂称万寿，即今吾世是羲皇。"
        ], 
        "title": "寄祝冉平川增城", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "君家兄弟并才能，年少金台得早登。", 
            "舟度西江逢岳雪，马行北路试河冰。", 
            "帝城春暖看花入，凤阙云开见日升。", 
            "幸忝维桑称世好，宴归先为寄红绫。"
        ], 
        "title": "送关敏甫北上", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "帝城谁道一舟横，真信神州绕大瀛。", 
            "夜壑有人移不得，臣心如水坐来清。", 
            "拟窥天汉乘秋上，时讯金波带月行。", 
            "知有商王三命在，巨川能济用无轻。"
        ], 
        "title": "钱太常葭湄以半舫诗索和次韵四首兼以送之 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "倚槛依稀短棹横，世间随处得方瀛。", 
            "伊人洄溯终何极，学海波澜只自清。", 
            "一曲水仙琴里奏，片帆春雨梦中行。", 
            "五湖东望家山近，范蠡扁舟异日轻。"
        ], 
        "title": "钱太常葭湄以半舫诗索和次韵四首兼以送之 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "坳堂一芥亦堪横，此地遥连汉苑瀛。", 
            "白舫青帘聊寄傲，帝风卿月共澄清。", 
            "平居岂有乘桴叹，壮志唯期破浪行。", 
            "笑散江滨老渔父，竹竿摇曳绿蓑轻。"
        ], 
        "title": "钱太常葭湄以半舫诗索和次韵四首兼以送之 其三", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "八月星槎一叶横，几人身得到东瀛。", 
            "衡门枉驾深秋冷，高烛联诗永夜清。", 
            "已化鹏风溟海上，却回龙节洞庭行。", 
            "归装满载端溪石，陆贾南金自可轻。"
        ], 
        "title": "钱太常葭湄以半舫诗索和次韵四首兼以送之 其四", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蕉红梅白映庭隅，莫惜风前酒百壶。", 
            "得姓共为妫水后，旧家同是羽林孤。", 
            "江山异代成今昔，牛斗分星带越吴。", 
            "勿以二毛相顾笑，晚收犹可望桑榆。"
        ], 
        "title": "家黄公守戎招同王础尘屈翁山家位先集于署斋即事赋赠二首 其一", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "独将文采嗣家声，裘带雍容亦治兵。", 
            "马上骁腾论剑罢，酒间谈笑报诗成。", 
            "须眉合画麒麟阁，碑版先流赵尉城。", 
            "公府晏归千骑散，路傍人拟是书生。"
        ], 
        "title": "家黄公守戎招同王础尘屈翁山家位先集于署斋即事赋赠二首 其二", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "时来车骑此雍容，岭徼梅开已暮冬。", 
            "问俗偶行南海外，看花还就故人封。", 
            "清川绕郭明双塔，古堞排云见五峰。", 
            "想到都亭邀重客，琴声应复满临邛。"
        ], 
        "title": "送罗侍御闇园之凤城兼呈戢斋徐父母", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "皇华六辔去雍容，花放梅关正暮冬。", 
            "暂到天南罗凤鸟，却归朝右补山龙。", 
            "名书于古无多让，谏草从今又几封。", 
            "海表疮痍殊未起，好披民隐慰三农。"
        ], 
        "title": "送王都谏青岩还都", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西江计日发星轺，南岭梅花白玉条。", 
            "万里归心臣母老，十年从事主恩饶。", 
            "河冰渐泮宜烹鲤，塞草初青好射雕。", 
            "况是天伦多乐事，彩衣相对且逍遥。"
        ], 
        "title": "送额子美", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不难六十更添儿，难得开筵献寿时。", 
            "白首含饴慈母乐，与吾同物阿翁知。", 
            "一经可授终宜早，五岳曾游莫厌迟。", 
            "生岁值庚知有以，高阳苗裔未云衰。"
        ], 
        "title": "屈翁山六十一举第五子阿需值其母八十七寿赋诗索和次韵四首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "颜家何必胜陶家，但是多男便足誇。", 
            "欲可未妨求疠火，命名曾已筮需沙。", 
            "四时序岁原兼土，五瓣同心共一华。", 
            "能读父书他日事，不知谁解学诗葩。"
        ], 
        "title": "屈翁山六十一举第五子阿需值其母八十七寿赋诗索和次韵四首 其二", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰龄未觉鬓丝侵，信是贞松晚翠深。", 
            "五色舞衣儿子态，百年加饭老人心。", 
            "庆云嫩叶偏馀荫，慈竹抽芽便作林。", 
            "况复三阳新节近，东风黄鸟有嘉音。"
        ], 
        "title": "屈翁山六十一举第五子阿需值其母八十七寿赋诗索和次韵四首 其三", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮四百总儿孙，中有麻姑独坐尊。", 
            "千载丹砂馀焰暖，一村梅树著花繁。", 
            "即看岐嶷娱衰白，转盼孩提便冠婚。", 
            "自是北堂嘉庆在，宜男之草本名萱。"
        ], 
        "title": "屈翁山六十一举第五子阿需值其母八十七寿赋诗索和次韵四首 其四", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "庾关南北路非赊，作客无妨阅岁华。", 
            "珠海夜灯飞竹叶，罗浮明月梦梅花。", 
            "一毛是凤知文采，三世乘骢识故家。", 
            "西去洞庭秋渺渺，伊人从此咏蒹葭。"
        ], 
        "title": "送陈生洲之楚", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天与神灵自合飞，岂教时节故相违。", 
            "三春雨至腾朱电，五色文成上紫微。", 
            "应为庖牺重纪瑞，却于隆准倍增辉。", 
            "世间谁是攀鳞者，高筑云台待尔归。"
        ], 
        "title": "元日同王础尘赋得龙德先天天不违次唐人原韵", 
        "type": "律诗", 
        "yun": "微"
    }, 
    {
        "author": "庄令舆", 
        "era": "清", 
        "subtype": "七言律诗", 
        "text": [
            "碧空片片雨云轻，日射疏棂曙色明。", 
            "三径晓晴飞蝶影，六街春暖卖花声。", 
            "经营兰圃兼蔬圃，料理茶铛及酒铛。", 
            "赖有素心晨夕共，天涯风景倍关情。"
        ], 
        "title": "晓晴示同寓诸子", 
        "type": "律诗", 
        "yun": "庚"
    }, 
    {
        "author": "庄令舆", 
        "era": "清", 
        "subtype": "七言律诗", 
        "text": [
            "背郭轩窗面碧波，琴台书幌几经过。", 
            "能文事业穷司马，种树生涯老橐驼。", 
            "画舫风高帆影疾，绿阴春暖鸟声多。", 
            "软红尘里羁栖客，空记临流听棹歌。"
        ], 
        "title": "次韵寄题友人别业", 
        "type": "律诗", 
        "yun": "歌"
    }, 
    {
        "author": "庄令舆", 
        "era": "清", 
        "subtype": "七言律诗", 
        "text": [
            "层层石磴古楼台，台外双扉面水开。", 
            "池柳晚风翻碧浪，画墙秋雨点苍苔。", 
            "蛛丝细网萦花径，燕垒残泥堕酒杯。", 
            "剩有繁华旧时梦，疏松仍奏管弦来。"
        ], 
        "title": "游废园", 
        "type": "律诗", 
        "yun": "灰"
    }, 
    {
        "author": "庄长命", 
        "era": "清", 
        "subtype": "七言绝句", 
        "text": [
            "平生心迹寄烟波，世事浮沉奈若何。", 
            "一叶扁舟随处好，喧哗场里是非多。"
        ], 
        "title": "偶感 其一", 
        "type": "绝句", 
        "yun": "歌"
    }, 
    {
        "author": "庄长命", 
        "era": "清", 
        "subtype": "七言绝句", 
        "text": [
            "眼前无处不风波，北望烽烟未熄何。", 
            "人种竞争新世界，江山变态迩来多。"
        ], 
        "title": "偶感 其二", 
        "type": "绝句", 
        "yun": "歌"
    }, 
    {
        "author": "庄天锡", 
        "era": "清", 
        "subtype": "七言律诗", 
        "text": [
            "残绘雕成玉羽姿，由来华表见应希。", 
            "长忘海国堪潜泊，何意雷门可击飞。", 
            "丙穴才离胎已蜕，兰岩初化事全非。", 
            "素书未附栖阆苑，不得遗鲜载竹归。"
        ], 
        "title": "鱼骨鹤", 
        "type": "律诗", 
        "yun": "微"
    }, 
    {
        "author": "庄天釬", 
        "era": "清", 
        "subtype": "七言律诗", 
        "text": [
            "云捲西风一抹浮，潭空霁景涨悠悠。", 
            "红蕖花谢蛙声晚，白鹭舟摇雨后秋。", 
            "薄霭藏阴归绝岛，轻鸥晒日卧荒洲。", 
            "凭临如许堪惆怅，剩水残烟望未收。"
        ], 
        "title": "莲潭雨后", 
        "type": "律诗", 
        "yun": "尤"
    }, 
    {
        "author": "庄天釬", 
        "era": "清", 
        "subtype": "七言律诗", 
        "text": [
            "翠叶朱英映槛斜，薰风乍度展狂花。", 
            "枝拖火齐烧新月，蕊缀丹珠妒晚霞。", 
            "龙烛辉时开绛帐，缃罗栽就补红纱。", 
            "可怜梅雨轻飘后，金谷无因色太奢。"
        ], 
        "title": "石榴花", 
        "type": "律诗", 
        "yun": "麻"
    }, 
    {
        "author": "庄元植", 
        "era": "清", 
        "subtype": "七言绝句", 
        "text": [
            "书斋客去倍萧然，坐对黄花瘦可怜。", 
            "一种荒凉谁画得，乱鸦啼破夕阳天。"
        ], 
        "title": "书斋", 
        "type": "绝句", 
        "yun": "先"
    }, 
    {
        "author": "庄允义", 
        "era": "清", 
        "subtype": "五言排律", 
        "text": [
            "绿渚幽芳袅，芰荷似鲜人。", 
            "雨酣腮靓腻，露浥蕊沾匀。", 
            "娇滴红颜妒，香过画舫频。", 
            "疏枝然火齐，密叶语禽身。", 
            "水面拖轻粉，花须净拂尘。", 
            "迷离烟水渺，婀娜倍伤神。"
        ], 
        "title": "莲潭荷雨", 
        "type": "排律", 
        "yun": "真"
    }, 
    {
        "author": "庄棫", 
        "era": "清", 
        "subtype": null, 
        "text": [
            "拱极台边，昭阳湖畔，微风吹送清讴。", 
            "有一枝渔笛，相与勾留。", 
            "又是三年不见，巾带缓、似旧风流。", 
            "空相忆，江蓠远岸，杜若芳洲。", 
            "悠悠。", 
            "浪游廿载，题咏遍津亭，自豁吟眸。", 
            "剩小红低唱，巧啭歌喉。", 
            "我是江郎才尽，台城路、谁与绸缪。", 
            "休重问、青青荠麦，冷月扬州。"
        ], 
        "title": "凤凰台上忆吹箫 怀丁保庵兴化", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "花是将离，曲成懊恼，满城草绿烟含。", 
            "片帆归去，行客柳毵毵。", 
            "同是哀时庾信，婆娑影、我觉难堪。", 
            "消魂处、今宵酒醒，好句自幽探。", 
            "深缄。", 
            "无一字，嬉春已倦，芳思都芟。", 
            "想画梁双燕，相对呢喃。", 
            "休忆卢家小妇，何人去、洒泪江潭。", 
            "都忘却、朱樱绿笋，沉醉是淮南。"
        ], 
        "title": "满庭芳 别沐庵", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "绿草萋萋波滟滟，出门一笑舟横。", 
            "客心何处最伤情。", 
            "石城桥畔路，直是少人行。", 
            "往事六朝都不见，莫愁留得湖名。", 
            "湖边莫去访娉婷。", 
            "画船人似玉，端正自吹笙。"
        ], 
        "title": "临江仙 江行杂咏", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "才到江津闻唤渡，岸傍还插旌旗。", 
            "江南江北望迷离。", 
            "无心鸥鹭好，来往各忘机。", 
            "此际涉江何处去，落花流水天涯。", 
            "蘼芜杜若有谁遗。", 
            "晚山青不断，幕府路逶迤。"
        ], 
        "title": "临江仙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "绕遍青山横北郭，郭门正对苔矶。", 
            "矶边燕子几时飞。", 
            "江空沙岸阔，风定客舟归。", 
            "尚有石亭今不见，卧碑宸翰留题。", 
            "承平风景记依稀。", 
            "战征将廿载，涕泪暗双垂。"
        ], 
        "title": "临江仙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "帆飐微风深碧浪，远天低度行云。", 
            "客中风景向谁陈。", 
            "山知今古事，水惯送行人。", 
            "坐看舟移芳草岸，岸边沙鸟来频。", 
            "百年行客几逡巡。", 
            "不如沽美酒，归醉画堂春。"
        ], 
        "title": "临江仙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "飞絮时光，熟梅天气，片帆又到扬州。", 
            "绕荒城十里，尚似旧淮流。", 
            "过多少、寻常巷陌，衔泥飞燕，何处勾留。", 
            "望红楼人语，沉沉深押帘钩。", 
            "杜郎老去，有何人、能诉清愁。", 
            "喜学语雏莺，新声百舌，不解含羞。", 
            "好向绿阴深处，西风动、怕报凉秋。", 
            "已酴醾开到，行人休忆春游。"
        ], 
        "title": "扬州慢 过扬州作", 
        "type": "词", 
        "yun": "尤"
    }, 
    {
        "author": "庄棫", 
        "era": "清", 
        "subtype": null, 
        "text": [
            "画帘深押理春蚕。", 
            "金粟一灯含。", 
            "帘外黄昏，满天梅雨，肠断是江南。", 
            "帘间燕子双栖稳，帘内语喃喃。", 
            "抽茧情怀，化蛾心事，风味十年谙。"
        ], 
        "title": "少年游", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "暖风吹送晴丝碧。深院珠帘隔。", 
            "梦回枕上意难忘。行遍三吴三蜀又三湘。", 
            "寸心万里天涯绕。草色闲门好。", 
            "春风过了又秋风。岁岁年年都在酒尊中。"
        ], 
        "title": "虞美人 午梦", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "看花回。", 
            "又看新绿护楼台。", 
            "几处轻阴，昼长无事，去徘徊。", 
            "尘埃。", 
            "点苍苔。", 
            "芳心撩乱碧云钗。", 
            "消魂连番花信，向人蜂蝶自飞来。", 
            "斗草情绪，寻花心事，个侬谁共衔杯。", 
            "记筵陈夏屋，香满春殿，羯鼓频催。", 
            "螺黛浅画蛾眉。", 
            "朱颜渐老，宝镜又慵开。", 
            "游丝绕，旧欢休忆，倦眼徐揩。", 
            "遣幽怀。", 
            "薄霭翠幕四垂，似水静悄空阶。", 
            "脆圆荐酒，沁齿流酸，结子还有青梅。", 
            "百啭流莺巧，任啼鴂老，听杜鹃哀。", 
            "怊怅高楼影事，共文箫、宛转韵幽谐。", 
            "一般斗酒双柑，竹林深处，招隐人何在，枉早春、游冶花如海，思往事、空令愁埋。", 
            "惨绿衣、手自亲裁。", 
            "奈流光、迅速信音乖。", 
            "想方塘外，钿车稳卧，缓送轻雷。"
        ], 
        "title": "戚氏 归自白门，绿阴满径，流莺睍睆，好音动人，率然赋之，不自知其言之长也。", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "断送一春芳思，小庭寂寂，独自飞来。", 
            "未到秋残，湘帘且与徘徊。", 
            "听流莺、怕窥绿树；", 
            "闻啼鸟、愁见青梅。", 
            "黯楼台。", 
            "一池芳草，满院苍苔。", 
            "安排。", 
            "午晴晒粉，翠迷杨柳，红讶玫瑰。", 
            "莫遇庄生，枕中幽梦费疑猜。", 
            "舞衣翻、应游上苑；", 
            "仙风送、可引蓬莱。", 
            "绕闲阶。", 
            "滕王图画，相映空斋。"
        ], 
        "title": "玉胡蝶 本意", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "微风细细送行云，云散远天青。", 
            "秋千柱散花飞后，剩遥山、眉黛轻盈。", 
            "冷落后堂宿燕，凄迷湿树啼莺。", 
            "残阳遍解向人明。", 
            "蛛网罥新晴。", 
            "疏帘清簟情无限，更何须、载酒林亭。", 
            "别有一般惆怅，弯弯新月初生。"
        ], 
        "title": "风入松", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "梦里馀春，便睡不成眠，娇困慵起。", 
            "宝帐低垂，胡蝶一生花底。", 
            "深院燕语莺啼，且认作、满园桃李。", 
            "好蒙头、过了时光，一任岁华如驶。", 
            "簟痕微拂纤纤指。", 
            "鬓云松、欲梳还止。", 
            "寻芳懒向花枝问，谁把流苏亲理。", 
            "凭问陌上行人，到处香车流水。", 
            "拥鸳衾休问，风自颤，漾帘苇。"
        ], 
        "title": "玲珑四犯", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "帘幕愔愔望转深。", 
            "帘间莺燕自沉吟。", 
            "熟梅天气半晴阴。", 
            "日照纱窗人未起，风吹罗帐困难禁。", 
            "无心再去理瑶琴。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "写相思。", 
            "倩柔丝万缕，午梦乍醒时。", 
            "巧样回文，断魂心字，引将筠管潜吹。", 
            "画堂深杂和兰麝，任萦回、谁与拨馀灰。", 
            "桦烛良宵，输他蜡泪，尚说成堆。", 
            "莫认铜槃承露，是春心微逗，一线灵犀。", 
            "宛转柔肠，缠绵芳思，向人情自依依。", 
            "更好共、书笺药裹，傍帘旌、终日总相宜。", 
            "只有往时荀令，未解怜伊。"
        ], 
        "title": "一萼红 盘香", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "闲庭无一事，听萧萧、叶响药栏频。", 
            "似跳珠溅玉，洒来自密，喷处还匀。", 
            "多为盛将仙露，来写十分春。", 
            "润逼衣篝静，美景良辰。", 
            "谁把玲珑巧凿，向清泉一掬，只为芳尘。", 
            "便柔荑纤手，都是灌花人。", 
            "料灵苗、能解滋味；", 
            "涨香泥、不藉雨和云。", 
            "花间隐、问壶公去，可许容身。"
        ], 
        "title": "潇潇雨 喷壶", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "昼长人静。", 
            "红日纱窗映。", 
            "午梦初回魂乍定。", 
            "说是伤春酒病。", 
            "罗衫汗透难乾。", 
            "簟纹玉腕斑斑。", 
            "起向中庭闲步，一双胡蝶帘间。"
        ], 
        "title": "清平乐", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "帘影如丝，如丝疏雨，消遣清昼。", 
            "润逼衣篝，青紬滑腻，捲榴裙皱。", 
            "阴浓晕翠，苔深涨绿，休忆落红鸳甃。", 
            "恁含愁、阑干独倚，泪痕湿，透衫袖。", 
            "空阶黯黯，谁弹筝琶，相杂深宵玉漏。", 
            "梅子黄时，满川烟草，风味江南又。", 
            "更容幽隐，绝无人到，海燕雕梁共守。", 
            "凭谁晓、晴霁较准，镜螺眉岫。"
        ], 
        "title": "永遇乐", 
        "type": "词", 
        "yun": "宥"
    }, 
    {
        "author": "庄棫", 
        "era": "清", 
        "subtype": null, 
        "text": [
            "门迎众绿，还放石榴红。", 
            "人如醉，娇欲睡，起先慵。", 
            "静帘栊。", 
            "愁绪天涯绕，共莺燕，随蜂蝶，曾几度，额黄染，脸脂融。", 
            "剩得轻阴，阁外深深护，雨湿烟浓。", 
            "望江南江北，绮思去无踪。", 
            "似水韶华，太匆匆。", 
            "记嬉游处，春如海，花飞径，乍相逢。", 
            "佳约误，钿车过，更谁从。", 
            "影朦胧。", 
            "旧日庭前月，似团扇，又熏风。", 
            "秋未到，欢长好，意惺忪。", 
            "纤手瑶琴自抚，仙裾戛、玉佩丁冬。", 
            "任鸳鸯六六，水宿梦相通，碧涨悠溶。"
        ], 
        "title": "六州歌头", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "城上斜阳依绿树。", 
            "门外斑骓，见了还相顾。", 
            "玉勒珠鞭何处住。", 
            "回头不觉天将暮。", 
            "风里馀花都散去。", 
            "不省分开，何日能得遇。", 
            "凝睇窥君君莫误。", 
            "几多心事从君诉。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "角声催梦清宵断。", 
            "翠被和愁卷。", 
            "潇潇风雨响窗棂。", 
            "忽忆去年今夜、月华明、", 
            "别来两叶眉长皱。", 
            "可也恹恹瘦。", 
            "秋光彊半已难留。", 
            "记取雁来时节、少登楼。"
        ], 
        "title": "虞美人 中秋夜听雨寄冰怀大姊", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "又恹恹，过了清明时节。", 
            "忆西园、杏花落后，昔年于此曾别。", 
            "见无情、绣帆挂也，到黄昏、断泪凝睫。", 
            "万种离愁，飞鸿难寄，拟携罗袖，剪灯细说。", 
            "恨当日、旧栽杨柳，飞絮已如雪。", 
            "长条尽、何时待得，玉腕轻折。", 
            "几多遍柔肠宛转，隔云山万千叠。", 
            "步香闺、一钩罗袜，梦里行来也生怯。", 
            "刬地相逢，碧纱窗外，无端啼断数声鴃。", 
            "乍惊起、画帘垂地，何处更寻觅。", 
            "檐铃响，红雨飘愁，再没休歇。"
        ], 
        "title": "多丽 春日怀七姑母", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "睡起红留枕上纹。", 
            "病馀绿减镜中云。", 
            "画帘窣地又斜曛。", 
            "倦蝶分明寻断梦，浮萍容易悟前因。", 
            "无聊天气奈何人。"
        ], 
        "title": "浣溪沙 初夏", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "梅枝正压垂垂雪。梅梢又上娟娟月。", 
            "雪月与梅花。都来作一家。", 
            "也知人世暂。有聚翻成散。", 
            "月落雪消时。梅花剩几枝。"
        ], 
        "title": "菩萨蛮 冬夜", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "最是今番，慵寻绣线，笔墨那更还拈。", 
            "懊恼秋来情绪，却似春三。", 
            "翠锁眉痕愁对镜，暖融酒力懒添衫。", 
            "闲庭院，落叶响多，黄昏淡月疏帘。", 
            "更点。", 
            "听渐永，灯影动，深宵窗隙风尖。", 
            "阁外哀鸿声急，晓枕恹恹。", 
            "不知消瘦今何似，恁般滋味我偏谙。", 
            "流光换，多少暗虫吟断，泪雨涟纤。"
        ], 
        "title": "昼锦堂 秋日病起", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "楼台望远最神伤。", 
            "昨夜又微霜。", 
            "秋心摇落应难尽，剩疏疏、挂住斜阳。", 
            "忽忆漫空飞絮，天涯断梦茫茫。", 
            "重来倚棹向银塘。", 
            "无复旧风光。", 
            "烟痕欲补如何补，费寒蝉、百遍思量。", 
            "知有而今憔悴，春堤悔种千行。"
        ], 
        "title": "风入松 秋柳", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "梦断小红楼。", 
            "宿雨初收。", 
            "闹晴蜂蝶上帘钩。", 
            "一院海棠春不管，侬替花愁。", 
            "吟赏记前游。", 
            "转眼都休。", 
            "风前扶病强抬头。", 
            "知道明年人在否，花替侬愁。"
        ], 
        "title": "浪淘沙 双峰书屋海棠盛开，作小词以志感", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "斜日满空墀。", 
            "妆阁开迟。", 
            "无聊风影弄晴丝。", 
            "昨日醉眠今日醒，懊恼多时。", 
            "蝶也似侬痴。", 
            "抱蒂寻思。", 
            "明年能否见繁枝。", 
            "无限阑干无限恨，几个人知。"
        ], 
        "title": "浪淘沙 落花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "昏昏晓晓，重门悄悄，雨意和烟做暝。", 
            "水楼又到卷帘时，恰燕子、飞来花顶。", 
            "泪珠滚滚，禁它不住，况欲留春可肯。", 
            "些些多在柳梢头，只絮坠、寻春无影。"
        ], 
        "title": "鹊桥仙 春暮", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "岸草摇薰，衢尘漾暖，梅天十日长晴。", 
            "自楝花开后，午倦难醒。", 
            "强把雕栏闲凭，又宛忆、去夏蝉声。", 
            "轰雷骤，满庭跳雨，砌响檐鸣。", 
            "神清。", 
            "暑归甚处，更几阵横风，衣袂凉生。", 
            "趁画帘半飏，扑入蜻蜓。", 
            "多少华堂绮阁，抛纨扇、玉腕初停。", 
            "浓云散、斜阳影底，屋角犹明。"
        ], 
        "title": "凤凰台上忆吹箫 夏日骤雨", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "神鸦啼散古庙静。", 
            "只晚风未定。", 
            "零乱斜阳，红灰飞没影。", 
            "秋花狼藉满径。", 
            "密远树、野烟催暝。", 
            "跨鹤归来，云深环佩冷。"
        ], 
        "title": "清商怨 圣女古祠", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "片云一霎还收雨。瓜筵银烛秋光聚。", 
            "人影玉阶多。天孙肯渡河。", 
            "暗蛩惊淡月。忽忆儿时节。", 
            "尘世太匆匆。鸡冠花又红。"
        ], 
        "title": "菩萨蛮 七夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "待放兰桡，重过菊径。", 
            "人和凉月同扶病。", 
            "轻帆未挂恨行迟，挂时又怕西风劲。", 
            "剪烛嫌频，推蓬怯冷。", 
            "荒凉野岸三更近。", 
            "草梢露重寂无声，孤萤照见秋分影。"
        ], 
        "title": "踏莎行 青霄里舟中夜归即事", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "昨宵猜著今宵雨，今宵月华翻皎。", 
            "露白虫惊，风疏雁响，是我关心偏早。", 
            "为谁懊恼。", 
            "问消瘦缘由，便天难晓。", 
            "有甚方儿，可将侬病竟医好。", 
            "和衣连闷睡倒。", 
            "正朦胧著枕，忽又惊觉。", 
            "池闹残荷，门喧剩叶，尚有秋声多少。", 
            "难禁自笑。", 
            "怎刚怕秋来，便悲秋老。", 
            "病里年光，也抛人去了。"
        ], 
        "title": "台城路 寄外", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "怕听向晚西风紧。", 
            "护银灯、夜久光才定。", 
            "燕怪帘虚，虫惊砌冷。", 
            "空庭露白秋无影。", 
            "近来更苦清宵永。", 
            "又添个、雁儿催□迸。", 
            "怯凭红阑，慵行香径。", 
            "春花不病秋花病。"
        ], 
        "title": "七娘子 秋夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "蝶到花间飞不去。", 
            "人在花前留不住。", 
            "春归人去一时同，春也误。", 
            "人也误。", 
            "无数落花拦去路。", 
            "昨夜同听帘外雨。", 
            "梅子青青青几许。", 
            "留人不住奈春何，行一步。", 
            "离一步。", 
            "怎怪鹧鸪啼得苦。"
        ], 
        "title": "天仙子 春暮送别凝晖大姊", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "一带疏杨，飞起三三两两。", 
            "正人倚、小楼凝望。", 
            "荒村野店，记初交霜降。", 
            "风信紧、杂叶萧萧响。", 
            "树黑争呼，烟青并飏。", 
            "离不了、愁人头上。", 
            "悲笳落日，为残秋摩荡。", 
            "谁泼墨、画幅寒垣图样。"
        ], 
        "title": "殢人娇 寒鸦", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "小雨乍晴天气冷。", 
            "渐渐清明近。", 
            "断梦去无踪，似趁游丝，飞过秋千顶。", 
            "年时只恁恹恹病。", 
            "更旧愁新恨。", 
            "人静一庭闲，荡破斜阳，响落风筝影。"
        ], 
        "title": "醉花阴", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "西风近远。", 
            "在柳条池馆。", 
            "几抹晴烟树催暗。", 
            "怯寒鸦小歇，又续残声，声已断。", 
            "尚有游丝难断。", 
            "蜕前原是梦，身世苍茫，惊醒空枝夕阳满。", 
            "记槐阴翠叶，叶底初开，叹转眼、炎凉更换。", 
            "似扶病、骚人更哦吟，怕苦调悽音、听时也暂。"
        ], 
        "title": "洞仙歌 寒蝉", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "暝烟欲上。", 
            "虫在篱根响。", 
            "几许乱鸦风底飏。", 
            "笛冷残秋门巷。", 
            "柳梢一个明星。", 
            "阑干短倚长凭。", 
            "若要心儿不转，除非没有黄昏。"
        ], 
        "title": "清平乐 秋夕有感", 
        "type": "词", 
        "yun": null
    }, 
    {
        "author": "庄士勋", 
        "era": "清", 
        "subtype": "五言排律", 
        "text": [
            "一自经沧海，方知有大观。", 
            "望洋应窃叹，为水实难安。", 
            "以蠡非堪测，旋螺孰可看。", 
            "河流归滴滴，江派见漫漫。", 
            "道岸登其上，心源接不残。", 
            "深沉钦圣学，文德壮波澜。"
        ], 
        "title": "赋得观于海者难为水得观字", 
        "type": "排律", 
        "yun": "寒"
    }, 
    {
        "author": "庄士勋", 
        "era": "清", 
        "subtype": "五言排律", 
        "text": [
            "又识山之势，何为识此山。", 
            "肖形殊聚米，成象自开颜。", 
            "万点峰宜绘，千堆路几弯。", 
            "眼前寻弃地，画里比斜鬘。", 
            "朗朗形如见，层层叠莫攀。", 
            "将才多妙策，著绩出人寰。"
        ], 
        "title": "赋得聚米为山得山字", 
        "type": "排律", 
        "yun": "删"
    }, 
    {
        "author": "庄一煝", 
        "era": "清", 
        "subtype": "七言律诗", 
        "text": [
            "腮鬐剥落脍残留，幻作霜翎雪羽俦。", 
            "却讶胎禽藏丙穴，可知蜕骨是丹邱。", 
            "乘轩讵有停车日，溉釜偏无煮鹤羞。", 
            "莫道充庖虾菜品，栖形欲啸海天秋。"
        ], 
        "title": "鱼骨鹤 其一", 
        "type": "律诗", 
        "yun": "尤"
    }, 
    {
        "author": "庄一煝", 
        "era": "清", 
        "subtype": "七言律诗", 
        "text": [
            "庄叟濠梁事已非，可怜华表几时归。", 
            "羹残已不留香髓，羽化犹能认缟衣。", 
            "铩翮凌云飞未得，无声警露和应稀。", 
            "伊谁骨肉沾枯肆，也拟鸣皋达紫微。"
        ], 
        "title": "鱼骨鹤 其二", 
        "type": "律诗", 
        "yun": "微"
    }, 
    {
        "author": "耿愿鲁", 
        "era": "清", 
        "subtype": "七言绝句", 
        "text": [
            "翠羽翩翩耀锦衣，乔林经日恋春晖。", 
            "回翔自有东风便，不向花阴冷处飞。"
        ], 
        "title": "新莺", 
        "type": "绝句", 
        "yun": "微"
    }, 
    {
        "author": "耿苍龄", 
        "era": "清", 
        "subtype": "五言律诗", 
        "text": [
            "观海难为水，登山半是仙。", 
            "未从赤松隐，来证白衣禅。", 
            "净土疑无地，层楼别有天。", 
            "消愁一杯酒，归路夕阳边。"
        ], 
        "title": "癸亥仲秋游狼山饭于白衣庵", 
        "type": "律诗", 
        "yun": "先"
    }, 
    {
        "author": "耿苍龄", 
        "era": "清", 
        "subtype": "七言律诗", 
        "text": [
            "春水绿波春日迟，频年相隔更相思。", 
            "清泉明月王维画，渭树江云杜甫诗。", 
            "父老犹传悬晓镜，故人空说涤吟卮。", 
            "迁乔此去长如愿，惭愧吴侬两鬓丝。"
        ], 
        "title": "和白香亭留别原韵", 
        "type": "律诗", 
        "yun": "支"
    }, 
    {
        "author": "耿应庚", 
        "era": "清", 
        "subtype": null, 
        "text": [
            "秋花如静女，不作时世妆。", 
            "秋禽如山僧，萧然立斜阳。", 
            "我心偶无事，轴帘卧方床。", 
            "清风竹间来，两腋生新凉。", 
            "小睡了无梦，讵问蝶与庄。"
        ], 
        "title": "新秋", 
        "type": "古风", 
        "yun": "阳"
    }, 
    {
        "author": "耿玉函", 
        "era": "清", 
        "subtype": "七言绝句", 
        "text": [
            "鹊华两点暮云中，缭绕秋光望不穷。", 
            "几缕晴烟遮欲断，半沈林表半浮空。"
        ], 
        "title": "秋日游鹊华两山", 
        "type": "绝句", 
        "yun": "东"
    }, 
    {
        "author": "耿介", 
        "era": "清", 
        "subtype": null, 
        "text": [
            "江城霁夕晖，层阁凌百尺。", 
            "冠盖会群公，对此秋月白。", 
            "岂敢耽欢娱，良时亦足惜。", 
            "下见江水深，澄涵一天碧。", 
            "细火通渔艇，连樯聚商舶。", 
            "潜鳞吹波澜，宿鹭依沙碛。", 
            "为政无烦苛，民物各自适。", 
            "冉冉江上枫，青青岭头柏。", 
            "愿将孤月轮，皎洁比心迹。"
        ], 
        "title": "八月十六夜宴盱江楼得白字", 
        "type": "古风", 
        "yun": "陌"
    }, 
    {
        "author": "耿介", 
        "era": "清", 
        "subtype": "七言绝句", 
        "text": [
            "古道于今叹《式微》，临歧执手更依依。", 
            "山灵似有留行意，一片停云久不飞。"
        ], 
        "title": "嵩阳书院送窦敏修先生", 
        "type": "绝句", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不远乡园带印行，东风衔命鹢舟轻。", 
            "梅花未落归梅岭，柳色相邀到柳城。", 
            "千里板舆犹子舍，一庭诗礼似经生。", 
            "乌蛮山外江如练，勿厌东流彻底清。"
        ], 
        "title": "送彭拜尧之官柳城", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "今古恒情计菀枯，夫人贞孝独为殊。", 
            "未亡已立千秋志，受托曾无六尺孤。", 
            "天到定时回厄运，月经胎后产明珠。", 
            "请看母寿儿方盛，善庆于兹得楷模。"
        ], 
        "title": "程母吴贞孝寿诗", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "濯濯英姿迥绝尘，清风于古或堪伦。", 
            "传诗世有千秋业，脱颖曾先十九人。", 
            "燕赵自来闻义侠，岭隅何意驻征轮。", 
            "还将勾漏丹砂去，归日高堂寿老亲。"
        ], 
        "title": "赠毛翀九", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "朝天车马去粼粼，相送江头已暮春。", 
            "补衮仲山初拜命，舞衣莱子又违亲。", 
            "他方士庶思廉吏，今日风裁倚直臣。", 
            "归到朝端秋正好，凤鸣应得慰吾人。"
        ], 
        "title": "送龚雨亭给谏赴都门", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "双峰如戟列高冥，霁月长悬满县庭。", 
            "已播仁风成化国，更陪堤路应图经。", 
            "七桥流水融融碧，十里新松宛宛青。", 
            "谁似四明明令尹，并将幽致托山灵。"
        ], 
        "title": "徐戢斋父母重修青云桥路喜而有赋二首 其一", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昔贤经始迹堪寻，架石为桥继自今。", 
            "驷马翱翔酬壮志，一泓清彻照冰心。", 
            "湖堤竟擅香山号，棠树长留召伯阴。", 
            "胜事千秋能有几，为公披写作新吟。"
        ], 
        "title": "徐戢斋父母重修青云桥路喜而有赋二首 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西行旌节迥云霄，豸绣今扬汉六条。", 
            "八桂林中新雨露，九成台上旧箫韶。", 
            "萱庭彩服朝长舞，棠树清阴晚不调。", 
            "黄相重临知有日，拟将竹马俟河桥。"
        ], 
        "title": "寄西臬唐公", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "使节将归不可留，文星三载在炎州。", 
            "汪洋叔度波千顷，皎洁元规月一楼。", 
            "天上棘槐虚左待，南中桃李计期收。", 
            "独惭萧相门前客，数亩瓜田共白头。"
        ], 
        "title": "送黄文宗复命还朝", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "百年风木恨如何，复著征衣脱芰荷。", 
            "岂但太平须黻佩，由来三径待弦歌。", 
            "飞凫旧路闽中近，牧马边声塞上多。", 
            "愿向东南分百里，新诗容易得相和。"
        ], 
        "title": "送家园屺弟赴都补选", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一从大邑绾金章，四壁何归尚此乡。", 
            "五斗并无陶令米，一钱时似杜陵囊。", 
            "川原未竭当年泽，鬓发新添昨夜霜。", 
            "犹有国人公论在，儿童相戒护甘棠。"
        ], 
        "title": "赠何令萃庵", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "尽辟青山作一园，林中别自有乾坤。", 
            "高台望海时携客，古木含风日在门。", 
            "信宿未能穷逸兴，重来应不负前言。", 
            "只须满酿葡萄酒，煮笋烹泉莫过烦。"
        ], 
        "title": "再宿韦玄锡茂林率作志别", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "盈虚天道本如斯，重驾星桥岂所思。", 
            "百岁几回逢此夕，一秋翻遣再相离。", 
            "机丝世上无馀巧，瓜果阶前漫有期。", 
            "开府清新徒作赋，赖君为补闰秋诗。"
        ], 
        "title": "闰七夕次和王惠州子千二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "只道南山赋殷雷，谁言天上也相催。", 
            "都将乌鹊年年事，欲共蟾蜍月月来。", 
            "三匝渐看依树绕，一钩直似学眉裁。", 
            "星辰聚合寻常有，儿女西风莫浪猜。"
        ], 
        "title": "闰七夕次和王惠州子千二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不将丝竹乱清真，雅会天南盛主宾。", 
            "五马风流双郡守，二毛樗散数诗人。", 
            "杯名避暑逢秋闰，地接歌棠是德邻。", 
            "浮岳曹溪俱有约，杖头从此托闲身。"
        ], 
        "title": "闰月晦日韶州陈毅庵使君招同惠州王子千使君梁药亭太史廖南炜屈翁山诸公集广州行署闻将为先正张文献余襄公重梓文集喜而有赋二首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "虞帝箫韶迹已空，九成台下水流东。", 
            "张公鉴在千秋外，安道名高四谏中。", 
            "尚有遗文垂故里，足知仁政善移风。", 
            "干戈定后残编少，深赖维衰继绝功。"
        ], 
        "title": "闰月晦日韶州陈毅庵使君招同惠州王子千使君梁药亭太史廖南炜屈翁山诸公集广州行署闻将为先正张文献余襄公重梓文集喜而有赋二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "临邛涤器自当垆，绝胜陶朱在五湖。", 
            "美禄未教天独擅，老春唯待客能沽。", 
            "琼苏南岳闻常设，仙桂罗浮酿不无。", 
            "把盏为君邀月色，长生灵药岂云孤。"
        ], 
        "title": "次屈翁山韵寿王君佐", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "新篇宇内识高名，况复高门旧德声。", 
            "北极暂离司马署，西风初下五羊城。", 
            "天随使节星辰动，地控殊方海浪生。", 
            "樽酒论文惭已老，且将一揖赋生平。"
        ], 
        "title": "呈驾部龚蘅圃", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "何事匆匆作此行，粤台乍见即平生。", 
            "归寻乌石无诸国，路出龙川赵尉城。", 
            "薪火共传非异道，宫商相感有同声。", 
            "因君寄语询高叟，白发新添又几茎。"
        ], 
        "title": "走笔送黄叔威兼柬高固斋", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一树梧桐滴露新，清尊高燕更无宾。", 
            "西风庭院还今夕，明月天涯念故人。", 
            "别剑有光同在斗，生年先甲又逢辛。", 
            "相期重践朱明约，岁岁为诗到十旬。"
        ], 
        "title": "中秋对月怀王础尘同儿曹作", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "将军逸兴浩无涯，翠幕凭高览物华。", 
            "己命分弓催绿酒，更烦飞骑送黄花。", 
            "孤城夕照明双塔，极浦澄波映万家。", 
            "尽醉不知归路远，西风楼堞有吹笳。"
        ], 
        "title": "九日王云庵参戎招集东皋即事二首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东皋昔是登临地，令节兼逢作赋才。", 
            "草木始衰吾已老，溪山无恙首重回。", 
            "荒台久埽秦佗迹，寝庙仍为汉将开。", 
            "或重于生今益信，当年弓剑未南来。"
        ], 
        "title": "九日王云庵参戎招集东皋即事二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万里归途已自劳，况闻逾岭是轻舠。", 
            "灵渠雪浅冬无冻，巫峡春新浪未高。", 
            "沃土正须开井亩，海乡犹自想旌旄。", 
            "浣花溪畔花如锦，净洗团花旧战袍。"
        ], 
        "title": "送刘显之归蜀", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "维岳何须咏甫申，世家今古更谁伦。", 
            "只将素位承先圣，喜有仁声慰老亲。", 
            "一字可行唯用恕，四知能畏未妨贫。", 
            "炎州天地回阳处，数点梅花独放春。"
        ], 
        "title": "祝孔翕庵少府", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "缄书相寄慰从来，沥酒为君贺一杯。", 
            "沧海北南珠并见，白头朝暮笑全开。", 
            "同生达适知初瑞，一父瞻由信异才。", 
            "节孝古来无不报，九天旌典几时回。"
        ], 
        "title": "得梁叠石书连举二子诗以贺之", 
        "type": "律诗", 
        "yun": "灰"
    }, 
    {
        "author": "耿介", 
        "era": "清", 
        "subtype": "五言律诗", 
        "text": [
            "曙色照行旌，鸣鞭出凤城。", 
            "三年风雨意，两地别离情。", 
            "露白秋江远，烟消枫树晴。", 
            "奇书中秘在，须早侍承明。"
        ], 
        "title": "都门送周亦大同年", 
        "type": "律诗", 
        "yun": "庚"
    }, 
    {
        "author": "耿介", 
        "era": "清", 
        "subtype": "七言律诗", 
        "text": [
            "茶洋六月放舟还，水竹千重咫尺间。", 
            "龙抱石根翻急濑，天凭溪力割青山。", 
            "人烟几处闻新哭，柳色经年忆旧攀。", 
            "争似澄江垂钓叟，一竿无语伴鸥闲。"
        ], 
        "title": "由南平至闽", 
        "type": "律诗", 
        "yun": "删"
    }, 
    {
        "author": "耿应庚", 
        "era": "清", 
        "subtype": "七言律诗", 
        "text": [
            "铁塔高临铁瓮城，天风浩浩送江声。", 
            "古来文物南徐盛，眼底楼台北固横。", 
            "渔笛乱催新月上，海门遥束暮潮平。", 
            "风流七百年间事，何处茅庵认净名。"
        ], 
        "title": "游甘露寺憩后山亭子望大江", 
        "type": "律诗", 
        "yun": "庚"
    }, 
    {
        "author": "耿愿鲁", 
        "era": "清", 
        "subtype": "七言律诗", 
        "text": [
            "三月旌旄下柳塘，使君从此领炎方。", 
            "双江棹接榕溪近，五岭云横梅驿长。", 
            "去路秋山鸣翡翠，故人春雨梦桄榔。", 
            "鲸波已息狼烟静，坐镇还看化远疆。"
        ], 
        "title": "送孔心一观察之任粤东", 
        "type": "律诗", 
        "yun": "阳"
    }, 
    {
        "author": "庄允义", 
        "era": "清", 
        "subtype": "五言律诗", 
        "text": [
            "四野无行径，夜来只看山。", 
            "风清闻犬吠，月皎待人还。", 
            "隐隐孤灯出，微微乱树閒。", 
            "遥知门未掩，归去语云关。"
        ], 
        "title": "凤山夜归", 
        "type": "律诗", 
        "yun": "删"
    }, 
    {
        "author": "庄宇逵", 
        "era": "清", 
        "subtype": "七言律诗", 
        "text": [
            "庭花晻薆树扶疏，惆怅西风别故居。", 
            "一宿三如留客舍，此行犹自爱吾庐。", 
            "嬉游少日情无限，歌哭中年泪有余。", 
            "易衍克家书肯构，孤儿心事痛何如。"
        ], 
        "title": "将别故居迁小山堂之西偏感赋 其一", 
        "type": "律诗", 
        "yun": "鱼"
    }, 
    {
        "author": "庄宇逵", 
        "era": "清", 
        "subtype": "七言律诗", 
        "text": [
            "卅年枯菀小沧桑，为惜鹪枝去住忙。", 
            "相识黄鹂啼四五，重来燕子感寻常。", 
            "床头有剑生光气，家具惟书自料量。", 
            "他日经过成故里，双松回首尚青苍。"
        ], 
        "title": "将别故居迁小山堂之西偏感赋 其二", 
        "type": "律诗", 
        "yun": "阳"
    }, 
    {
        "author": "庄宇逵", 
        "era": "清", 
        "subtype": "七言律诗", 
        "text": [
            "小山丛桂正舒葩，金粟香中住未差。", 
            "直以卜邻方买宅，却缘久客便移家。", 
            "几年敝帚金犹享，一片青毡鬓已华。", 
            "拟学闭门生计拙，梅花时节又天涯。"
        ], 
        "title": "将别故居迁小山堂之西偏感赋 其三", 
        "type": "律诗", 
        "yun": "麻"
    }, 
    {
        "author": "庄棫", 
        "era": "清", 
        "subtype": null, 
        "text": [
            "百丈游丝牵别院。", 
            "行到门前，忽见韦郎面。", 
            "欲待回身钗乍颤。", 
            "近前却喜无人见。", 
            "握手匆匆难久恋。", 
            "还怕人知，但弄团团扇。", 
            "强得分开心暗战。", 
            "归时莫把朱颜变。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "绿树阴阴晴昼午。", 
            "过了残春，红萼谁为主。", 
            "宛转花幡勤拥护。", 
            "帘前错唤金鹦鹉。", 
            "回首行云迷洞户。", 
            "不道今朝，还比前朝苦。", 
            "百草千花羞看取。", 
            "相思只有侬和汝。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "残梦初回新睡足。", 
            "忽被东风，吹上横江曲。", 
            "寄语归期休暗卜。", 
            "归来梦亦难重续。", 
            "隐约遥峰窗外绿。", 
            "不许临行，私语频相属。", 
            "过眼芳华真太促。", 
            "从今望断横波目。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "行云何处，却分明、依旧昨宵华月。", 
            "城上乌啼啼未晓，正好三更时节。", 
            "巷口烟深，窗间烛暗，乍见心先怯。", 
            "那能再与，殷勤深诉离别。", 
            "回忆往日来时，手中团扇，竟难教抛撇。", 
            "几曲银屏天样远，更有轻纱隔绝。", 
            "欲住无言，为愁含笑，此际心如结。", 
            "遥知去后，比前更觉凄切。"
        ], 
        "title": "壶中天慢", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "望钿车何处。", 
            "香乍拂、暗锁一庭薄雾。", 
            "云窗小院罅，恍屏山曲曲，纱笼珍护。", 
            "玳梁几许。", 
            "问海燕、芳踪可住。", 
            "看红襟飘瞥，重到画屏，漫把人误。", 
            "苦忆年年远道，水驿山程，空怨零雨。", 
            "莺声暗诉。", 
            "催春至，共谁语。", 
            "怕高楼去后，花枝满眼，东风吹向绣户。", 
            "更青青柳色，陌上费人凝伫。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "春愁直上遥山。", 
            "绣帘间。", 
            "赢得蛾眉宫样、月儿弯。", 
            "云和雨，烟和雾，一般般。", 
            "可恨红尘、遮得断人间。"
        ], 
        "title": "相见欢", 
        "type": "词", 
        "yun": "删"
    }, 
    {
        "author": "庄棫", 
        "era": "清", 
        "subtype": null, 
        "text": [
            "深林几处啼鹃。", 
            "梦如烟。", 
            "直到梦难寻处、倍缠绵。", 
            "蝶自舞，莺自语，总凄然。", 
            "明月空庭、如水似华年。"
        ], 
        "title": "相见欢", 
        "type": "词", 
        "yun": "先"
    }, 
    {
        "author": "庄棫", 
        "era": "清", 
        "subtype": null, 
        "text": [
            "为有书来与我期。", 
            "便从兰杜惹相思。", 
            "昨夜蝶衣刚入梦，珍重，东风要到送春时。", 
            "三月正当三十日，占得，春光毕竟共春归。", 
            "只有成阴并结子，都是，而今但愿著花迟。"
        ], 
        "title": "定风波", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "人人都说江南好。今生只合江南老。", 
            "水调怨扬州。月明花满楼。", 
            "当时年少乐。湖上春衫薄。", 
            "春水碧于烟。绿阴藏画船。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "香车道上搴珠箔。行人问道谁家乐。", 
            "娇小不胜春。输他金屋人。", 
            "衣衫飞雪积。独倚阑干立。", 
            "若解斗芳菲。雪中花满枝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "阑干深院无人语。画屏金雀参差舞。", 
            "懒起学浓妆。偷闲绣凤皇。", 
            "轻云帘乍捲。香雾罗帏掩。", 
            "记得嫁王昌。盈盈出画堂。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "黄云碛里千堆雪。吹残琼笛关山月。", 
            "驿骑昨宵回。江南放早梅。", 
            "梅花开复落。红雨霏妆阁。", 
            "薄雾碍游人。青郊断画轮。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "流云乍歇。", 
            "又当空推出，一轮明月。", 
            "月自多情能照我，怎奈我伤离别。", 
            "鬓已成丝，眉常蹙黛，此后从谁说。", 
            "那堪回首，班骓系岸时节。", 
            "几回远寄鸾笺，深藏怀袖，字字愁磨灭。", 
            "欲待将书重一读，读又柔肠千结。", 
            "便得常留，也难相比，携手重亲接。", 
            "不知今夜，梦魂可化胡蝶。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "衰柳暮栖鸦。", 
            "楼畔残霞。", 
            "珠帘半卷玉钩斜。", 
            "只有个人帘外坐，今日谁家。", 
            "旧事漫嗟呀。", 
            "镜影窗纱。", 
            "音书字字记无差。", 
            "记不尽时抛却去，流水天涯。"
        ], 
        "title": "浪淘沙", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "瓜渚烟消，芜城月冷，何年重与清游。", 
            "对妆台明镜，欲说还羞。", 
            "多少东风过了，去缥缈、何处勾留。", 
            "都非旧，君还记否，吹梦西洲。", 
            "悠悠。", 
            "芳辰转眼，谁料到而今，尽日楼头。", 
            "念渡江人远，侬更添忧。", 
            "天际音书久断，还望断、天际归舟。", 
            "春回也、怎能教人，忘了闲愁。"
        ], 
        "title": "凤凰台上忆吹箫", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "飞来莺燕，惊破绿窗残梦。", 
            "看几处花昏柳暝，云暗烟笼。", 
            "望帝春心，枝头曾否解啼红。", 
            "阑干曲曲，游丝细细，愁杀游蜂。", 
            "长记那时，成蹊桃李，一样鲜秾。", 
            "到此际、风风雨雨，谁写春容。", 
            "迢递仙源，何人寻约到山中。", 
            "蛾眉休说，入门时候，妒恨偏工。"
        ], 
        "title": "丑奴儿慢", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "曈昽红日才当午。一钩新月天边吐。", 
            "相去几多时。参差形影随。", 
            "深宵朱户里。环佩声徐起。", 
            "倘许共徘徊。罗帷可暂开。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "宝函钿雀金泥凤。钗梁欹侧云鬓重。", 
            "莫遣梦儿酣。江南春色阑。", 
            "音书金雀断。芳草芙蓉岸。", 
            "当户理机丝。年年战士衣。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "沉沉私语谁家院。阑干共倚珠帘捲。", 
            "侬等自情痴。郎心知不知。", 
            "重楼欢笑息。香袅篆烟直。", 
            "何日莫愁堂。双双上画梁。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "六铢衣薄迷香雾。画屏曲曲山无数。", 
            "生小爱新妆。输人眉黛长。", 
            "梦回深院静。月过秋千影。", 
            "宫里醉西施。乌啼台上时。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "帘外青梅如豆。", 
            "帘底燕闲人瘦。", 
            "才得展双蛾，又被晚风吹皱。", 
            "非旧非旧。", 
            "不是伤春病酒。"
        ], 
        "title": "如梦令 初夏", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "恨煞人生，髫龄易过，几年同笑同颦。", 
            "征帆开后，闲想到黄昏。", 
            "多少香闺旧事，空赢得、岁月犹存。", 
            "销魂处，柳棉荡日，病起见残春。", 
            "何人传妙笔，月添风采，花助精神。", 
            "道梦里，常逢毕竟非真。", 
            "此际披图见也，易当日、未扫眉痕。", 
            "云山外，近来乐否，无计共芳樽。"
        ], 
        "title": "满庭芳 题汪氏姑小照", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "晓雨弄新晴，蝶梦花梢醒。", 
            "一路垂杨到画桥，过尽春衫影。", 
            "日暮欲归来，风约虚帘定。", 
            "花顶泠泠月一痕，还怯黄昏冷。"
        ], 
        "title": "卜算子 游春", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "秋色著人浓，门外鸦啼晓。", 
            "几叶疏杨几个蝉，各为秋烦恼。", 
            "烦恼几多时，剩我长烦恼。", 
            "不是斜阳便是霜，多少青山老。"
        ], 
        "title": "卜算子 秋日", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "不醉如何。", 
            "金樽满、抬头且劝嫦娥。", 
            "看今看古，为问可也愁么。", 
            "我踏红尘才廿载，已难禁蟋蟀声多。", 
            "况来宵。", 
            "一分月缺，多半秋过。", 
            "空将流光掷却，但有谁绿鬓，不受消磨。", 
            "断砧零叶，催送急景如梭。", 
            "年年愿携此月，长留照当筵金缕歌。", 
            "瑶台近，任梦魂飞度，疏星澹河。"
        ], 
        "title": "新雁过妆楼 中秋对月", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "雨恼莺闲，烟催蝶醒。", 
            "逢春怎更恹恹病。", 
            "萦帘弱絮已无聊，又被晚风吹不定。", 
            "瘦却凭栏，慵嫌对镜。", 
            "梦魂也怕空廊冷。", 
            "湿云惨惨夜深深，春星逗出梨花影。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "又过却、小除夕了。", 
            "爆竹桃符，那家春早。", 
            "细雪霏霏，黄昏未歇打窗闹。", 
            "一灯相照。", 
            "看隔岁、灯花小。", 
            "翠黛未曾描，偏此夜、匆匆天晓。", 
            "谁料。", 
            "冷清清屋角，尚有老梅含笑。", 
            "朝来夜去，甚新岁、恁般啰唣。", 
            "把时序、草草开除，不愁教、乾坤不老。", 
            "但有底方儿，能闰穷冬都好。"
        ], 
        "title": "长亭怨慢 除夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "风声鸟声。", 
            "这番病起，不似前春。", 
            "针又慵拾，睡还难著，剩个愁人。", 
            "隔帘几日浓阴。", 
            "恰放出、些儿暖晴。", 
            "薄命桃花，多情杨柳，依旧分明。"
        ], 
        "title": "柳梢青 清明", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "最怕残春，落红堆径。", 
            "今年人比花先病。", 
            "不教细雨几番催，留春一日花应肯。", 
            "风定帘闲，燕眠梁静。", 
            "清明近也寒还剩。", 
            "空檐病起已无花，夕阳只照游丝影。"
        ], 
        "title": "踏莎行 病起", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "听说园林饶胜赏，谁知转眼苍茫。", 
            "高台就圯曲池荒。", 
            "花还如我瘦，草竟比人长。", 
            "剩有旧时双燕子，衔泥绕遍回廊。", 
            "孤松无伴立斜阳。", 
            "新词吟宛转，往事费商量。"
        ], 
        "title": "临江仙 游杨氏废园", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "白塔城边路，青山郭外楼。", 
            "一驴驼去恰逢秋。", 
            "莫为几枝杨柳、便生愁。", 
            "燕子都飞去，桃花尚在不。", 
            "情怀怊怅酒旗收。", 
            "依旧夕阳西下、水东流。"
        ], 
        "title": "南柯子", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "一雁惊飞早。", 
            "逗孤影、长天小。", 
            "水遥山杳，北云过尽，南楼又到。", 
            "红蓼花明雨洗，楚江岸晓。", 
            "黏天沙草。", 
            "带眠宿、和烟叫。", 
            "银河低挂，帘前楼角，人儿懊恼。", 
            "此后阑干，长倚短凭不少。"
        ], 
        "title": "品令 早雁", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "池面留春有影，帘前荡月无声。", 
            "福因祸果未分明。", 
            "多少黏茵坠溷。", 
            "欲趁残英到地，忽然又睹身轻。", 
            "世间何事肯消停。", 
            "却道此花不定。"
        ], 
        "title": "西江月 杨花", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "多少亭台春不住。", 
            "渐落花飞絮。", 
            "梦断又饧箫，杨柳门前，几点清明雨。", 
            "黏天芳草遮天树。", 
            "不碍云归去。", 
            "燕子怕黄昏，风冷烟浓，已似残秋路。"
        ], 
        "title": "醉花阴 清明", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "戏蝶娟娟不定。", 
            "碧草梢头弄影。", 
            "纨扇惹春风，几点惊魂忽迸。", 
            "难趁。", 
            "难趁。", 
            "飞上海棠花顶。"
        ], 
        "title": "如梦令 扑蝶", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "日炙花须卷。风筛花影乱。", 
            "燕子闹雕梁。春泥一夜香。", 
            "箫声知近远。香闺惊梦短。", 
            "明日又清明。杨枝插户青。"
        ], 
        "title": "四换头 寒食", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "苔生庭院尘生镜。", 
            "前宵燕去空梁静。", 
            "独坐不眠愁夜永。", 
            "挑难醒。", 
            "残灯留也怜俄顷。", 
            "屋角数星犹耿耿。", 
            "罗衣渐怯虚帘冷。", 
            "明灭晓风吹未定。", 
            "无人径。", 
            "豆棚斜月秋虫影。"
        ], 
        "title": "渔家傲 秋夕", 
        "type": "词", 
        "yun": null
    }, 
    {
        "author": "庄盘珠", 
        "era": "清", 
        "subtype": null, 
        "text": [
            "记晚凉庭院，抹尘生香，起来携手。", 
            "独坐思量，算此景曾有。", 
            "今夜黄昏，风喧残叶，月上梧桐后。", 
            "又向闲阶，淡描人影，疏帘添皱。", 
            "泉路迢遥，梦魂难道，空对秋光，几回骚首。", 
            "杨柳无情，也为秋来瘦。", 
            "何况于侬，且非达者，欲忘情能否。", 
            "七夕看星，中秋待月，重阳携酒。"
        ], 
        "title": "醉蓬莱 月下悼蟾姊", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高会仍同赵尉楼，上弦新月近中秋。", 
            "半轮似欲依华毂，破镜唯能照白头。", 
            "银汉欹斜初雁过，金风萧瑟暮云收。", 
            "更怜一片如轻舫，明夕随君到惠州。"
        ], 
        "title": "八月八夜王子千招同陈韶州毅斋迟灵山屏万梁药亭廖南炜屈翁山集广州行署咏月", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一树菩提半已删，千年唯有古禅关。", 
            "地临香浦人非昔，城化仙羊石亦顽。", 
            "郢曲传来添白雪，粤天寒尽尚青山。", 
            "知君使节希能暇，暂买梅花此日闲。"
        ], 
        "title": "次和龚蘅圃驾部游光孝寺出城过长寿石濂精舍韵二首 其一", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "未论人天最上乘，水云深处总输僧。", 
            "长江好纵登楼目，短景难为系日绳。", 
            "款客茶瓜无俗物，留人衣袂有苍藤。", 
            "远公不厌攒眉客，腊酒相过或可仍。"
        ], 
        "title": "次和龚蘅圃驾部游光孝寺出城过长寿石濂精舍韵二首 其二", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五十方登侍从班，早年高誉冠文坛。", 
            "家声旧绘麒麟阁，疏草新传獬豸冠。", 
            "别日渐多疑鬓发，远书珍重比琅玕。", 
            "粤台梅蕊燕山雪，明月盈盈两地看。"
        ], 
        "title": "寄家丽酉侍御", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "擒文宿昔有高誉，曾策天人上玉除。", 
            "海外未舒千里足，客中犹著五车书。", 
            "恩存棠树诗常咏，寓共江城迹暂疏。", 
            "本为丹砂求作宰，知君不厌岭南居。"
        ], 
        "title": "送茹子苍暂归会稽", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "孙登长啸近何如，豪气元龙也未除。", 
            "大耋五湖双鹤发，十年南海两鱼书。", 
            "山中汗简藏应毕，腕下银钩力有馀。", 
            "姓字昔曾承顾问，知君不载渭滨车。"
        ], 
        "title": "寄孙赤崖且以为祝", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一棹花前万里心，小城烟雨五峰深。", 
            "溪山嘉客能移棹，书札同人得断金。", 
            "只以空谈留永日，愧无清句答清吟。", 
            "乌衣门巷风流在，别后应知有嗣音。"
        ], 
        "title": "王若木访予凤山以诗见贻兼致孙赤崖书次韵", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "当年诗句寄青原，此日逢君在故园。", 
            "鹏翼未酬庄叟志，鸡鸣空记孟尝门。", 
            "酒当深夜酲弥甚，灯近元宵蕊更繁。", 
            "明月在天谁不仰，千江心印正须论。"
        ], 
        "title": "白云庵席上次方芭宇韵", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "行止唯天所命之，不将颓暮叹斯时。", 
            "亦知春到寻常事，其奈寒深益尔思。", 
            "西北回风吹地转，东南初日上楼迟。", 
            "苦吟昕夕频搔首，短发星星只欲垂。"
        ], 
        "title": "次和王础尘辛未岁除八首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "休论意外快遭逢，且喜安眠过暮冬。", 
            "边计一时皆入粟，汉书连岁尚乾封。", 
            "华堂决突仍栖燕，虎骨临湫未起龙。", 
            "岭表秫田差不恶，酒杯寒夜得从容。"
        ], 
        "title": "次和王础尘辛未岁除八首 其二", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "无成六十总空过，往事追寻鬓自皤。", 
            "蓬矢桑弧亲命重，晬盘春酒喜情多。", 
            "骚人最爱高冠岌，卫女长思佩玉傩。", 
            "风树有怀嗟弗及，馀年遮莫更磋跎。"
        ], 
        "title": "次和王础尘辛未岁除八首 其三", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "来复曾闻报一阳，却疑十日出扶桑。", 
            "沐猴何地非荆楚，斗虎谁人是卞庄。", 
            "迫岁星辰多薄蚀，先春云气早飞扬。", 
            "从今化国应舒暇，短晷宁为一线长。"
        ], 
        "title": "次和王础尘辛未岁除八首 其四", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "狂吟终岁掩闲园，莫叹年残昼易昏。", 
            "东海自来升日月，扬州从古产瑶琨。", 
            "河冰可渡终当溺，萤火为光不是温。", 
            "闭户造车知合否，东风相约一开门。"
        ], 
        "title": "次和王础尘辛未岁除八首 其五", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "玄鬓相看已白头，梅花时节数同游。", 
            "相思辄枉山阳驾，乘兴真来雪夜舟。", 
            "王命论存将必验，虞卿书著不消愁。", 
            "天涯知识多寥落，屈指茫茫十二州。"
        ], 
        "title": "次和王础尘辛未岁除八首 其六", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "家家爆竹送年除，尽说新年改旧符。", 
            "唐俗未妨歌蟋蟀，渑池终见奋桑榆。", 
            "愚公志定山堪徙，秦帝威行石可驱。", 
            "莫笑蒙庄多怪论，南鹏端的有良图。"
        ], 
        "title": "次和王础尘辛未岁除八首 其七", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "阴阳三食此何时，一月那闻古有斯。", 
            "雁羽畏炎知北向，斗杓随岁渐东欹。", 
            "汉兴近酉年方建，夏厄逢壬历每移。", 
            "天道即令皆可测，重华不用更陈辞。"
        ], 
        "title": "次和王础尘辛未岁除八首 其八", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山多佳气翠重重，知有神君在五峰。", 
            "暂泊溪桥逢骤雨，乍眠江馆听新钟。", 
            "数声集野初归雁，百里惊雷欲起龙。", 
            "拟待晴天花尽发，万松堤上试扶筇。"
        ], 
        "title": "雨中归凤城柬徐侯戢斋二首 其一", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昨来珠海米如珠，万石今看满石湖。", 
            "直道信知千载在，乐郊真觉此邦殊。", 
            "德如风草人皆偃，令下泉源众所趋。", 
            "旧是龙岩山下住，白头归作老农夫。"
        ], 
        "title": "雨中归凤城柬徐侯戢斋二首 其二", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "尽卷经纶作隐纶，先生于古更谁伦。", 
            "门多佐命文中子，书作王师圮上人。", 
            "山里薜萝饶紫气，膝前袍笏盛朱轮。", 
            "粤民万里争翘首，共颂仁君有老亲。"
        ], 
        "title": "祝王翼皇太翁", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "三十年来坐尽惊，布衣长揖动公卿。", 
            "既供菽水娱亲老，还有囊金为客倾。", 
            "人到白头宁论相，士无青眼不成名。", 
            "耄期愧子相期在，漫写新诗作證明。"
        ], 
        "title": "赠曾仪文", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "峡山清绝古来闻，为政风流迥不群。", 
            "琴曲欲追单父宰，凤箫遥和二禺君。", 
            "星居村户宵无警，火种畬田夏尽耘。", 
            "相见跻堂称兕后，紫薇垣外更瞻云。"
        ], 
        "title": "祝于清远", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "卢溪高峡水潺潺，海县经途半在山。", 
            "养志未嫌求禄远，读书方幸此身闲。", 
            "三年大鸟飞鸣地，千里鲲鱼变化间。", 
            "郡内使君为旧好，到官先得望清颜。"
        ], 
        "title": "送李尚卿孝廉之官阳江", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高斋胜会迥无俦，宾主尊前半白头。", 
            "月色皎然思令节，雨声凉甚报清秋。", 
            "难醒易醉罗浮酒，叶润花酣赵尉楼。", 
            "昨夜小池无一字，新诗多为老人留。"
        ], 
        "title": "中秋后一日黄积庵招同吴山带罗仲牧梁芳济何楚奇王也夔集见堂雨中即事同限秋字二首 其一", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "金风萧爽雨初收，玉镜东南渐上楼。", 
            "康乐赋时嗟既满，荆州闲日叹如流。", 
            "枰中白黑疑双鬓，琴里宫商缓百忧。", 
            "相约深杯还共醉，年年追赏穗城秋。"
        ], 
        "title": "中秋后一日黄积庵招同吴山带罗仲牧梁芳济何楚奇王也夔集见堂雨中即事同限秋字二首 其二", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "妙才高行世应希，少壮宁期与愿违。", 
            "久卧沧江生白发，自裁荷叶换儒衣。", 
            "松依近地聊成筑，鹤和中庭渐教飞。", 
            "闻道后车时可待，钓竿相约钓鱼矶。"
        ], 
        "title": "祝李沧亭六十一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "岭南梅放独先春，每见梅花是寿辰。", 
            "堂上未能称绿酒，塔边长记奉朱轮。", 
            "重重茇树仁声远，处处舆梁惠政新。", 
            "幸傍乐郊存隙地，扁舟终拟作渔人。"
        ], 
        "title": "徐戢斋君侯寿日未能躬祝追忆昨月扁舟奉晤于双塔松桥之间作诗奉寄", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "少日文章世共看，绛纱随处主文坛。", 
            "徒悬市骏千金价，犹坐非螭一钓竿。", 
            "山润渐知琼树长，杯香初泛紫梅寒。", 
            "君家门阀由来峻，不用高栖拟伯鸾。"
        ], 
        "title": "祝梁静子六十", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "万里初行即帝都，残年鞍马在驰驱。", 
            "身经异地情应旷，语有同心兴不孤。", 
            "朔雪乍晴山似玉，梅花将放蕊如珠。", 
            "知君桑土绸缪计，力为司农益版图。"
        ], 
        "title": "送梁甫山左祥瑞", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "八座夫人古所尊，况闻勋业满乾坤。", 
            "三千桃实开嘉燕，百二秦关是旧恩。", 
            "处处甘棠南与北，重重彩服祖和孙。", 
            "湟川政化清如水，好寄梅花入寿樽。"
        ], 
        "title": "寿孟母王太夫人", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "九金神鼎几迁流，世胙西南此一州。", 
            "得姓直从唐四岳，受封元比古诸侯。", 
            "人存朴俗唯知信，地遍春风不识秋。", 
            "酷似桃花仙子洞，问津吾欲泛渔舟。"
        ], 
        "title": "万成州许土司", 
        "type": "律诗", 
        "yun": "尤"
    }, 
    {
        "author": "翁舆淑", 
        "era": "清", 
        "subtype": null, 
        "text": [
            "浅云行散红霞敛。敛霞红散行云浅。", 
            "中正月亭空。空亭月正中。", 
            "砌蛩吟雨细。细雨吟蛩砌。", 
            "灯烬欲阑更。更阑欲烬灯。"
        ], 
        "title": "菩萨蛮 秋夜（见《林下词选》）", 
        "type": "词", 
        "yun": null
    }, 
    {
        "author": "翁舆淑", 
        "era": "清", 
        "subtype": null, 
        "text": [
            "窗外雨潺潺。", 
            "罗袂生寒。", 
            "困人天气怯衣单。", 
            "我病伴愁愁伴我，愁病双关。", 
            "睡起黯无言。", 
            "强自凭栏。", 
            "檐声又逐鸟绵蛮，天亦淋漓无奈也，泪叠云山。"
        ], 
        "title": "卖花声 新夏雨窗病怀", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "盼春回、者番风信，柳枝新绿初吐。", 
            "飞来几处红襟燕，恣拂向人帘户。", 
            "闲记取。", 
            "可解识、雕梁旧日曾栖处。", 
            "呢喃絮语。", 
            "惹叶底蜂围，花间蝶扰，好景有谁主。", 
            "阑干外，丝雨轻笼幂雾。", 
            "牢愁岑寂谁诉。", 
            "嬉游那用湔裙约，春色满园关住。", 
            "君莫误。", 
            "只一例、沾泥渍水同尘土。", 
            "斜阳远树。", 
            "正回首凭阑，伤心无限，冥冥暮云度。"
        ], 
        "title": "摸鱼子", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "影离披。", 
            "又泬寥天气，木落已多时。", 
            "败叶舒英，新红吐艳，那料花发高枝。", 
            "惜春去、伤心飘堕，曾说与、想见隔年期。", 
            "旖旎心情，止馀官柳，一样垂丝。", 
            "秋思番番更换，念天涯海角，何故来归。", 
            "态度依然，丰姿似旧，偏怜妆阁依依。", 
            "且共他、高烧绛蜡，照靓妆、相对夜何其。", 
            "若问月中桂树，可解相思。"
        ], 
        "title": "一萼红 秋日海棠", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "莫道春来秋更绿，浑不似春情绪。", 
            "花开叶底，等是虫鸣苦。", 
            "曲篱穿，幽径绕，丛荒圃。", 
            "恁向方塘外，闲看取。", 
            "镜里芰荷声，送凉雨。", 
            "旧约湔裙，何处嬉春侣。", 
            "剩乱蛩飞，寒蝉噪，乍来还去。", 
            "偏疑作，春花舞。", 
            "渐改青衫，怎不向，雕阑伫。", 
            "也曾见烧痕，迷远渚。", 
            "怕看到飘摇，随风举。"
        ], 
        "title": "迷神引 秋草", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "凉意当门。", 
            "看玲珑琢玉，一抹烟痕。", 
            "画屏新梦转，映玉阶罗袜，月影黄昏。", 
            "微融粉褪，细贴黄匀。", 
            "更净无暗尘。", 
            "就侬还撇低旋顾，心事谁论。", 
            "到此际、恁解温存。", 
            "冰纨掩面，纤素含颦。", 
            "香户谁共倚，怕玉簪相对，先为消魂。", 
            "蓝桥杳，银烛空陈。", 
            "阑干凭独倚，西风冷、罗袂单寒手自扪。"
        ], 
        "title": "忆瑶姬 白秋海棠", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "作就轻阴，留花不放，似愁花谢。", 
            "春心暗逗，自叠宫衣小窗下。", 
            "陇头驿使何须问，待消受、脂香粉麝。", 
            "漫惊回梦雨，西窗剪烛，苦吟深夜。", 
            "珠泻。", 
            "纷飘瓦。", 
            "正闭置重帷，晚妆初卸。", 
            "空阶淅沥，笛声谁共描写。", 
            "园林终有开时候，玉蝶罗浮更休忆，扬州东阁，往时情话。"
        ], 
        "title": "月下笛 索居荒村，风雨如晦，迟梅不发，谱此赋之。", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "春回玉砌，有天涯倦客，闲倚朱栏。", 
            "十载旧情，凄迷庭院，雨风残。", 
            "移根几度车轮转，佩环月下阑珊。", 
            "柳绵飘荡，梨云掩黯，泪眼汍澜。", 
            "冉冉仙云乍返，翻柔荑晕碧，嫩蕊含丹。", 
            "语燕渐来，流莺初弄，待团栾。", 
            "花魂久被瑶台款，往时谁伴宫鬟。", 
            "新妆休遣，离人镇日对看。"
        ], 
        "title": "绛都春", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "芳春忆渺。", 
            "到结子成阴，偏伊能早。", 
            "画槛绣帘，休写来禽，招啼鸟。", 
            "枝头密网千丝护，为柳絮、随风轻袅。", 
            "露香星灿，生成艳冶，溜圆娇小。", 
            "还遣朱唇掩映，看腻红一撚，愁被花恼。", 
            "金屋妆成，宫锦新裁，衣衫袅。", 
            "风光须让淮南占，去说与、离支闽峤。", 
            "那堪樊素，情深累人梦绕。"
        ], 
        "title": "绛都春 樱桃", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "深夜怯。", 
            "疏帘弄清影，小庭明月。", 
            "林飞乌鹊，梦回胡蝶。", 
            "疑是晨钟动了，拂罗帷、莹似秋雪。", 
            "景凄切。", 
            "此时情绪，几人能说。", 
            "让我新词霏屑。", 
            "耐宵深、凉侵露袜。", 
            "凝望到、妆台明镜，一般幽洁。", 
            "闲傍空阶，问若个、消受冰壶澄澈。", 
            "锦衣叠。", 
            "谁被邻鸡唤彻。"
        ], 
        "title": "玉京秋 谱草窗", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "孤灯碧。", 
            "孤衾寂。", 
            "夜乌相伴离人泣。", 
            "拨鹍弦。", 
            "拂花笺。", 
            "说到无人解处倍缠绵。", 
            "闲情他日犹惆怅。", 
            "宛转新词深院贶。", 
            "笔空投。", 
            "泪暗流。", 
            "辛苦人间，一赋是登楼。", 
            "欢宜早。", 
            "人愁老。", 
            "放怀休令金尊倒。", 
            "忒凄其。", 
            "自迷离。", 
            "谁料青衫还与草痕齐。", 
            "一年一度久肠断。", 
            "眼见流年暗中换。", 
            "户飞花。", 
            "月笼纱。", 
            "难道阮郎，春尽不归家。"
        ], 
        "title": "小梅花", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "湿阴冱、云迷野渡，雾隐村市。", 
            "愁听渔舟远笛，情牵驿路离思。", 
            "乍落叶、飘摇风暗起，扫门巷、转误童稚。", 
            "念时节番番去何许，经冬客怀滞。", 
            "容易。", 
            "镜中鬓影憔悴。", 
            "想水驿山程行久，往事难再记。", 
            "对似旧青衫，空自凝睇。", 
            "归期漫计。", 
            "尽客舟、来往当门流水。", 
            "十七年来烟波里。", 
            "移家惯、宛同转蚁。", 
            "探芳信、墙阴花共蕊。", 
            "任春去、荡逐天涯，且放浪，年年稳醉金尊里。"
        ], 
        "title": "浪淘沙慢", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "河桥送人处，都已辞枝。", 
            "傍岸却自依依。", 
            "秾花艳蕊曾随侍，如今不是将离。", 
            "重来更知何日，待春风转后，柳便生稊。", 
            "暂时去也，便天涯、恁用凄其。", 
            "逶迤平沙回望，馀尘渐堆积，疑是成蹊。", 
            "可否回思前度，深深荫暍，草绿还迷。", 
            "新霜一拂，怎匆匆、便改芳姿。", 
            "但徘徊衰草，延缘古道，惆怅长堤。"
        ], 
        "title": "夜飞鹊 落叶", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "磐石修篁，溪畔稳坐，荒村休说栖隐。", 
            "过眼韶华，依人岁月，容我萧闲自省。", 
            "添得髭须，好认取、旧时心影。", 
            "词赋关情，江湖放浪，十年俄顷。", 
            "难得良朋踪迹并。", 
            "又何用、简编徐忖。", 
            "旅况更番，归期未卜，正野塘春近。", 
            "且休将、如意贴，萧楼寂、云沉意迥。", 
            "待梦高唐，欲成眠、谁能睡稳。"
        ], 
        "title": "氐州第一 自题小影", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "书未三行，烛然半寸，过眼韶华容易。", 
            "渐到天明，犹疑梦雨，且把绮怀抛弃。", 
            "更相念、鸳衾畔，有人正酣睡。", 
            "转私计。", 
            "想十年、漂泊江城，酌尊酒、未改当时兴致。", 
            "辜负好丰姿，肯付与、衫青眉翠。", 
            "早为遄归，芳春动、再联征骑。", 
            "待林亭香满，龙脑共熏麝腻。"
        ], 
        "title": "法曲献仙音", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "东风几日，怎留人不住，更添金缕。", 
            "睍睆流莺，依稀似欲迎人语。", 
            "侬心纵使从君诉。", 
            "奈飞燕、雕梁娇妒。", 
            "傍长堤、一碧无情，任玉骢嘶去。", 
            "凄楚连宵苦雨。", 
            "竟沾水渍泥，不堪重顾。", 
            "鬓已如丝，笛中偏惹闲情绪。", 
            "柔枝婀娜谁攀折，但赢得、离愁几许。", 
            "年年踠地青青，休怨汝。"
        ], 
        "title": "垂杨", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "酴醾开候。", 
            "早春光过了，芳时难觏。", 
            "手折花枝将面映，天气恼人依旧。", 
            "讶粉成团，疑冰簇水，好景须将就。", 
            "销魂鬓影，轻衫红晕罗袖。", 
            "山馆此日闲情，词翻玉井，似莺簧微溜。", 
            "我亦工愁簪笔久。", 
            "自卷珠帘清昼。", 
            "一样婵娟，者般憔悴，空把闲情逗。", 
            "日长人静，闭门清簟相守。"
        ], 
        "title": "壶中天慢 李易安酴醾春去小影", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "青盖当年入洛阳。", 
            "往时天水亦堪伤。", 
            "谁家中妇靓新妆。", 
            "莫爱秋风珠露滴，还愁镜子渐飞霜。", 
            "采莲且莫向横塘。"
        ], 
        "title": "浣溪沙 荷叶", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "飘拂微风，芊眠杨柳，上河时候清明。", 
            "扇底嬉春，谁人一角重临。", 
            "銮舆犹记曾来驻，更赵家、图画重寻。", 
            "久消沉，梦华旧录，且说东京。", 
            "才人何事搜求苦，数弇州遗恨，直到而今。", 
            "倦客相看，此时别自伤心。", 
            "金戈铁马经过眼，看廿年、河外霓旌。", 
            "剩闲情，渡头艇子，打桨来迎。"
        ], 
        "title": "高阳台", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "灯燄似凝脂。", 
            "红心草恐非。", 
            "幂烟煤、一样迷离。", 
            "照得空庭都四彻，原不藉、蜡成堆。", 
            "影隔便难知。", 
            "光留许众窥。", 
            "也曾看、镜里蛾眉。", 
            "窗外北风冰正冱，只微火、转凄其。"
        ], 
        "title": "唐多令", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "悠悠客鬓生华发。十载音书绝。", 
            "枕函残梦醒微茫。瞥见南飞乌鹊不成行。", 
            "故人识我词中意。说也先憔悴。", 
            "蓬莱方丈不须游。近日乘槎直到海西头。"
        ], 
        "title": "虞美人 怀鲁仲实", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "问西风、数行新雁，故人今向何许。", 
            "衔来音信从谁至，宛转似将人语。", 
            "休轻顾，便拆得封时、都是伤心句。", 
            "此情最苦。", 
            "剩凉月三更，盈盈血泪，化作杜鹃去。", 
            "空阶外，往日佳期已误。", 
            "凄凉说与迟暮。", 
            "清商一曲原萧爽，消受几多霜露。", 
            "情莫怕，休再望南天、渺渺衡阳浦。", 
            "锦笺附与。", 
            "回首绛云飞，伤心只在，一点相思处。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "翁端恩", 
        "era": "清", 
        "subtype": "七言绝句", 
        "text": [
            "绝顶登临兴未穷，笙钟万壑动春风。", 
            "隔江山色青如黛，画有齐烟几点中。"
        ], 
        "title": "虞山（录一）", 
        "type": "绝句", 
        "yun": "东"
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "半弯眉子被云遮。", 
            "柳乍舒芽。", 
            "绿窗绣罢并头花。", 
            "还向灯前题锦句，寒逗轻纱。", 
            "一片碎琼霞。", 
            "几寸尘沙。", 
            "菩提明镜本无瑕。", 
            "闲倚阑干重拂拭，月也横斜。"
        ], 
        "title": "卖花声 题叶小鸾眉子砚拓本", 
        "type": "词", 
        "yun": "麻"
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "泠泠何处秋声起。", 
            "欲问秋声，只在桐阴里。", 
            "风定芙蓉香十里。", 
            "烹茶唤起娇嫞婢。", 
            "把卷论文人有几。", 
            "还是芭蕉，解得侬心意。", 
            "不合读书明眼底。", 
            "添将多少愁滋味。"
        ], 
        "title": "凤栖梧 自题“梧馆吟秋图”", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "春遍江南风细细。", 
            "正是嫩寒天气。", 
            "燕子衔泥，提壶唤雨，十里软红尘滓。", 
            "袷衣初试。", 
            "看波绿粼粼，野鸥乍起。", 
            "一路桃花，浅深红到半山里。", 
            "回忆岭南旧地。", 
            "有万枝香雪，月明如洗。", 
            "沽酒桥边，采桑村外，一样嫣红姹紫。", 
            "春光无改。", 
            "叹廿载浮踪，鬓丝添矣。", 
            "它日来游，溪上桃花开还未。"
        ], 
        "title": "台城路 桃花庄春望", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "春光好，杨柳画楼西。", 
            "帘外鹦哥初解语，檐前燕子乍衔泥。", 
            "风雨又凄凄。", 
            "春光好，桃李半开时。", 
            "倦倚绣床添弱线，闲抛书卷写新词。", 
            "可惜雨如丝。"
        ], 
        "title": "望江南 春日苦雨", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "春光暮，夏至一阴旋。", 
            "麦陇风来香细细，炊烟何处识红莲。", 
            "仔细与君看。", 
            "玲珑式，月影恰团圆。", 
            "纤手搓来形似玉，银刀擘处气如兰。", 
            "珍重劝加餐。"
        ], 
        "title": "双调望江南 夏饼", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "卅里湖边路。", 
            "带长堤、红桥曲折，绿杨无数。", 
            "云隔烟迷人迹远，只有青山当户。", 
            "曾系艇、鸥波深处。", 
            "渌水粼粼浓似染，最销魂、几阵疏疏雨。", 
            "萍万点，散还聚。", 
            "酒痕记取襟前句。", 
            "看新诗、袖中一卷，吴歈初谱。", 
            "多少长洲荒苑柳，依旧春风眉妩。", 
            "可还似、西冷烟树。", 
            "佳境莫生分别想，證前修、一例天堂住。", 
            "软尘影，漫回顾。"
        ], 
        "title": "金缕曲 题汪小珊水部“六桥烟雨图”", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "卜居幽独。", 
            "喜荒园小小，遥隔尘俗。", 
            "桃柳僵眠，断涧颓垣，几番曾费修筑。", 
            "一壶尚有容身地，况占得、数椽老屋。", 
            "漫思量、魏紫姚黄，守素莫如种菊。", 
            "分得邻家佳种，轻携鸭觜去，篱畔细斸。", 
            "摘芯煎茶，犹胜餐霞，日采幽香盈掬。", 
            "秋深开到黄花候，看麂眼、补来曲曲。", 
            "叹浮踪、岁月频移，倚遍闲庭修竹。"
        ], 
        "title": "疏影 自题“种菊补篱图”", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "瞥见枝头梅蕊暖。愁到眉峰寸寸。", 
            "何处砧声恨。更无言语中心闷。", 
            "金剪裁成添弱线。又把吴绵细选。", 
            "寄与郎如见。休论缣华同贫贱。"
        ], 
        "title": "惜分飞 寄衣", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "冰轮遥挂。", 
            "碧沉沉，杨柳岸，秋光如画。", 
            "一棹烟波深入，片帆轻卸。", 
            "展吟笺，休负了，良宵无价。", 
            "箫声渐咽，银河高泻。", 
            "词人潇洒。", 
            "扣舷歌，罗袖薄，云鬟低亚。", 
            "剪烛还成双影，幽情难写。", 
            "凭私嘱，姮娥道，清辉常借。", 
            "人间天上，年年今夜。"
        ], 
        "title": "秋夜月", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "年来领略愁滋味。", 
            "闲愁万斛凭谁慰。", 
            "分付与东风。", 
            "黄梁一梦中。", 
            "芭蕉心不展。", 
            "脉脉情何限。", 
            "耐得五更寒，香残烛也残。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "青梅累累枝头结。", 
            "狂风忽而频吹折。", 
            "憔悴惜韶光。", 
            "看它蜂蝶忙。", 
            "鱼书谁可递。", 
            "怊怅真无计。", 
            "望断楚云遥，还惜形影凋。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "人静。人静。", 
            "剩有窗前梅影。罗帏生怕春寒。", 
            "忘却三更月残。残月。", 
            "残月。可似昨宵清断。"
        ], 
        "title": "调笑令", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "长安道。好景最饶春晓。", 
            "一树丁香花窈窕。更听佳客到。", 
            "落叶辞枝偏早。别有伤秋怀抱。", 
            "凭与钟期赓曲调。知音从古少。"
        ], 
        "title": "谒金门 题汪小珊《绣蝶盦词钞凤城集》", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "旗亭唱罢赓酬句。", 
            "吟到邗江烟树。", 
            "山色与波光，都写行装彩毫助。", 
            "金焦两点看飞渡。", 
            "远浦忽惊鸥鹭。", 
            "风饱一帆悬，莼羹鲈脍人归去。"
        ], 
        "title": "归田乐 又题渡江词", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "鸟报檐前晴好，人看陌上春还。", 
            "娑罗花发题新句，佳景在壶天。", 
            "蕉叶偶书锦字，兰馐恰敞华筵。", 
            "红牙谱出千秋岁，月又正团圆。"
        ], 
        "title": "锦堂春 又题《兰笙集》", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "絮扑成烟。", 
            "荷小浮钱。", 
            "燕归梁软语缠绵。", 
            "酒醒鸳枕，诗寄鱼笺。", 
            "望山重重，云淡淡，月娟娟。", 
            "花影池边。", 
            "人影帘前。", 
            "数更筹独倚栏杆。", 
            "欲将心事，诉与青天。", 
            "是一分悲，三分恨，十分酸。"
        ], 
        "title": "行香子", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "又摇纨扇脱吴绵。", 
            "恼人天。", 
            "困人天。", 
            "懒倚锈床，独自理花钿。", 
            "柳色青青春色去，睡难稳，傍栏杆、到月残。", 
            "月残。", 
            "月残。", 
            "堕云鬟。", 
            "烛乍弹。", 
            "香乍燃。", 
            "小院寂寞，水槛外、鹦鹉惊寒。", 
            "低语雕笼，昨夜梦初阑。", 
            "唤起玉人钗影坠，调慧舌，说无聊，醒倦眠。"
        ], 
        "title": "江城梅花引 题“仕女调鹦鹉图”", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "荣阳第、佛香亲种。", 
            "平阳第。", 
            "又山房亲种。", 
            "分得灵根，花瓷斗、宜清供。", 
            "敷微荫，满院鬘云拥。", 
            "孤松畔，灵石缝。", 
            "簇繁英、邀得祥禽弄。", 
            "嘉名比似忧昙钵，棠棣馆、更交让称颂。", 
            "旃檀馥郁，贝叶萋菶。", 
            "开了荼蘼，异本端藉禅天送。", 
            "未藉东皇宠。"
        ], 
        "title": "婆罗门令 汪氏壶园看婆罗花，即席赠潘夫人", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "秦淮月，久漾画图中。", 
            "处处楼台歌落日，家家庭院泣秋风。", 
            "寂寞古行宫。"
        ], 
        "title": "望江南 四首 其一", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "秦淮月，一片可怜生。", 
            "荒草斜侵萧寺碧，残阳空照蒋山青。", 
            "流水绕孤城。"
        ], 
        "title": "望江南 四首 其二", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "秦淮月，憔悴惜芳辰。", 
            "玉树歌残南部曲，金钲吹散秣陵春。", 
            "屈指岁更频。"
        ], 
        "title": "望江南 四首 其三", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "秦淮月，望断楚云低。", 
            "生怕风高多鬼语，还惊潮落有莺啼。", 
            "愁煞画楼西。"
        ], 
        "title": "望江南 四首 其四", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "藕孔心多，莲房意苦，丝丝织出千篇。", 
            "怅别怀难诉，倩彼鱼传。", 
            "赢得香车远讶，销魂是、会面它年。", 
            "还疑梦，不因弃掷，那得团圆。", 
            "姗姗。", 
            "幽栖居士，细绎遍回波，忒煞缠绵。", 
            "更水晶宫畔，佳偶如仙。", 
            "添出簪花妙笔，银钩体、濡染云笺。", 
            "从头数，古来几多，淑媛新编。"
        ], 
        "title": "凤凰台上忆吹箫 题管夫人书璇玑图墨刻", 
        "type": "词", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "疏林过微雨，返照明残滴。", 
            "独立野亭中，萧然起寒色。", 
            "澄湖落雁斜，古渡啼鸦寂。", 
            "不见远归人，楚天淡秋碧。"
        ], 
        "title": "涵秋亭小憩怀师十五南塘", 
        "type": "古风", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "周衰政不纲，征伐强侯擅。", 
            "霸业复凌夷，私门势强悍。", 
            "三桓七穆兴，鲁卫势衰愞。", 
            "六卿专晋权，《扬水》为之先。", 
            "争强互相吞，三晋六国半。", 
            "俱酒为家人，倒置履与弁。", 
            "如何周威烈，封侯遂其愿。", 
            "坏法自天朝，史笔昭独断。", 
            "司马续《春秋》，岂独重辞翰。"
        ], 
        "title": "咏史 其一", 
        "type": "古风", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "秦赵会渑池，相如称勇智。", 
            "秦人诈不行，赵亦严兵备。", 
            "瑟缶互相击，计实同儿戏。", 
            "何不讲战守，乃以人国试。", 
            "沛公赴鸿门，累卵危不啻。", 
            "项庄剑已拔，亚父玦屡示。", 
            "如厕间道归，偶值猛虎睡。", 
            "轻兵蹑其后，釜鱼那能避。", 
            "不见楚怀王，留秦死秦地。"
        ], 
        "title": "咏史 其二", 
        "type": "古风", 
        "yun": "寘"
    }, 
    {
        "author": "翁照", 
        "era": "清", 
        "subtype": null, 
        "text": [
            "嬴秦失其鹿，群雄互吞啮。", 
            "沛公能任人，左右有三杰。", 
            "炎威既赩张，西楚遂灰灭。", 
            "一朝飞鸟尽，良弓自摧折。", 
            "功人既囚絷，功狗焉望活。", 
            "而胡丰沛游，歌风起激越。", 
            "韩彭并菹醢，猛士惧流血。", 
            "谁愿守四方，保身自明哲。"
        ], 
        "title": "咏史 其三", 
        "type": "古风", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "武皇重经术，发策策贤良。", 
            "广川抱硕学，天人语周详。", 
            "贾茂董更醇，治道通阴阳。", 
            "而胡命世材，出俾相骄王。", 
            "守正端轨则，推诚化披猖。", 
            "留滞终外藩，稍异投沅湘。", 
            "曲学阿世人，升之在庙廊。", 
            "汉业不复兴，格心谁周防。", 
            "叶公空好龙，见龙乃张皇。"
        ], 
        "title": "咏史 其四", 
        "type": "古风", 
        "yun": "阳"
    }, 
    {
        "author": "翁照", 
        "era": "清", 
        "subtype": null, 
        "text": [
            "文成五利封，尚主亦不惜。", 
            "谓世无神仙，佺乔在咫尺。", 
            "文成五利诛，骈首如羊豕。", 
            "谓世有神仙，所言皆妄耳！", 
            "金银宫阙间，可望不可到。", 
            "清心守环中，无为领众妙。", 
            "而况至人徒，修短非可校。", 
            "不朽超形骸，千秋光远耀。"
        ], 
        "title": "咏史 其五", 
        "type": "古风", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "孔光谮王嘉，浸润致之死。", 
            "马融排李固，承顺权臣指。", 
            "两人擅声华，素推经术士。", 
            "忽焉好恶乖，交口肆诋毁。", 
            "失己违本心，媚人求贵仕。", 
            "平生读何书，适佐贪且鄙。", 
            "一念入奇邪，百世人不齿。", 
            "愿尔顾修名，慎勿污青史。"
        ], 
        "title": "咏史 其六", 
        "type": "古风", 
        "yun": "纸"
    }, 
    {
        "author": "翁照", 
        "era": "清", 
        "subtype": null, 
        "text": [
            "片帆潞河来，相值在泲水。", 
            "知水予告归，南云指故里。", 
            "敬读御赐诗，千丈荣光起。", 
            "载赓洵一德，眷注情无已。", 
            "遭逢媲虞唐，进退善终始。", 
            "公归有程期，我老失准轨。", 
            "离筵布南池，鸣蝉绿阴里。", 
            "无计更挽留，去去波如驶。", 
            "但愿南风狂，维解舟仍舣。"
        ], 
        "title": "送归愚沈少宗伯予告归里 其一", 
        "type": "古风", 
        "yun": "纸"
    }, 
    {
        "author": "翁照", 
        "era": "清", 
        "subtype": null, 
        "text": [
            "忆昔初识公，其岁当壬午。", 
            "两地合云龙，侨札通缟纻。", 
            "吴门与暨阳，来往互宾主。", 
            "矻矻商古今，硁硁订出处。", 
            "龙跃终升天，云散难作雨。", 
            "遥遥两地分，间隔寒与暑。", 
            "云龙今复合，情深逾昔者。", 
            "齿增易惊惕，道进无违拒。", 
            "相期同惜阴，晚节师侃禹。"
        ], 
        "title": "送归愚沈少宗伯予告归里 其二", 
        "type": "古风", 
        "yun": null
    }, 
    {
        "author": "翁照", 
        "era": "清", 
        "subtype": null, 
        "text": [
            "送公归去来，悠悠返荷屋。", 
            "作社赴鸡豚，约伴同樵牧。", 
            "弭棹香水溪，采芝砚山麓。", 
            "谁积衮冕俦，依然抱黄犊。", 
            "道充轻禄位，天定归淳朴。", 
            "我将还故林，老去爱云木。", 
            "三十三山间，结庐卧空谷。", 
            "公能复来过，江皋路应熟。", 
            "念旧话前程，草堂夜同宿。"
        ], 
        "title": "送归愚沈少宗伯予告归里 其三", 
        "type": "古风", 
        "yun": "屋"
    }, 
    {
        "author": "翁煌南", 
        "era": "清", 
        "subtype": "七言绝句", 
        "text": [
            "青天绿地绝纤尘，高阁双松翠入神。", 
            "个里炎威侵不到，天将清景付诗人。"
        ], 
        "title": "敬和栖霞先生鸟松阁作", 
        "type": "绝句", 
        "yun": "真"
    }, 
    {
        "author": "翁煌南", 
        "era": "清", 
        "subtype": "七言绝句", 
        "text": [
            "跃马横刀意气雄，满腔热血破蛮风。", 
            "精诚格厉神威在，从此重新庙貌崇。"
        ], 
        "title": "吴凤庙重修落成", 
        "type": "绝句", 
        "yun": "东"
    }, 
    {
        "author": "翁煌南", 
        "era": "清", 
        "subtype": "七言绝句", 
        "text": [
            "东都此去路漫漫，回首离情泪不乾。", 
            "寞寂孤舟难写恨，家乡窃喜望中看。"
        ], 
        "title": "舟中有感", 
        "type": "绝句", 
        "yun": "寒"
    }, 
    {
        "author": "翁斌孙", 
        "era": "清", 
        "subtype": "七言律诗", 
        "text": [
            "汾水秋风梦影非，不堪血泪渍臣衣。", 
            "靴刀空效李光弼，华表还惊丁令威。", 
            "东海扬尘行复见，西山采蕨分长饥。", 
            "避秦何处桃花水，漫说江南一棹归。"
        ], 
        "title": "赠王耜云中丞", 
        "type": "律诗", 
        "yun": "微"
    }, 
    {
        "author": "翁格", 
        "era": "清", 
        "subtype": "五言绝句", 
        "text": [
            "莫怨春归早，花馀几点红。", 
            "留将根蒂在，岁岁有东风。"
        ], 
        "title": "暮春", 
        "type": "绝句", 
        "yun": "东"
    }, 
    {
        "author": "翁诰", 
        "era": "清", 
        "subtype": null, 
        "text": [
            "清淡坐啸晋祚坼，五马南奔避刘石。", 
            "长沙励志向中原，朝暮州斋运百甓。", 
            "樗蒲戏具牧奴事，生既无闻死何益。", 
            "高论犹堪振懦夫，光阴分寸谁珍惜。", 
            "金君名字慕古人，昂藏磊落自写真。", 
            "鸡群独立千里鹤，形貌不与寻常论。", 
            "八州富贵非所羡，名山大业当精勤。", 
            "君不见弃官归去彭泽令，祖孙高躅千秋敬。", 
            "抚松采菊良可师，运甓君偏希士行。", 
            "吁嗟乎！", 
            "少年掣电须臾过，努力不早奈老何！", 
            "及时矻矻休蹉跎。"
        ], 
        "title": "题金亦陶运甓图", 
        "type": "古风", 
        "yun": null
    }, 
    {
        "author": "翁荃", 
        "era": "清", 
        "subtype": null, 
        "text": [
            "士生三代下，著书日纷纭。", 
            "武侯与靖节，述作称完人。", 
            "三聘出草庐，治国兼治军。", 
            "灭贼志未遂，鞠躬竟忘身。", 
            "彭泽归去来，耻为二姓臣。", 
            "甘守西山节，荆轲愿空存。", 
            "二公重志行，岂惟尚华文。", 
            "隆中倘未出，悠然乐天真。", 
            "柴桑苟任事，述祖抒忠纯。", 
            "易地则皆然，孟子曾有云。", 
            "吾生千载后，展卷如相亲。", 
            "梦寤接古贤，心期共探论。", 
            "还祈志颜尹，望古情弥敦。"
        ], 
        "title": "读武侯靖节合集", 
        "type": "古风", 
        "yun": null
    }, 
    {
        "author": "翁荃", 
        "era": "清", 
        "subtype": null, 
        "text": [
            "穷经一生事，老至强荷锄。", 
            "先师鄙樊子，农圃谢不如。", 
            "我胡忽改业，甘为小人徒。", 
            "圭组岂不荣，日与倾危俱。", 
            "黾勉食其力，一饱安有馀。", 
            "魂梦无萦扰，日高起徐徐。", 
            "床头清酒熟，聊以解辛劬。"
        ], 
        "title": "田家诗拟陶", 
        "type": "古风", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "共向东林觅远师，柳塘春色日迟迟。", 
            "帆过野浦人将别，路到玄亭客自奇。", 
            "茗宴已终谈未了，萍踪重会事难期。", 
            "可能送子无新句，为语舟樯且勿移。"
        ], 
        "title": "张鄂山将归四明维舟珠江同过石公精舍因次前韵送之二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "瓣香聊为寄湖滨，孺子生刍未易陈。", 
            "事往渐忧青史误，心存空有白头新。", 
            "飞从天上宜千仞，老向尘中又一春。", 
            "异日相逢论故旧，笠边须作下车人。"
        ], 
        "title": "张鄂山将归四明维舟珠江同过石公精舍因次前韵送之二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "朔南万里共年华，折柬相招路岂遐。", 
            "月下满浮千日酒，火中飞出一城花。", 
            "关门不禁时开钥，匣印犹封未报衙。", 
            "天为主人晴此夕，鸡鸣新雨在檐牙。"
        ], 
        "title": "上元夕姚龙友鹾司招饮诘朝而雨即事赋谢", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "扁舟相送属清和，别后东风又再过。", 
            "善病马卿犹宿昔，重临黄霸定如何。", 
            "三江有戍今仍肃，万口成碑久更多。", 
            "遗爱祠边方亩地，年年生日满笙歌。"
        ], 
        "title": "寄吴留村大司马", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "舟楫今辞粤海春，南来旌节古谁伦。", 
            "陆生岂是求金使，汲黯甘为发粟臣。", 
            "义足荣身从况瘁，力能益国任家贫。", 
            "吾侪一笑堪相别，无数江边洒泪人。"
        ], 
        "title": "送龚蘅圃驾部还都", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鹤峰清绝万山呈，却待坡公始得名。", 
            "江走縠纹来百里，帆悬斜照掠孤城。", 
            "当年旅寓闻钟地，此日华筵奏曲声。", 
            "不有能诗贤令尹，只应长揖礼先生。"
        ], 
        "title": "佟归善德新招宴白鹤峰同王南区太守俞介石别驾于连平南溟陈河源龚太史含五梁太史药亭方处士誉子季处士伟公", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "从来佐郡称多暇，一遇诗人事事清。", 
            "竹里幽斋谁得到，花边新雨客能行。", 
            "频开美酝传金碗，坐听娇歌倚玉笙。", 
            "昨日西湖同泛棹，月明今夜在江城。"
        ], 
        "title": "俞别驾介石招饮郡斋", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "英年异骨总超群，况复清才绝众芬。", 
            "笔下词流称倒峡，赋成人意欲淩云。", 
            "取途自合先高足，语勇何须问败军。", 
            "曾作汨罗江上客，巫阳招尽世谁闻。"
        ], 
        "title": "次答张亦姜二首 其一", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "八法曾传燕尾波，老来渐负北山萝。", 
            "空存匪石心难转，何处悬厓字可磨。", 
            "劣迹未堪鹅子换，新诗将付雪儿歌。", 
            "归舟异日池塘梦，唱和终知别后多。"
        ], 
        "title": "次答张亦姜二首 其二", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮四百共幽寻，清籁曾将俗耳针。", 
            "抱朴久无仙吏迹，授书徒负老人心。", 
            "世间岁月驰驹隙，弦里宫商别鹤音。", 
            "莫道楚南非远道，东西流水隔高深。"
        ], 
        "title": "次答连双河送之归湖南", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清风空满越城阴，莫遂三年告养心。", 
            "屡赋白华归未得，一行风木恨何深。", 
            "布帆无恙南江水，班马长嘶北塞音。", 
            "闻说旧乡今作郡，大材宁许久山林。"
        ], 
        "title": "送姚龙友鹾司", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "中枢本自典遐方，近奉天书出建章。", 
            "八表同风归有道，百蛮重译总来王。", 
            "关河持节霜生戟，尊酒论文士满堂。", 
            "欲颂九如称寿兕，新秋明月拟清光。"
        ], 
        "title": "陈关部", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "如何万里赴幽燕，正是蕉黄荔熟天。", 
            "南海歌骊飞雨外，西风骑马转蓬前。", 
            "壮游尚觉光生路，旧识应惊雪满颠。", 
            "朝右近多交好在，帝城云日与留连。"
        ], 
        "title": "送云在青入都", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "宅边开径接疏篱，步屧相过旦夕宜。", 
            "方沼红鱼春后子，平台苍树古来枝。", 
            "忽看山色浮人外，尚记名园隔水涯。", 
            "伯叔父兄文酒会，白头犹梦旧追随。"
        ], 
        "title": "过家开仲新斋因忆帆园旧游", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "肩舆不速赴高轩，正喜新秋好晤言。", 
            "白帝来时风满座，青尊开处雨翻盆。", 
            "即飞玉露消残暑，谁泻银河洗厚坤。", 
            "却为吾侪留重客，未教舟楫返江门。"
        ], 
        "title": "立秋日冒雨过林立人因同潘子登许允臣饮罗非黄乔梓山斋有作", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "步屧闲阶月满堂，更浮香茗对幽篁。", 
            "人过中岁衰难寐，酒到深更醒亦狂。", 
            "竹榻梦回馀旧泪，絺衣朝起趁新凉。", 
            "不堪共上高岩望，江水迢迢似恨长。"
        ], 
        "title": "秋夜同梁巨川卢俊斯过宿潘子登寓斋早起别去与巨川登锦岩次子登韵", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾于三楚识文雄，健笔翩翩大国风。", 
            "衡岳万峰来纸上，洞庭千里入胸中。", 
            "含香粉署高天近，奉使星槎绝域通。", 
            "野老白头环堵内，干旌遥出粤城东。"
        ], 
        "title": "赠谢榷部龙友", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "照乘明珠出海波，同人无不为君歌。", 
            "诗书有此真堪托，清白遗之亦已多。", 
            "犬子文章终喻蜀，凤雏毛羽合巢阿。", 
            "而翁莫道生儿晚，见尔携孙鬓未皤。"
        ], 
        "title": "贺伟公举子", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "近郭新开百尺楼，诸峰如画坐来收。", 
            "数声疏磬鹤清唳，一曲溪光人白头。", 
            "道有废兴唯自啸，心无驰骛不烦休。", 
            "练江千里非难到，拟酌黄花及好秋。"
        ], 
        "title": "寄题姚云望年伯新阁", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "同源千里即同堂，三世论交鬓已苍。", 
            "旧德在人棠树老，新诗贻我夜珠光。", 
            "文章得路声华远，霄汉乘风羽翼长。", 
            "计日黄金台下路，马蹄看尔踏春芳。"
        ], 
        "title": "次答家良可", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "冷花疏竹闭闲亭，煮茗烹泉自著经。", 
            "论长以吾为一日，言诗期尔续先型。", 
            "溪山雪里堪移棹，兄弟行时合聚星。", 
            "更颂乌衣三谢句，几人清逸得宁馨。"
        ], 
        "title": "顾斌琬清琬兄弟过访有诗兼携其叔瑞长见贻之作相示次清琬韵兼答瑞长", 
        "type": "律诗", 
        "yun": "青"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "少有文章老更成，每从林下领诸生。", 
            "南溟不负抟风力，北路无嫌踏雪行。", 
            "双阙晴时瞻紫气，五云开日奏新名。", 
            "君家旧德黄门在，看尔飞扬继直声。"
        ], 
        "title": "送岑圣眉北上", 
        "type": "律诗", 
        "yun": "庚"
    }, 
    {
        "author": "翁树培", 
        "era": "清", 
        "subtype": null, 
        "text": [
            "厉诗但衍宝积经，前此作者推阮亭。", 
            "此卷无诗但存画，淡描水墨非丹青。", 
            "纷拿变幻斗俶诡，精怪出没鞭雷霆。", 
            "飙驰电掣兽奔驶，刀剑断折纷雨零。", 
            "钵底忽现小儿相，手足卷曲如拘囹。", 
            "半空天乐下鸾驭，慈光普照留云軿。", 
            "我于此图悟禅指，画师寓意加丁宁。", 
            "佛言贪嗔与痴爱，根尘净绝无畦町。", 
            "尔缘性嗜啖人子，饕餮餍饫污膻腥。", 
            "是曰贪心杀机伏，轮回毂转不暂停。", 
            "尔缘幼子失所往，七日遍索穷幽冥。", 
            "是曰痴心堕恶趣，如茧自缚迷难醒。", 
            "尔作狡狯聚丑类，搴旗挥刃铦发硎。", 
            "是曰嗔心即苦海，无明焰炽通天庭。", 
            "尔因弱雏乞援救，涕洟哀吁怜伶仃。", 
            "是曰爱心著魔障，爱未能割况汝形。", 
            "四者轇轕互薰染，流派那辨渭与泾。", 
            "遂兴幺么蠢蠕动，蕃孳鷇勃生螟蛉。", 
            "钵耶非钵乃佛力，琉璃七宝圆光荧。", 
            "相与非相难执著，鸠盘嫫母尹与邢。", 
            "神奸魑魅起妄念，爱魔未许逃天刑。", 
            "慈悲智慧释尘缚，空空倒挈军持瓶。", 
            "离奇惝恍震心魄，花妖木客招群灵。", 
            "人非人兮想非想，青磷佛火辉流萤。", 
            "李森朱璧不可作，谁与画手存模型。", 
            "不徒罗家绘图拟，好续梵偈传镫铭。"
        ], 
        "title": "题揭钵图", 
        "type": "古风", 
        "yun": "青"
    }, 
    {
        "author": "翁树培", 
        "era": "清", 
        "subtype": null, 
        "text": [
            "两崖老树摇秋声，疏林摵摵飘红英。", 
            "槎丫瘦削倍萧瑟，俄看数点寒鸦横。", 
            "横处排空复成阵，欲落不落栖还惊。", 
            "性果求安便止宿，心缘怀侣犹飞鸣。", 
            "商飙习习振林谷，纷纷翔集仍回萦。", 
            "一枝岂不故巢恋，归羽未定烦经营。", 
            "烟云半抹意惝恍，树杪遮断红霞明。", 
            "长空来往极寥廓，徘徊怅望劳浮生。", 
            "合离下上得所适，超忽远近随遐征。", 
            "树惟见鸦不见叶，夕阳疏影衔山晴。", 
            "山人静者独观妙，机心世虑两不撄。", 
            "临流拄杖意何属，坐视物化无枯荣。", 
            "写生取神不求似，气味包蓄逾孤清。", 
            "微烘淡墨渐无迹，门径异否衡山评。"
        ], 
        "title": "陈白阳古木寒鸦", 
        "type": "古风", 
        "yun": "庚"
    }, 
    {
        "author": "翁树培", 
        "era": "清", 
        "subtype": null, 
        "text": [
            "百六十字辉星躔，永叔所得原叔传。", 
            "我从皇祐溯保大，后先俯仰已百年。", 
            "宋兴百年盛文治，龙图学士登集贤。", 
            "搜碑手题《集古录》，传信新订薛史编。", 
            "夷陵舟中伴行笈，玉堂儤直供丹铅。", 
            "回思初得二十载，双桂楼下屏风前。", 
            "牡丹姚魏谱京洛，鸲鹆眼晕摹方圆。", 
            "公时南京作留守，此砚先已来应天，沈湮弃置忽显豁，押尾小印精雕镌。", 
            "升平回首忆畴昔，江南野老词凄然。", 
            "自言幼时尝及见，金陵旧有负郭田。", 
            "先朝元宗重文史，缥缃器具能精妍。", 
            "承明石渠富珍秘，廷圭之墨澄心笺。", 
            "是时歙州置砚务，饩廪月给唐国钱。", 
            "龙尾山头斸苍骨，罗纹坑底淘清泉。", 
            "尚方岁取有程课，箕裘世业弥精专。", 
            "溪流渐湮山脉断，沧桑变后岁月迁。", 
            "摩挲此砚三叹息，无端枨触增流连。", 
            "一代繁华说江左，万古灵秀钟山川。", 
            "李少微名漫题记，谢景山瓦曾周旋。"
        ], 
        "title": "南唐官砚歌", 
        "type": "古风", 
        "yun": "先"
    }, 
    {
        "author": "翁咸封", 
        "era": "清", 
        "subtype": null, 
        "text": [
            "锦城缬林擅春色，名花一枝香一国。", 
            "照眼红妆绝代姿，笑风泣雨情无极。", 
            "天然艳冶去雕饰，匀粉施朱净如拭。", 
            "银烛高烧金屋深，护持凭仗东君力。", 
            "满院春阴作寒食，游丝穿柳当风织。", 
            "紫燕衔飞上画梁，纷纷蝶散雕阑北。", 
            "惜春底事争相忆，冉冉春光惜不得。", 
            "香霏阁上卷帘看，杜宇啼残暮云黑。"
        ], 
        "title": "海棠吟", 
        "type": "古风", 
        "yun": "职"
    }, 
    {
        "author": "翁咸封", 
        "era": "清", 
        "subtype": null, 
        "text": [
            "扬州梦断狂飙起，绰约花魂度江水。", 
            "异香片片团作云，飞堕丰台幻红紫。", 
            "丰台芍药颜色殊，万花作会铺锦毹。", 
            "就中一枝最妖艳，玉盘捧出倾城姝。", 
            "王孙赏春荡春目，量珠买春欢不足。", 
            "晓来金弹打黄莺，蝴蝶却依花底宿。", 
            "可怜三月群芳残，独携艳友凭雕阑。", 
            "隔幕风摇彩幡冷，酒浇婪尾留春难。", 
            "粉醉红酣日将暮，叶上愁题别离句。", 
            "一声鶗鴂怨春归，絮乱丝繁夜迷路。"
        ], 
        "title": "丰台芍药谣", 
        "type": "古风", 
        "yun": null
    }, 
    {
        "author": "翁叔元", 
        "era": "清", 
        "subtype": null, 
        "text": [
            "迩来有微疾，遂得身闲居。", 
            "隐几发清思，且复亲诗书。", 
            "夜阑不成寐，落月明前除。", 
            "渐觉万虑捐，往往见太虚。", 
            "多恐疾良已，此念又复初。"
        ], 
        "title": "病中杂述二首 其一", 
        "type": "古风", 
        "yun": "鱼"
    }, 
    {
        "author": "翁叔元", 
        "era": "清", 
        "subtype": null, 
        "text": [
            "我初亦何为，无端在陶冶。", 
            "我身既非真，况乃名氏假。", 
            "因复被虚声，从人置高下。", 
            "微生属醯鸡，世事付野马。", 
            "浮云与电光，于我何有者？"
        ], 
        "title": "病中杂述二首 其二", 
        "type": "古风", 
        "yun": "马"
    }, 
    {
        "author": "翁运标", 
        "era": "清", 
        "subtype": "五言律诗", 
        "text": [
            "叫月叩璿宫，乾坤一气中。", 
            "天门何詄宕，海色自溟濛。", 
            "绛节逢金母，青裙拜木公。", 
            "更邀王子晋，细奏玉玲珑。"
        ], 
        "title": "纪梦", 
        "type": "律诗", 
        "yun": "东"
    }, 
    {
        "author": "翁运标", 
        "era": "清", 
        "subtype": "七言律诗", 
        "text": [
            "四十专城早立勋，投簪及赴旧榆枌。", 
            "唤回梁苑繁台梦，许入间鸥野鹿群。", 
            "崔琰虬须人未老，孙登鸾啸我先闻。", 
            "藩车小市成前度，何处重逢左阿君。"
        ], 
        "title": "晤王孟亭太守于金陵", 
        "type": "律诗", 
        "yun": "文"
    }, 
    {
        "author": "翁时稚", 
        "era": "清", 
        "subtype": null, 
        "text": [
            "神山有威凤，雌鸣求其凰。", 
            "吐气日五色，百年无文章。", 
            "誓欲辞丹穴，扈阁供翱翔。", 
            "一去万余里，凌虚览下方。", 
            "桐花久无阴，竹实难为粮。", 
            "栖止乏珍木，振翼还扶桑。", 
            "讵若燕雀志，相贺惟华堂。", 
            "门庭傥罗网，中道空悲伤。"
        ], 
        "title": "寓怀 其一", 
        "type": "古风", 
        "yun": "阳"
    }, 
    {
        "author": "翁时稚", 
        "era": "清", 
        "subtype": null, 
        "text": [
            "衡山何崔嵬，去天不盈尺。", 
            "绿萝摇晴烟，邈与尘世隔。", 
            "颇闻方瞳翁，破铛煮白石。", 
            "手弄明月光，冥栖在窟宅。", 
            "叹我血肉躯，何由生羽翼。", 
            "路逢古仙人，长跪问鍊魄。", 
            "亲授不死方，云可烧琼液。", 
            "丹砂久欲营，霜鬓苦相迫。", 
            "别我骑青鸾，仰视了无迹。", 
            "吾将谢俗流，去作阆风客。"
        ], 
        "title": "寓怀 其二", 
        "type": "古风", 
        "yun": null
    }, 
    {
        "author": "翁时稚", 
        "era": "清", 
        "subtype": "七言律诗", 
        "text": [
            "人日题诗句懒裁，草堂萧瑟向江开。", 
            "忍将书剑风尘老，但觉星霜鬓发催。", 
            "山水有缘还蜡屐，莺花无恙又衔杯。", 
            "定知放鹤林和靖，载酒亭皋独访梅。"
        ], 
        "title": "人日寄林颖叔", 
        "type": "律诗", 
        "yun": "灰"
    }, 
    {
        "author": "翁时稚", 
        "era": "清", 
        "subtype": "七言律诗", 
        "text": [
            "美人香草合通辞，惆怅樊川感鬓丝。", 
            "绛雪楼台中妇艳，青溪烟水小姑祠。", 
            "独眠凉月如幽怨，不嫁东风忍自痴。", 
            "怕向廊阴望颜色，累侬红豆作相思。"
        ], 
        "title": "秋海棠 其一", 
        "type": "律诗", 
        "yun": "支"
    }, 
    {
        "author": "翁时稚", 
        "era": "清", 
        "subtype": "七言律诗", 
        "text": [
            "墙根延伫望斜阳，竹绣罗衣竟体香。", 
            "红粉年年伤薄命，秋心寸寸尽回肠。", 
            "神仙小谪兰期晚，风露无情茜袖凉。", 
            "我亦吟香感迟暮，古来萝薜属潇湘。"
        ], 
        "title": "秋海棠 其二", 
        "type": "律诗", 
        "yun": "阳"
    }, 
    {
        "author": "庄棫", 
        "era": "清", 
        "subtype": null, 
        "text": [
            "罨重城。", 
            "凄凄风雨都来，伴我孤征。", 
            "渐湿雾凄迷不断，薄寒料峭还生。", 
            "秋心暗惊。", 
            "沉沉不放新晴。", 
            "倚槛慵开銮镜，临流罢抚银筝。", 
            "漫忘却、他乡茱萸节近，黄花放后，白衣人远，但见拍水沙凫野渡，寥天云雁烟汀。", 
            "黯销凝。", 
            "匆匆又听橹声。"
        ], 
        "title": "八六子", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "风风雨雨到天涯。", 
            "春归何处家。", 
            "有人肠断为莺花。", 
            "莺花须自嗟。", 
            "眉黛浅，鬓云斜。", 
            "乱红窗外遮。", 
            "轻阴那不护韶华。", 
            "偏教愁暮鸦。"
        ], 
        "title": "阮郎归", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "荼蘼开后群芳歇。绿阴满院听鶗鴂。", 
            "窗外老莺声。都教和泪听。", 
            "日长人倦午。芳草蝴蝶舞。", 
            "瘦损小腰围。翩翩金翅衣。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "晓云和梦凝鸳帐。梨花如雪还相向。", 
            "人在木兰艭。春波度远江。", 
            "归来梦莫续。潜伴诸郎宿。", 
            "郎意若为寻。妾愁江水深。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "宫眉新样黄初吐。梦惊粉重西园雨。", 
            "弱薄不胜衣。满园莺乱飞。", 
            "楼头花事寂。金雁无消息。", 
            "怎得晚春时。薄情郎早归。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "画桥绿水沽春酒。鸟啼门外霏春柳。", 
            "春色倍关心。闲庭芳草深。", 
            "花丛人似月。忙煞飞来蝶。", 
            "帘外几番风。香闺梦正浓。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "朝朝花花相映红。", 
            "钿雀金蝉香阁，绣帷中。", 
            "炉篆纱窗云雾，星眼倦朦胧。", 
            "望到楼头不见，有归鸿。"
        ], 
        "title": "思帝乡", 
        "type": "词", 
        "yun": "东"
    }, 
    {
        "author": "庄棫", 
        "era": "清", 
        "subtype": null, 
        "text": [
            "芳草岸，岸上玉骢嘶。", 
            "红袖满楼招不见，桥边杨柳细如丝。", 
            "春雨杏花时。"
        ], 
        "title": "梦江南", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "玉楼寒，芳草碧。", 
            "门外马嘶人迹。", 
            "搴绣幕，拂银屏。", 
            "风来夜不扃。", 
            "应念我，偏相左。", 
            "鱼钥重门深锁。", 
            "书不寄，梦无凭。", 
            "窗纱一点灯。"
        ], 
        "title": "更漏子", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "烧蜡烛，照银屏。", 
            "袖罗轻。", 
            "暗忆扁舟下绿汀。", 
            "布帆声。", 
            "新月半明半暗，浮云旋散旋生。", 
            "只有些微看不见，两三星。"
        ], 
        "title": "春光好", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "熏炉香烬，画堂烟暝。", 
            "无语掩重门。", 
            "梦未曾醒。", 
            "灯先上了，帘外已黄昏。", 
            "窗儿独自看都黑，那个与温存。", 
            "只有经行。", 
            "玉阑干畔，留得旧啼痕。"
        ], 
        "title": "少年游", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "梦里流莺啭。", 
            "唤起春人都倦。", 
            "砑笺莫漫去题红，雨丝风片，帘幕晚阴捲。", 
            "碧云冉冉遥山展。", 
            "去也无人管。", 
            "便寻画箧螺黛，可堪路隔天涯远。"
        ], 
        "title": "青门引", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "晓妆未褪衣衫薄。昼长独上三层阁。", 
            "帘卷对青山。眉痕新月弯。", 
            "含羞罗袖掩。自拂桃枝簟。", 
            "鸾镜绣帏中。花花相映红。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "庄棫", 
        "era": "清", 
        "subtype": null, 
        "text": [
            "斜日楼台，平芜道路。", 
            "玉骢嘶去无寻处。", 
            "断霞一抹远山横，东风忽送行云住。", 
            "美景匆匆，华年负负。", 
            "当筵空把金尊舞。", 
            "尊前馀沥且休挥，明朝帘外迷红雨。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "翁志琦", 
        "era": "清", 
        "subtype": null, 
        "text": [
            "团扇复团扇，皎皎白于雪。", 
            "永昼引清飙，良宵延素月。", 
            "秋来置箱奁，寻常不轻发。", 
            "薄俗区故新，君子秉贞节。", 
            "炎曦会有时，谁云恩义绝。"
        ], 
        "title": "反班婕妤怨歌行", 
        "type": "古风", 
        "yun": null
    }, 
    {
        "author": "翁志琦", 
        "era": "清", 
        "subtype": null, 
        "text": [
            "七年依我住，晨夕不暂离。", 
            "三月不相见，惓惓系我思。", 
            "吹呼入门来，一笑舒双眉。", 
            "登我所坐榻，弄我所吟诗。", 
            "我吟三十载，苦心实在兹。", 
            "名山传绝业，回首当付谁？", 
            "数篇乞记诵，授之复何私。", 
            "他时晓人事，应识此言悲。"
        ], 
        "title": "外孙信儿至", 
        "type": "古风", 
        "yun": "支"
    }, 
    {
        "author": "翁志琦", 
        "era": "清", 
        "subtype": null, 
        "text": [
            "左家娇女禀夙慧，把卷问耶欲学吟。", 
            "耶穷正缘苦吟误，尔何学吟费苦心。", 
            "不闻郝钟礼法重大义，妇德何尝在识字。"
        ], 
        "title": "答女口号", 
        "type": "古风", 
        "yun": null
    }, 
    {
        "author": "翁志琦", 
        "era": "清", 
        "subtype": "五言绝句", 
        "text": [
            "朝来揽明镜，白发感蹉跎。", 
            "毕竟无公道，愁人鬓畔多。"
        ], 
        "title": "白发", 
        "type": "绝句", 
        "yun": "歌"
    }, 
    {
        "author": "翁志琦", 
        "era": "清", 
        "subtype": "七言绝句", 
        "text": [
            "田氏遗墟没草莱，春风犹见紫荆开。", 
            "愿携当日连枝种，分与人间处处栽。"
        ], 
        "title": "田氏紫荆里", 
        "type": "绝句", 
        "yun": "灰"
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "穷非我独。", 
            "叹流离异地，难问殊俗。", 
            "海曲荒陇，弹指楼台，行窝谁与兴筑。", 
            "卜邻不隔东西路，也只好、称贞缩屋。", 
            "等闲过、风雨重阳，但惜有篱无菊。", 
            "比似长沙卑湿，韩康今日至，茯苓新剧。", 
            "市远盘飧，灭灶更炊，剩有寒泉堪掬。", 
            "芭蕉雨滴凄凉语，却添得、回肠屈曲。", 
            "知明年、又在何方，漫葺黄冈竹楼。"
        ], 
        "title": "疏影", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "竹屋纸明窗。", 
            "聊可支床。", 
            "小亭一角绕长廊。", 
            "曲曲层台如雁齿，合种花王。", 
            "草绿满庭芳。", 
            "亚字红墙。", 
            "碧桃谢却桂枝香。", 
            "可惜梧桐新雨后，少个池塘。"
        ], 
        "title": "卖花声 题藏墨山房", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "老干槎枒枝叶茂。", 
            "待得花开，花比人还瘦。", 
            "欲折一枝香在手。", 
            "最怜碎朵盈罗袖。", 
            "细雨春风吹不透。", 
            "帘内书声，帘底灯如豆。", 
            "笑对花神酬斗酒。", 
            "明年可似今年否。"
        ], 
        "title": "蝶恋花 藏墨山房丁香花盛开，为填此阕", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "蓦地波澜，掷碎了、菱花圆月。", 
            "伤心处、白杨衰草，轜车临穴。", 
            "歌舞樽前欢梦短，繁华镜里浮沤阅。", 
            "尽缠绵、愿结再生盟，孤怀洁。", 
            "巾帼女，多奇节。", 
            "拼绝命，黄金屑。", 
            "叹珠沉花谢，九回肠折。", 
            "慷慨难忘斑竹恨，乱离岂恋红尘瞥。", 
            "听夜深、愁雨洒空阶，香魂冽。"
        ], 
        "title": "满江红 江阴年仙九尚书没于崇川，侧室吴氏吞金以殉", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "虚白堂前传异种。", 
            "紫绶曾邀宠。", 
            "斜月上帘钩，浅碧笼烟，几处凉初送。", 
            "柔姿羞藉东皇重。", 
            "溽暑宜清供。", 
            "莫道不如春，色比秾桃，瘦与黄花共。"
        ], 
        "title": "醉花阴 紫薇花", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "信美非吾土。", 
            "笑浮家、等闲再值，良宵三五。", 
            "深院木犀香已谢，渐惜秋光欲暮。", 
            "只碎菊、篱边方吐。", 
            "漫道井梧添叶好，怕羁愁、添得心尤苦。", 
            "荣憔感，向谁诉。", 
            "纪时今日逢冷露。", 
            "检巾箱、吴绵已罄，故衣重补。", 
            "青女素娥还耐冷，下界尘凡莫数。", 
            "恰圆魄、重开顾兔。", 
            "拜月盈盈同说饼，算乡风、犹是江南路。", 
            "何处问，旧皋庑。"
        ], 
        "title": "金缕曲 闺中秋作", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "天为辟名园，留我三年住。", 
            "来岁牡丹时，我又辞巢去。", 
            "花也太多情，似共离人语。", 
            "燕子若归来，莫更和春驻。"
        ], 
        "title": "生查子 留别藏墨山房", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "昨夜轻寒，开帘瞥见，玉龙回舞。", 
            "飞花糁径，朵朵散时还聚。", 
            "短篱边、冷梅吐芬，曲廊缓步殊增趣。", 
            "似故乡风景，修篁斜倚，遥天将暮。", 
            "谁语。", 
            "离情绪。", 
            "记咏雪闲庭，围炉觅句。", 
            "韶华易改，雁影纷飞几处。", 
            "到春来、棠棣半开，天涯坐惜修程阻。", 
            "难频年、戍鼓常惊，极目燕台树。"
        ], 
        "title": "琐窗寒 雪夜怀诸兄弟", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "灵光留独。", 
            "记才经劫火，一洗浇俗。", 
            "往日亭台，讲舍新移，老圃劳它重筑。", 
            "飘零我是无家客，幸庇厦、何妨茅屋。", 
            "待殿春、花事阑时，分取半弓莳菊。", 
            "连岁吴陵小住，长镵躬托命，园蓛自剧。", 
            "欲乞淮王，残药分尝，安得刀圭盈掬。", 
            "江南烽火连天地，已历遍、羊肠九曲。", 
            "知何时、真息劳踪，笑问平安修竹。"
        ], 
        "title": "疏影", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "晓日半窗晴照。", 
            "积雪满庭寒峭。", 
            "呵手试新妆，慵把眉痕重扫。", 
            "休笑。", 
            "休笑。", 
            "为探小园梅早。"
        ], 
        "title": "如梦令 雪霁小园探梅", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "初疑霜，复疑雾。", 
            "玉屑霏，金葩吐。", 
            "东风吹得十分匀，开遍梨花千万树。"
        ], 
        "title": "花非花 雾凇", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "何处秋声早。", 
            "碧沉沉、梧桐树底，暖凉初报。", 
            "觅句不妨芳径滑，踏遍闲庭细草。", 
            "渐月影、枝头斜照。", 
            "丛桂小山留不住，恨无端、偏鼓西风棹。", 
            "琴韵歇，炉烟袅。", 
            "仙人见说瑶台好。", 
            "瞥红尘、彩鸾飞去，佩环声杳。", 
            "札札鸣机灯火夜，犹寄相思远道。", 
            "今只剩、零烟残稿。", 
            "逝水年华惊易改，认丰姿、画里容仍渺。", 
            "追往事，泪多少。"
        ], 
        "title": "金缕曲 题李宛湘夫人花阴绕步遗照", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "朔风峭劲严冬节。", 
            "泰岱顶、行踪绝。", 
            "有人杖策独寻幽，不管天门深鐍。", 
            "兹游突过，昌黎登华，书与家人别。", 
            "一编岱览难周列。", 
            "择胜处、新图揭。", 
            "云亭封禅久无书，谁识相如才杰。", 
            "庭闱眷念，觚棱回首，自记轮蹄辙。"
        ], 
        "title": "御街行 题吴春海太史鸿恩“岁寒登岱图”", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "星。", 
            "银汉西斜点点明。", 
            "流莺过，一样照空庭。"
        ], 
        "title": "十六字令 分题作 其一", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "云。", 
            "薄似轻罗剪水纹。", 
            "微皴处，新月露眉痕。"
        ], 
        "title": "十六字令 分题作 其二", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "溪。", 
            "欸乃声声泛绿漪。", 
            "桃源路，前度可曾迷。"
        ], 
        "title": "十六字令 分题作 其三", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "山。", 
            "晓起开门雪里看。", 
            "苍松影，装点翠云鬟。"
        ], 
        "title": "十六字令 分题作 其四", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "欢。", 
            "久别方知会面难。", 
            "今宵饮，倾盏径须乾。"
        ], 
        "title": "十六字令 分题作 其五", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "愁。", 
            "细雨黄昏独倚楼。", 
            "无情绪，随又上眉头。"
        ], 
        "title": "十六字令 分题作 其六", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "鱼。", 
            "织水梭痕约略如。", 
            "从流上，传得故人书。"
        ], 
        "title": "十六字令 分题作 其七", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "虫。", 
            "露冷阶前泣晓风。", 
            "凄凄语，商略过残冬。"
        ], 
        "title": "十六字令 分题作 其八", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "红梅阁，殿直昔幽栖。", 
            "逋老却输仙眷挈，侍儿曾记小名题。", 
            "曲巷在桥西。"
        ], 
        "title": "望江南 题刘彦清农部“古红梅阁图” 其一", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "红梅阁，小住惬平生。", 
            "词客彩毫工觅句，美人黄土尚多情。", 
            "梦也忒分明。"
        ], 
        "title": "望江南 题刘彦清农部“古红梅阁图” 其二", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "红梅阁，画里唤真真。", 
            "棐几添香清有韵，雕阑倚袖净无尘。", 
            "古艳此传神。"
        ], 
        "title": "望江南 题刘彦清农部“古红梅阁图” 其三", 
        "type": "词", 
        "yun": null
    }, 
    {
        "author": "翁瑞恩", 
        "era": "清", 
        "subtype": null, 
        "text": [
            "红梅阁，往事与谁谈。", 
            "响屐不堪寻旧径，桃花并恐失空庵。", 
            "何处望江南。"
        ], 
        "title": "望江南 题刘彦清农部“古红梅阁图” 其四", 
        "type": "词", 
        "yun": null
    }, 
    {
        "author": "翁志琦", 
        "era": "清", 
        "subtype": "五言律诗", 
        "text": [
            "梦境原虚幻，情真幻亦真。", 
            "身尝为客苦，心恋在家贫。", 
            "衣食怜娇女，忧劳慰老亲。", 
            "不知闺阁梦，曾否见归人？"
        ], 
        "title": "连夜梦归故乡醒后偶成", 
        "type": "律诗", 
        "yun": "真"
    }, 
    {
        "author": "翁叔元", 
        "era": "清", 
        "subtype": "七言律诗", 
        "text": [
            "孤踪寂寞与时违，匹马荒郊趁落晖。", 
            "有影自随还对语，无家可老尚思归。", 
            "花当寒谷先秋落，雁叫空江带雪飞。", 
            "弃妇可怜身已去，向人犹整嫁时衣。"
        ], 
        "title": "下第出都途中偶成", 
        "type": "律诗", 
        "yun": "微"
    }, 
    {
        "author": "翁叔元", 
        "era": "清", 
        "subtype": "七言律诗", 
        "text": [
            "三年转战苦苍生，禁旅传餐满市城。", 
            "窦氏已来关右表，令公犹典朔方兵。", 
            "却看星象书含誉。", 
            "愿得临边诸将帅，许教陇亩事春耕。"
        ], 
        "title": "闻官军收八闽", 
        "type": "律诗", 
        "yun": "庚"
    }, 
    {
        "author": "翁咸封", 
        "era": "清", 
        "subtype": "五言绝句", 
        "text": [
            "灼灼瓶中花，可怜颜色好。", 
            "色好已离根，芳菲亦难保。"
        ], 
        "title": "瓶花叹", 
        "type": "绝句", 
        "yun": "皓"
    }, 
    {
        "author": "翁咸封", 
        "era": "清", 
        "subtype": "五言律诗", 
        "text": [
            "凉露滴清响，翛然孤鹤惊。", 
            "松间梦初断，花下舞还轻。", 
            "野迥籁声绝，天高秋气横。", 
            "此时应独立，一吐望云情。"
        ], 
        "title": "闻鹤鸣", 
        "type": "律诗", 
        "yun": "庚"
    }, 
    {
        "author": "翁咸封", 
        "era": "清", 
        "subtype": "五言律诗", 
        "text": [
            "江面一峰秀，江声绕寺寒。", 
            "楼台空际现，云树镜中看。", 
            "赠带风流在，分泉意兴阑。", 
            "蓬莱原可到，惆怅避回湍。"
        ], 
        "title": "过金山", 
        "type": "律诗", 
        "yun": "寒"
    }, 
    {
        "author": "翁树培", 
        "era": "清", 
        "subtype": "七言绝句", 
        "text": [
            "异代诗人萃一堂，风流千载说柴桑。", 
            "打钟扫地三生梦，可少同龛爇瓣香。"
        ], 
        "title": "题法时帆诗龛向往图 其一", 
        "type": "绝句", 
        "yun": "阳"
    }, 
    {
        "author": "翁树培", 
        "era": "清", 
        "subtype": "七言绝句", 
        "text": [
            "三昧何能掩韦柳，五言选却右丞删。", 
            "欲将画里徘徊意，叩取渔洋甲乙间。"
        ], 
        "title": "题法时帆诗龛向往图 其二", 
        "type": "绝句", 
        "yun": "删"
    }, 
    {
        "author": "翁树培", 
        "era": "清", 
        "subtype": "七言律诗", 
        "text": [
            "远山如带拱神州，两月重来话昨游。", 
            "人在上方临下界，时当初夏似深秋。", 
            "葱茏树色千寻合，罨霭岚光四面浮。", 
            "山圃桃花开正好，可容借榻暂淹留。"
        ], 
        "title": "四月十九日重登小黑山", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "小禺山舍倚城根，小种梅花别作村。", 
            "僻地岂堪过使节，野人唯有扫柴门。", 
            "初冬风雪回征棹，寸晷从容接晤言。", 
            "岭表旧家乔木尽，后来桃李赖君繁。"
        ], 
        "title": "送王诚轩中书", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "操存不改旧书生，几载官衙饭菜羹。", 
            "小郭自临三水上，十州同识独清名。", 
            "俸钱每用填民歉，坐舫时因送客行。", 
            "我从能言言不尽，口碑先已到神京。"
        ], 
        "title": "送程三水天翼内擢", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "十二年前汗漫游，佗城杯酒共登楼。", 
            "榜名已自魁三象，物论还归第一流。", 
            "内翰新篇传北阙，先公遗树满南州。", 
            "怀中书札多时在，未敢因人造次酬。"
        ], 
        "title": "寄怀张寄亭太史", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "七待春开便百年，少时朋辈几人全。", 
            "犹为场屋诸生帽，已谢朝廷养士钱。", 
            "老脚登山无万仞，小书盈纸有千篇。", 
            "知君定是鹰扬老，黄石黄公未足传。"
        ], 
        "title": "黄明经俊胤年九十三犹赴闱试诗以壮之", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "黄山白岳足幽居，好学偏乘历骋车。", 
            "千里借筹频决胜，一官搔首尚踟蹰。", 
            "嵇含每状南中物，抱朴兼成肘后书。", 
            "安得藉君调燮手，尽回元气到比闾。"
        ], 
        "title": "程德基以所著易简方编见惠谢之", 
        "type": "律诗", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "前朝全盛纪成弘，尽扫繁音尚正声。", 
            "一代才华归七子，三秦风雅属先生。", 
            "青霄史馆新裁出，白首丘园健笔横。", 
            "司马文章杜陵句，几人兼得擅长名。"
        ], 
        "title": "王十洲学使以其高祖渼陂先生文集属为选定赋此答之二首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高曾遗矩未云遥，三百年来德愈昭。", 
            "遂有使星临粤峤，重将文体振兴朝。", 
            "千金吕览谁增损，一阁藜灯久寂寥。", 
            "窃记儿童时讽咏，山中如得听箫韶。"
        ], 
        "title": "王十洲学使以其高祖渼陂先生文集属为选定赋此答之二首 其二", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一雪当年处士声，二毛今始慰平生。", 
            "科名于尔何增损，世俗居然有重轻。", 
            "鹏海浪高看直上，燕台路熟好安行。", 
            "黄门奏赋君家事，为报时来羽猎成。"
        ], 
        "title": "送杨宝生北上", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "朱门长是隔烟萝，之子由来意气多。", 
            "花下相寻时立马，月中留燕每闻歌。", 
            "牙签万卷儿能读，白雪清篇手自和。", 
            "为说明年春向暖，却归蓬阙更鸣珂。"
        ], 
        "title": "赠胡防禦裕庵", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "并辔非为汗漫游，燕吴万里一归舟。", 
            "大江中路分南北，五岭重来定夏秋。", 
            "冰下跃鳞桃浪细，岸边闻鸟柳风柔。", 
            "诗家能事春唯甚，箧里新添是唱酬。"
        ], 
        "title": "春初送王新侯归宜兴王叔琬归宝坻", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "琼楼香塔启重重，老脚能登不借筇。", 
            "首月正逢相望日，华筵偏就最高峰。", 
            "山翔远势元名凤，堤卧寒江别号龙。", 
            "绕郭新阴千万树，县人争护大夫松。"
        ], 
        "title": "上元日邑侯徐戢斋招同佘齐枢进士游允陵梁殿一殿张佘兼五卢闻仲严孚长燕集青云山阁即事赋谢二首 其一", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "佳辰况复奉清尊，郊外行春骑吹繁。", 
            "已播和风苏物汇，伫为膏雨洒乾坤。", 
            "依微浦树分村落，断续云峰到海门。", 
            "曾是童年文社地，白头今日更何言。"
        ], 
        "title": "上元日邑侯徐戢斋招同佘齐枢进士游允陵梁殿一殿张佘兼五卢闻仲严孚长燕集青云山阁即事赋谢二首 其二", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东风行处有花飞，十日淹留半雨霏。", 
            "烛下纵谈时彻晓，山间追步亦忘归。", 
            "沉深古学人皆仰，坦直天怀世所希。", 
            "最是先茔依此地，春秋来往不相违。"
        ], 
        "title": "留别吴智友", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "我从修墓初归里，子又经春不到城。", 
            "雨歇尚留深巷湿，月圆谁共小窗明。", 
            "卞和刖后方售玉，孙子膑馀好用兵。", 
            "四海更无投足地，未妨扶杖且徐行。"
        ], 
        "title": "何孟门以足疾不能入邑积雨新晴戏此奉简", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "乾坤吾道本悠悠，久已忘机狎海鸥。", 
            "斯世自甘为弃物，新诗何必话从头。", 
            "东风正熟中山酒，积雨宜披五月裘。", 
            "幸是群贤有嘉会，兰亭觞酌尚堪浮。"
        ], 
        "title": "次答林立人", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五峰西畔亚夫营，一石中庭见者惊。", 
            "翠袖低昂如万舞，紫云飘举欲孤行。", 
            "居然造物钟全巧，瘦绝谁人画得成。", 
            "不独韩陵堪共语，雨中高咏有群英。"
        ], 
        "title": "雨中过林立人所寓许将军署斋咏庭前英石", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一雨江城动再旬，酒杯频共落花春。", 
            "我还故里如羁旅，君作嘉宾即比邻。", 
            "待价超腾千里足，著书衰谢百年身。", 
            "耄期若果符相许，车笠毋忘问钓纶。"
        ], 
        "title": "柬沈宝文", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "沦落俱为患难家，先贤遗泽遍江涯。", 
            "端人相取濯孺子，知己能伸鲍叔牙。", 
            "两地丹青留碧血，百年憔悴赋怀沙。", 
            "尚存一息酬恩日，未敢逢君说鬓华。"
        ], 
        "title": "次答晋江郭君章君章祖都宪介庵先生乙酉主试吾粤先君列第七人先君殉节于丁亥先生殉节于戊子先后赠大司马君章以先生未归窀穸来粤求助世旧之感情见乎辞二首 其一", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "轻暖轻寒不定天，壁苔阶草绿相缘。", 
            "穷居闭户无三月，积雨凝阴又半年。", 
            "剑到合时先见气，玉当埋处自生烟。", 
            "忠臣窀穸今犹未，末俗能无一慨然。"
        ], 
        "title": "次答晋江郭君章君章祖都宪介庵先生乙酉主试吾粤先君列第七人先君殉节于丁亥先生殉节于戊子先后赠大司马君章以先生未归窀穸来粤求助世旧之感情见乎辞二首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "第二泉清接慧山，曾烹僧茗慰愁颜。", 
            "旧游似我他生事，新句逢君五岭间。", 
            "老去渐防风括括，春来长是雨潺潺。", 
            "不缘蜡屐能相过，蛛网柴门只自关。"
        ], 
        "title": "次答顾天石二首 其一", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "辟疆文柄昔谁操，睥睨曾空一世豪。", 
            "南国旧家名父贵，东林坛坫异时高。", 
            "且藏白玉需良价，莫厌缁尘上敝袍。", 
            "积雨三城羁绪恶，赋诗休遣梦魂劳。"
        ], 
        "title": "次答顾天石二首 其二", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "云间坛坫世同推，之子南来慰所思。", 
            "白石砂床勾漏客，清秋幕府杜陵诗。", 
            "句如初日斯为美，曲是阳春和自迟。", 
            "咫尺端溪不谋面，与君俱有鬓边丝。"
        ], 
        "title": "答朱彦则二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "民俗凋疲只愿闲，每飞符檄靖诸蛮。", 
            "著书名在千秋后，借箸功存五岭间。", 
            "绮里芝荣谁共采，盖公堂迥杳难攀。", 
            "何时邂逅嵩台月，卮酒相从一解颜。"
        ], 
        "title": "答朱彦则二首 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "洗后高桐不染尘，小池西畔草如茵。", 
            "十旬积雨愁嘉客，两度离家愧主人。", 
            "龙剑飞潜原有数，马翁得失孰为真。", 
            "三年看尔冲天羽，万里抟风慰老亲。"
        ], 
        "title": "送姚上宁归潮阳", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一春飞电不停光，谁纵群阴共闭阳。", 
            "出谷野云笼树白，漫堤湖水入江长。", 
            "莺辞青帝啼犹湿，燕得晴天喜欲狂。", 
            "想到六如亭下路，屐泥封尽落花香。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其一", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春来何处去何归，世上关心者亦稀。", 
            "老景渐知前路逼，新花应又一年违。", 
            "桥边激激催流水，塔外层层透落晖。", 
            "深羡使君闲此日，野人经月未开扉。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其二", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "借却今朝补昨旬，历书新纪祝融神。", 
            "金乌落尽无晴日，蜀魄啼衰有恨身。", 
            "星火尚传羲叔宅，箫韶曾是帝虞巡。", 
            "从他节序相流易，四百罗浮只自春。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其三", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "欲送归云不可寻，读君诗句费沈吟。", 
            "春无白日常疑浅，水到沧溟未是深。", 
            "野竹生来饶苦节，渚莲开后见同心。", 
            "最怜犀带桥头月，他夕分明照客襟。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其四", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "菱花荇叶匝双湖，丽日曈曈百里铺。", 
            "羲驭久应回北陆，渑池休恨失东隅。", 
            "鹅群逸少非无帖，犊鼻相如别有垆。", 
            "一咏一觞聊自足，好留春鸟劝提壶。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其五", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "青泥亭子石阑干，高冢累累照水寒。", 
            "泉下朝云何处所，偈中如露未曾乾。", 
            "蝇能远道因随骥，草有馀香不让兰。", 
            "试问钱塘苏小墓，清明寒食几人看。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其六", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "已歇黄塘昨夜雷，寺南新筑定曾催。", 
            "花名踯躅春长发，竹有茏葱手自栽。", 
            "元凯勒铭传在德，左司为郡号多才。", 
            "千秋也是寻常事，日月行天似磨推。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其七", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "青阳归去不蹉跎，闰岁曾无一日多。", 
            "柯斧烂时才顷刻，触蛮争处又干戈。", 
            "馀生合付丹砂久，壮志其如白发何。", 
            "阿阁凤巢知在迩，春来竹实满前坡。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其八", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "千丝垂柳拂长堤，才见东风日已西。", 
            "蚁垤一春鸣老鹳，山童三月报新鹂。", 
            "将收蜂蜡供游屐，欲积蚨钱买醉泥。", 
            "首夏清和全未得，朝来阴雨倍凄凄。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其九", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "莫道工诗遇必穷，使君曾不问穷通。", 
            "千年自梦生花笔，一郡同归偃草风。", 
            "杳杳邮筒来昨日，堂堂旗鼓建晴空。", 
            "风流宋玉今摇落，谁和阳春入郢中。"
        ], 
        "title": "西湖送春次王紫诠使君韵十首时积雨八旬矣四月朔日积雨偶晴故有此作寄余索和十首 其十", 
        "type": "律诗", 
        "yun": "东"
    }, 
    {
        "author": "翁煌南", 
        "era": "清", 
        "subtype": "七言律诗", 
        "text": [
            "翠绕高山势抱云，苍龙盘郁独超群。", 
            "孤标百尺凌天汉，长啸一声入画纹。", 
            "枝压细风来晚枕，影笼残月过朝曛。", 
            "琴音鸟语资馀兴，足慰生平是此君。"
        ], 
        "title": "敬和栖霞先生鸟松阁作 其二", 
        "type": "律诗", 
        "yun": "文"
    }, 
    {
        "author": "翁照", 
        "era": "清", 
        "subtype": "五言绝句", 
        "text": [
            "静坐月明中，孤吟破清冷。", 
            "隔溪老鹤来，踏碎梅花影。"
        ], 
        "title": "梅花坞坐月", 
        "type": "绝句", 
        "yun": "梗"
    }, 
    {
        "author": "翁照", 
        "era": "清", 
        "subtype": "五言律诗", 
        "text": [
            "记得寒江外，曾披上钓舟。", 
            "烟波双鬓老，风雨一身秋。", 
            "戴笠偏相称，垂竿亦自幽。", 
            "严陵如爱此，应不著羊裘。"
        ], 
        "title": "蓑衣", 
        "type": "律诗", 
        "yun": "尤"
    }, 
    {
        "author": "翁照", 
        "era": "清", 
        "subtype": "七言律诗", 
        "text": [
            "满亭飞翠扑轻裾，大好风光画不如。", 
            "数摺晚山迷橘树，一竿秋水上鲈鱼。", 
            "室藏乌喙人何在，舟载蛾眉事恐虚。", 
            "转眼霸图销歇尽，而今赢得话樵渔。"
        ], 
        "title": "迎笑亭写望", 
        "type": "律诗", 
        "yun": "鱼"
    }, 
    {
        "author": "翁照", 
        "era": "清", 
        "subtype": "七言律诗", 
        "text": [
            "一缕初晖泼眼明，独行江路喜新晴。", 
            "水当腊去青浮岸，山到春来绿进城。", 
            "楚相祠空汀草合，吴娘船过浪花平。", 
            "故乡风景殊佳绝，底事终年爱远征。"
        ], 
        "title": "雨后君山野步", 
        "type": "律诗", 
        "yun": "庚"
    }, 
    {
        "author": "翁照", 
        "era": "清", 
        "subtype": "七言律诗", 
        "text": [
            "织就文禽作对飞，一篝灯火久相依。", 
            "耦耕当日言犹在，佐读终年计转非。", 
            "但使我能抛犊裤，肯教君更泣牛衣。", 
            "料应不学苏家妇，金尽归来也下机。"
        ], 
        "title": "将之北河留别", 
        "type": "律诗", 
        "yun": "微"
    }, 
    {
        "author": "翁照", 
        "era": "清", 
        "subtype": "七言律诗", 
        "text": [
            "展卷光腾五朵霞，总由忠爱发精华。", 
            "诗宗杜老能忧国，文溯昌黎属大家。", 
            "午夜疏灯焚谏草，春风小驿见常花。", 
            "悬知兄弟联吟处，添得新诗护碧纱。"
        ], 
        "title": "赠沈侍御椒园", 
        "type": "律诗", 
        "yun": "麻"
    }, 
    {
        "author": "翁端恩", 
        "era": "清", 
        "subtype": "七言律诗", 
        "text": [
            "澄波曲绕凤池通，万顷夫渠映日红。", 
            "绣幰尘催花外路，珠栏香浸水边风。", 
            "鱼游细浪纹初活，莺啭深林语渐融。", 
            "太华峰头莲十丈，霞标云锦总相同。"
        ], 
        "title": "金鳌玉蝀观荷", 
        "type": "律诗", 
        "yun": "东"
    }, 
    {
        "author": "翁端恩", 
        "era": "清", 
        "subtype": "七言律诗", 
        "text": [
            "黄芦瑟瑟送扁舟，千里江天一叶浮。", 
            "山影忽随云气涌，浪花寒迸月光流。", 
            "宫亭接食传神鸟，沙渚随波浴野鸥。", 
            "此际篷窗舒远眺，匡庐真面已全收。"
        ], 
        "title": "夜渡鄱阳湖", 
        "type": "律诗", 
        "yun": "尤"
    }, 
    {
        "author": "翁端恩", 
        "era": "清", 
        "subtype": "七言律诗", 
        "text": [
            "雁影涵秋趁晓风，壮游难得一门同。", 
            "已欣佳句如灵运，更喜清谈有阿戎。", 
            "万里江涛归赋笔，六朝山色入诗筒。", 
            "攀香蟾窟家声旧，会看三株灿月中。"
        ], 
        "title": "送玉甫兄叔平弟偕绂卿侄应试金陵", 
        "type": "律诗", 
        "yun": "东"
    }, 
    {
        "author": "翁端恩", 
        "era": "清", 
        "subtype": "七言律诗", 
        "text": [
            "又见葭灰飞玉琯，深宵拥被对孤镫。", 
            "青春渐逐尊前改，白发多从镜里增。", 
            "苦盼音书怜女远，欣看家学有儿承。", 
            "平生愧乏《螽斯》化，挥尽黄金尚未能。"
        ], 
        "title": "长至日书怀", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "灯影高低万竹间，暂移尊酒一开颜。", 
            "杯浮夜色如邀月，风送凉声似在山。", 
            "火树近从南尉得，烛龙遥自葛陂还。", 
            "高斋秋气长如此，密笋当门且勿删。"
        ], 
        "title": "夏夜小酌秋舫斋前悬灯数十竹间竹密灯红参差高下殊有佳致因共赋之得间字", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "良宵胜地一时兼，南北轩窗尽卷帘。", 
            "风度竹声凉细细，月摇江影白纤纤。", 
            "谈当快处童偷笑，酒到酣时客唤添。", 
            "渐近清秋天似洗，隔城遥出几峰尖。"
        ], 
        "title": "立秋前六夕忆雪楼月酌即事", 
        "type": "律诗", 
        "yun": "盐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "云霄羽翮正翩翩，南北成名总妙年。", 
            "古迹欲寻勾漏令，客程来自素馨田。", 
            "频登郡阁山当槛，并醉湖桥月上船。", 
            "闽国扬帆从此远，女牛星野早秋天。"
        ], 
        "title": "送张畏岩进士归吴门兼怀孙赤崖二首 其一", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "吾生白发早萧萧，故旧胥台半已凋。", 
            "庑下即今闻举案，市中谁复忆吹箫。", 
            "三冬湖橘初开树，八月江鲈渐上潮。", 
            "挂绿比年风雨妒，几时林里得相邀。"
        ], 
        "title": "送张畏岩进士归吴门兼怀孙赤崖二首 其二", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "北溟南海本同涛，万里遥游兴自豪。", 
            "京辅旧家乔木古，清秋归路雁行高。", 
            "携回勾漏丹砂颗，舞著虞廷黼绣袍。", 
            "别后相思何处寄，郎星天上望劳劳。"
        ], 
        "title": "送王子觐归都门", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "扁舟晒药古谁同，来往乡城咫尺中。", 
            "心力自行菩萨愿，须眉元有逸人风。", 
            "九还丹火看将熟，七字篇章老愈工。", 
            "家有菊坡遗本在，愿分新蕊到衰翁。"
        ], 
        "title": "九日柬崔俞飏", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "罗浮游兴尚逡巡，又向云门寄旅身。", 
            "归计渐于吴下近，山光多与楚南邻。", 
            "箫韶合睹来仪鸟，钟乳偏宜服食人。", 
            "地僻古贤希到此，赖君文采发扬新。"
        ], 
        "title": "送薛孝穆之乳源", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "霜后浈江见底清，扁舟况复月华明。", 
            "天涵远岫青无限，水写新梅白未成。", 
            "五马风流开祖饯，群公词赋赠将行。", 
            "支离自笑灯前影，掩户高吟冷晕生。"
        ], 
        "title": "夜坐又次诸公韵送孝穆", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "去来同是著莱衣，岂必兹行遂曰归。", 
            "浦上鸳鸯频独宿，天边鸿雁且连飞。", 
            "湖桥罢钓宵移棹，郡阁论文昼卷扉。", 
            "病足渐堪驱策在，只应旬月暂相违。"
        ], 
        "title": "送王立安偕若云叔琬诸昆弟还惠州", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "永安新邑百年馀，山峻泉高毓秀初。", 
            "贾傅妙龄将入洛，太真英略岂怀居。", 
            "庭趋诗礼闻金铎，策对天人拜玉除。", 
            "雏凤清声非一日，即看云驷上冲虚。"
        ], 
        "title": "赠温", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "弟兄琴砚久相依，复向官斋共掩扉。", 
            "春草池塘他夕梦，北风鸿雁一行飞。", 
            "香株有胆堪充佩，椰子无心足慰饥。", 
            "莫谓海天南尽处，海公人物古来稀。"
        ], 
        "title": "送蔡尚之之琼州读书其兄肇之官舍", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "东风飞舄早相闻，一揖而今慰望云。", 
            "千里故人劳问我，五峰明月喜来君。", 
            "炎州地迥梅先白，泽国冬残雪未雰。", 
            "幸近乐郊闻善政，旧居归拟事耕耘。"
        ], 
        "title": "晤何慎思顺德于珠江舟中率尔投赠", 
        "type": "律诗", 
        "yun": "文"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "三策天人对玉除，妙年司铎受恩初。", 
            "江流远接龙吟水，山郭遥开石室书。", 
            "便著锦衣趋子舍，直将家学教比闾。", 
            "门前咫尺南溟水，大翼如云有化鱼。"
        ], 
        "title": "送李宁桓司训高要", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "不同杯酒几经春，又见桃花刺眼新。", 
            "黄绶去为飞舄客，白头家有倚闾人。", 
            "音书非远无金玉，岭海分流隔粤闽。", 
            "一语嘉州君记取，此乡慎勿厌清贫。"
        ], 
        "title": "寄家凤轩归化令", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "铜柱西过不易攀，却从海外出人寰。", 
            "孤舟独坐如天上，高浪经行似雪山。", 
            "国有中边同是岸，道存彼此孰能关。", 
            "东风好借扶摇力，手散千花与八蛮。"
        ], 
        "title": "乙亥元日送石公泛海之交趾说法", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "生来忧患日观爻，清固难居浊未淆。", 
            "驷马肯回穷巷辙，一枝真愧野人巢。", 
            "敢论方朔能肥遁，差免扬雄更解嘲。", 
            "载读诗篇频击节，白头千里有神交。"
        ], 
        "title": "长洲张宗肃见访别后有诗次韵奉答", 
        "type": "律诗", 
        "yun": "肴"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "银灯玉笛漏沈沈，半月江城总是阴。", 
            "积雨在途行处滑，方池当槛坐来深。", 
            "同声赖有如兰侣，把臂犹存旧竹林。", 
            "闭户寂寥谈往事，白头悽断百年心。"
        ], 
        "title": "元夕寓梁耋符山馆雨中同吴又札梁巨川谈乱离往事有作", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "何期更作远行身，已自甘心就隐沦。", 
            "三楚旧游他夕梦，大江东去白头人。", 
            "休耽杵臼依皋庑，好办鱼竿上富春。", 
            "君善题诗无奈懒，归装须许百篇新。"
        ], 
        "title": "送岑霍山之吴门", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "百里家林即比邻，一官犹是读书身。", 
            "青云渐展鹏风翼，绛帐闲开凤岭春。", 
            "特立文坛年尚少，自磨雄剑气弥新。", 
            "尊君风义先型在，深喜传家有令人。"
        ], 
        "title": "贺邹羽四司教顺德", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "纪恩频得读新篇，两度闻缄益黯然。", 
            "梓里看春犹昨日，芸台珥笔又三年。", 
            "汉廷内史名空籍，家学康成世有传。", 
            "尊酒论文偏念尔，从来无梦到幽燕。"
        ], 
        "title": "寄郑珠江", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "莫叹离居水一方，仲尼浮海兴何长。", 
            "此心倘不殊千载，儋耳原来匪异乡。", 
            "缃帙旧签装玳瑁，清斋新曲进桄榔。", 
            "青春待击南溟浪，六翮抟风起越裳。"
        ], 
        "title": "送家刚长之官儋州", 
        "type": "律诗", 
        "yun": "阳"
    }, 
    {
        "author": "翁寿麟", 
        "era": "清", 
        "subtype": null, 
        "text": [
            "行路难，空长叹。", 
            "河北秋风八月寒。", 
            "蓟门烟树何迷漫。", 
            "征衣密缝慈母线，天涯鸿雁孤飞倦。", 
            "不见齐州九点烟痕青，但见济水七分清泠泠。", 
            "凿石蓄潴济漕运，河为控制波为渟。", 
            "奈何水势建瓴下，淮黄交汇如沧溟。", 
            "天吴夜舞老蛟泣，蜃楼杂沓飞涛腥。", 
            "嗟余鼓枻苦行役，长波乃遇石尤逆。", 
            "金堤溃决若瓠子，八十三丈涛头碧。", 
            "转篷捩舵舟不前，十里五里日向夕。", 
            "舟子饥呼邪许声，一唱百和凄以清。", 
            "安得长房缩地术，过此八闸奔流疾。"
        ], 
        "title": "行路难", 
        "type": "乐府曲辞", 
        "yun": null
    }, 
    {
        "author": "翁延年", 
        "era": "清", 
        "subtype": null, 
        "text": [
            "宝刀未磨洗，形与凡铁同。", 
            "土花久斑驳，拂试须良工。", 
            "唐砖汉镜有时售，此刀弃掷都市中。", 
            "赏识之人亦无意，摩挲怪有数番字。", 
            "贱市携回心不珍，旁人怂为千金器。", 
            "装潢重复入五都，明珠作饰兼珊瑚。", 
            "锋锷一新宝气吐，山鬼走泣狐潜驱。", 
            "吁嗟时事已沸鼎，此刀杀贼利无并。", 
            "闭置匣中贵谁识，至宝仍与顽铁等。"
        ], 
        "title": "宝刀篇", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "错认秦淮夜顶潮，牵船辛苦且停桡，水花风柳谢家桥。", 
            "病骨不禁春后冷，愁怀难向酒杯消，却怜燕子未归巢。"
        ], 
        "title": "浣溪沙 谢家桥小泊待潮", 
        "type": "词", 
        "yun": null
    }, 
    {
        "author": "翁白", 
        "era": "清", 
        "subtype": "七言律诗", 
        "text": [
            "归来暂共此登临，又拥莺花过武林。", 
            "马首春风正月路，板桥夜雨十年心。", 
            "愁删白发还为客，悔别青山欲放吟。", 
            "记得王门投笔后，五湖飘荡到而今。"
        ], 
        "title": "乙巳春发吴门留别", 
        "type": "律诗", 
        "yun": "侵"
    }, 
    {
        "author": "翁白", 
        "era": "清", 
        "subtype": "七言律诗", 
        "text": [
            "小楼歌管月明时，帘卷中秋病不宜。", 
            "摇落一杯还作客，艰危万里独吟诗。", 
            "心知老去终多累，计欲闲来未有期。", 
            "却羡向平婚嫁毕，青山赢得好生涯。"
        ], 
        "title": "中秋客萧山", 
        "type": "律诗", 
        "yun": "支"
    }, 
    {
        "author": "翁玉孙", 
        "era": "清", 
        "subtype": null, 
        "text": [
            "正清和、一番梅雨，奇峰凝碧千顷。", 
            "沿溪桑柘青于染，想见三桥波净。", 
            "平似镜。", 
            "望湖树湖云，漫荡瓜皮艇。", 
            "晚霞映岭。", 
            "恰鱼父船唇，牧童牛背，风外笛声紧。", 
            "良朋聚，画意诗情管领。", 
            "探幽须逞清兴，鸡豚社散游人少，谁更把杯痛饮。", 
            "绕异境，怅路隔桃源，可许移家近。", 
            "纪游无尽。", 
            "看屋隐蔷红，波分柳绿，点缀好风景。"
        ], 
        "title": "摸鱼儿 次韵和外湖田泛舟之作（见《词综补》）", 
        "type": "词", 
        "yun": null
    }, 
    {
        "author": "翁氏", 
        "era": "清", 
        "subtype": "五言律诗", 
        "text": [
            "炯炯双眸狡，如梭绕树丫。", 
            "长公曾有赋，贞女刺无牙。", 
            "性癖犹耽果，情顽不息花。", 
            "行藏那可问，穿穴是生涯。"
        ], 
        "title": "松鼠", 
        "type": "律诗", 
        "yun": "麻"
    }, 
    {
        "author": "翁氏", 
        "era": "清", 
        "subtype": "七言律诗", 
        "text": [
            "一枝娇艳殿春开，疑是芭蕉分影来。", 
            "云鬓漫劳秦女挽，宫纱须趁曲江裁。", 
            "轻盈自可藏幺凤，绰约偏宜映古槐。", 
            "回首梁园他日事，不禁花下几徘徊。"
        ], 
        "title": "绿牡丹", 
        "type": "律诗", 
        "yun": "灰"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "此事辟如作画然，得意乃在笔墨先。", 
            "龙晴一点却飞去，金针欲渡何由缘。", 
            "道子之笔项容墨，尚闻洪谷讥其专。", 
            "象外虽云得摩诘，设色何必非龙眠。", 
            "吾观营邱华原辈，胸中本有全山川。", 
            "层峦叠嶂架楼阁，野桥细路分水泉。", 
            "天然远近与向背，依约脉络相蝉联。", 
            "然后淡浓视意到，变化开阖非言诠。", 
            "此须多识多阅历，目存心鉴日复年。", 
            "位置乃能一一合，孰为粉墨黄朱铅。", 
            "洎乎神来气来候，但见一片成云烟。", 
            "向来所取尽糟粕，或进于道通于禅。", 
            "裹粮方能办远适，求鱼且莫思忘筌。", 
            "不到解衣盘礴裸，敢希神妙秋毫巅。", 
            "谢生新诗录寄我，正值惠州初放船。", 
            "短篷晴日为点定，罗浮日日横几前。", 
            "偶因即自悟妙理，再书纸尾词牵连。", 
            "生如问我何处得，得自远麓空江边。"
        ], 
        "title": "蕴山以近诗寄惠州舟中点定漫书纸尾", 
        "type": "古风", 
        "yun": "先"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "昆仑一脉来夜郎，东流直下万里长。", 
            "包络滇黔汇交桂，中乃混一漓与湘。", 
            "浔梧百折到南海，全入牂牁归大洋。", 
            "端州城外石矶石，屹此四瞰为遮防。", 
            "三面皆山一面水，水又襟带山之旁。", 
            "初看七岩排北牖，金天逦迤腾光芒。", 
            "诸峰渐西势渐阔，远如两扇枨闑张。", 
            "一丝袅袅下天际，纡徐浩淼趋中央。", 
            "忽然斗起跑空立，一门万马争奋骧。", 
            "强弓迅矢发不及，白浪倒射苍崖苍。", 
            "束以孤亭受以峡，峡三十里皆羚羊。", 
            "建瓴屋下复有屋，崧台址本层层方。", 
            "因台拓扉俯峡底，不知更几千丈强。", 
            "大湘小湘出帆背，顶湖沥湖穿石梁。", 
            "龙湫又吐诸瀑下，峡口急斗声礌硠。", 
            "千岩树逼水关绿，万壑风溅山窗凉。", 
            "自此南江北江合，滔滔浩浩仍悠扬。", 
            "百里千里注海去，复接横浦浈含洭。", 
            "斜阳极天逆远翠，顷刻四壁皆江光。", 
            "云岚咫尺在几席，大书磨墨神苍茫。"
        ], 
        "title": "阅江楼歌", 
        "type": "古风", 
        "yun": "阳"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "我来岭西访铜柱，怀古一赋《铜马篇》。", 
            "摩挲铜鼓况已屡，有若手量铜马然。", 
            "忆昔伏波下交趾，骆越鼓正鸣阗阗。", 
            "闻声岂独思将帅，揽辔万里秋风前。", 
            "平生阅马千万匹，老眼默识形神全。", 
            "想像骅骝立突兀，斑驳霞雪生云烟。", 
            "空际嘶闻或风雨，意中蹄阔无山川。", 
            "遂空万古凡马相，一借三尺铜精传。", 
            "诏书特置宣德殿，太仆黄门几曾见。", 
            "夜半房星忽下流，铜龙掠影如飞电。", 
            "谁识来从鸢跕乡，却教作式龙楼院。", 
            "武皇旧立金马门，渥洼天厩如云屯。", 
            "当时枉费往西使，似尔才空冀北群。", 
            "须信骊黄牝牡外，别有倜傥权奇存。", 
            "买骨谁能悬揣度，按图更要勤求索。", 
            "定视蹄高鬣尾垂，不烦锦辔黄金络。", 
            "天机一片铸尔成，为尔暑寒燥湿无变更，就我模范腾光晶。", 
            "世间岂少九方皋与东门京，漫说骐驎地上行。"
        ], 
        "title": "铜马篇示冯生", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "公撰南州仿中州，何啻宝书述左丘。", 
            "惜哉仅传石问答，空此妙语临芳洲。", 
            "南渡而后文渐敝，销金锅内米淅矛。", 
            "程学盛南苏学北，各主一二难兼收。", 
            "是时江表余前修，那无奇字扬付侯。", 
            "百年文献天半壁，孰与索隐还阐幽。", 
            "大都文儒富馆阁，亦有殷士将羊牛。", 
            "内府图书谁复识，宰相世系或可求。", 
            "在朝在野都一集，风雅可当元春秋。", 
            "所以自负汉庭吏，不肯毫末铅粉留。", 
            "惜墨几无一字著，岂碍万丈光芒流。", 
            "曲折渟蓄皆有故，彼夸多者真浮游。", 
            "杨范揭辈藻已弱，对此疑古彝鼎舟。", 
            "温研一过又三载，轺边海月凉悬钩。"
        ], 
        "title": "雷州道中读道园学古录忆甲申冬曾读于此用录中韵作诗寄萚石蕴山未窥其旨也爰为改作", 
        "type": "古风", 
        "yun": "尤"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "湖上稻已长，倒渌于湖中。", 
            "飞舞百顷浪，抱郭成弯弓。", 
            "谁云潦水减，更觉亭阁空。", 
            "缅思昔来贤，大半嗟途穷。", 
            "最著苏与寇，乃及梁溪翁。", 
            "一笑坡翁言，杭颍谁雌雄。", 
            "我昨初秋来，行绕菡萏风。", 
            "野寺访遗碣，斜景余卧钟。", 
            "尚此携旧侣，词赋怀严终。", 
            "坚坐递传讽，僵立愁仆童。", 
            "江海倏霜露，风雨吟蛟龙。", 
            "秋光知君去，新霁为我容。", 
            "澄澄菰芡外，虽画难为工。", 
            "苍然起凉思，远磬生梵宫。"
        ], 
        "title": "秋晚重游雷州西湖兼怀确斋", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "阴晴远近同一川，桦皮屋子无市廛。", 
            "七道三岛想接连，人牛羊兕丈尺前。", 
            "人或坐立羊牛牵，青黄宛转高低田。", 
            "蹋歌鐻耳争鲜妍，罽毛染衣光映渊。", 
            "白脉始知寻瀑泉，渐引渐深微绿穿。", 
            "一线淡入迢迢天，腾涌四起云绵绵。", 
            "大洋万里规影圆，此皆笔踪细盘旋。", 
            "有若发鬘丝丝缠，面势每在肤寸边。", 
            "初非组织非丹铅，远方市易用物全。", 
            "鹿毛之笔松花烟，技巧何止秋毫巅。", 
            "屏风竞说端拱年，金银莳贡自奝然。", 
            "拂菻女儿诧龙眠，亦不尽贵粉墨填。", 
            "红罗褾轴援古编，蝙蝠扇子螺钿筵。", 
            "海波不扬海估骈，晴风听泊黄埔船。"
        ], 
        "title": "洋画歌", 
        "type": "古风", 
        "yun": "先"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "髯秦记记法能笔，心游马事二十七。", 
            "龙眠却马从秀师，一扫人物五百奇。", 
            "以画三昧作佛事，龙虎狸豹兕象狮。", 
            "蛮奴鬼使侍童女，献花输赆缘须弥。", 
            "胥来绕一青莲座，白毫相光初放时。", 
            "梵天重阁紫金色，万象摄入圆摩尼。", 
            "疏眉䫜面若晓日，欠伸趺坐行以嬉。", 
            "庄严变幻各一义，问答赞叹谁知之。", 
            "瀰茫香云鬘云起，倏忽半月满月为。", 
            "却于水影出墨彩，瓶拂之閒天接海。", 
            "空音空色烟浪中，万岫千峦状旋改。", 
            "即离吞吐彼我观然否，五千五百诺俱那徒在。", 
            "石桥挂锡传天台，曹勋记可雁宕该。", 
            "玉局遗文荐诚院，空山水流花又开。", 
            "此图不知奚取材，展之飒飒虚吹来。", 
            "秋毫神妙笔笔铁丝似，一气纠结缥缈非楼台。", 
            "群木群石势欲动，飞者走者生喜生悲哀。", 
            "千镫一光彼即此，无文字处皆偈子。", 
            "多事我为写秦记，以马喻马指喻指。", 
            "嗟马与指我岂知，吮墨新阳上窗纸。"
        ], 
        "title": "果亭运使所藏李龙眠五百应真图卷矛既为书淮海图记而缀以诗", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "国初海虞有二本，其一寅岁收六丁。", 
            "维时湖南宝晋叟，把卷凭阁看飞荧。", 
            "宋元旧本镂次第，独此未及传模型。", 
            "可怜醴泉化度法，瑶台戍削留娉婷。", 
            "也是园翁痛著录，不得再嗅隃麋馨。", 
            "一朝东吴故家得，四十二卷重汗青。", 
            "黄州判官有旧梦，笠屐图子来丁宁。", 
            "《由仪》篇忽上客谱，束广微滥吹竽听。", 
            "衔姜黠鼠到潜采，众目特让查田醒。", 
            "江南书手费影写，掇拾想像于奇零。", 
            "施注实惟施顾注，施家苏学诒过庭。", 
            "绍兴书蒇嘉泰岁，淮东板出仓曹厅。", 
            "汉孺楷书作佳话，湖州诗狱此又经。", 
            "《石鼓文》与《会稽志》，同时校椠新发硎。", 
            "陵先生世莫识，要以土蚀成青萍。", 
            "卷前惜阙谱及目，世间仅此凤与星。", 
            "适者又得《顾禧集》，文字聚合凭精灵。", 
            "重开此本傥异日，敢任嘉谷滋蝗螟。", 
            "摹公书帖奉公象，笑彼亭长署杜亭。", 
            "我当焚香日望拜，公乎弭节来云軿。"
        ], 
        "title": "买得苏诗施注宋椠残本即商丘宋氏藏者", 
        "type": "古风", 
        "yun": "青"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "露萤递开阖，风蝉自轩举。", 
            "决决涧水鸣，咽咽草虫语。", 
            "后冈岚滴翠，前岫云聚乳。", 
            "莽苍大石閒，绿雾旷吞吐。", 
            "田泽蓄未盈，昧爽气煦煦。", 
            "理策上修坂，中途屡回伫。", 
            "跂彼文蔚者，韬养侍濛雨。"
        ], 
        "title": "电白道中 其一", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "仲夏风露浅，未旦及气滋。", 
            "地底沸如汤，驱过热水池。", 
            "莫使人气杂，斯取夜养斯。", 
            "南涧石草香，迎阳弄葳蕤。", 
            "陵冈𢷘丹霞，俯汲以默思。", 
            "鸦鹊籁未起，独听樵斧时。"
        ], 
        "title": "电白道中 其二", 
        "type": "古风", 
        "yun": "支"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "蛙蝈亦未鸣，稻区半黄青。", 
            "时见三折水，断苇涵明星。", 
            "荡荡野渡阔，岩口取微冥。", 
            "沙户犁未停，村火窗犹荧。", 
            "负戴者谁子，役车上远陉。", 
            "岂知劳者思，折麻感微馨。", 
            "缅彼丘中琴，惓此野际苹。", 
            "孰云玩回转，得展耳目营。"
        ], 
        "title": "电白道中 其三", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "汉安元嘉与永寿，东京碑字皆未磨。", 
            "今人独于此碑惜，谓出中郎重摩挲。", 
            "或云会稽考古误，太史郎那中郎过。", 
            "元常元嘉卒史字，稚圭信否图经讹。", 
            "箭筈门閒殿基砌，嘉靖年以粗沙劘。", 
            "赵崡所以慨作跋，跋与洪赵非一科。", 
            "谁知此跋宛在此，叶叶蝇楷如擘窠。", 
            "椒花舫深尘不到，未展额篆先吟哦。", 
            "上溯《周礼·职方氏》，下荐巡狩丰年歌。", 
            "霸陵新丰地特纪，袁君孙君绩骈罗。", 
            "昭卬瞻仰女汝合，鉴亨字更加切嗟。", 
            "惟初分隶次仲作，王萧之志交相诃。", 
            "建初熹平源测委，韩诗郑易谚则那。", 
            "篆与隶分递相减，初但俯仰无撇波。", 
            "华山华亭记樊毅，三碑皆系于光和。", 
            "建宁之前建初后，篆隶斟酌无偏颇。", 
            "镕金屈铁六百字，金精白帝高嵯峨。", 
            "三峰万古一元气，想见于此旋义娥。", 
            "精神融结到此本，二百年前已无多。", 
            "云驹云雏二东子，墨庄楼中同手摩。", 
            "郭髯题曰郭香察，小史递以冻笔呵。", 
            "装池一艺成故实，方于鲁亦矜丸螺。", 
            "松谈阁又翠微阁，山史笔力追隶蝌。", 
            "孙顾二跋不可见，诸老白发来婆娑。", 
            "百年又随江南客，星虹万丈藏烟萝。", 
            "君今轻装南返北，一本匣抵千金驮。", 
            "君精六书胜于郭，尉律不止言虞戈。", 
            "宜讨本原证文字，昌黎所谓如悬河。", 
            "亭林昔亦吉金拟，但稽职司不及他。", 
            "一碑可以该汉隶，娄机字原较若何。"
        ], 
        "title": "汉延熹西岳华山庙碑歌为朱竹君赋", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "呜呼政宣翰林画，题字大定明昌閒。", 
            "其时金已辶止都汴，绿云红雪堆三山。", 
            "却想花石运艘日，笙瓦百货笔莫述，竟借蔓草离黍看。", 
            "梁园清明花几落，鹊山寒食酒又残。", 
            "长沙百年追世泽，钤山千镪输权奸。", 
            "文江才子簿作记，南濠题跋语可删。", 
            "传闻内臣窃胠箧，御沟藏弆力所殚。", 
            "或疑匿去入冯保，保也手跋今尚完。", 
            "向来青父踵性父，不言李祁与吴宽。", 
            "冯后流落托谁手，瘦金签迹觅已难。", 
            "主人具眼富搜择，此物自归天不悭。", 
            "晴窗吾辈得目饫，一洗平日胸回环。", 
            "可作《易图》玩消长，又作《无逸》《豳风》观。", 
            "画家一技乃至此。", 
            "呜呼此乃真择端。"
        ], 
        "title": "同萚石鱼门集丹叔侍读斋观所藏宋张择端清明上河图真迹卷", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "我为莫生歌此柏，此柏影忽落我窗。", 
            "郁然合抱四十尺，六六峰势来崆㟅。", 
            "磊柯节目外臃肿，峻极元气中敦庞。", 
            "雷火劈痕剩突怒，风雨时吼于空腔。", 
            "三株一先神物化，万古对语洪涛撞。", 
            "云自元封太初际，受爵曾驭云摐摐。", 
            "三呼之声与应和，万灵环揖气为降。", 
            "生年不知自何代，由周上溯于殷邦。", 
            "于成于宣奠河洛，小共大共受骏厖。", 
            "青龙苍光傥及见，其神夜或来幡幢。", 
            "岳生还为岳藩卫，森然导从千矛鏦。", 
            "我望伊川𣶮泉水，石淙未得寻漎漎。", 
            "二室遗闻访金石，万牛力那一笔扛。", 
            "参摹混元叩天咫，滂澜浩浩吞涛江。", 
            "目移神骇不敢睨，真到天阙凌石矼。", 
            "嵩阳居士果何在，俄有青鸟飞来双。"
        ], 
        "title": "嵩山汉柏图歌", 
        "type": "古风", 
        "yun": "江"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "新蔬软脆带春冰，风味端宜笋蕨胜。", 
            "淡意回甘无物喻，苦言近辣有人憎。", 
            "纪侯秋夕缘诗瘦，严子冬心抱病能。", 
            "又到唐花风启蛰，桂宦雪洒读书镫。"
        ], 
        "title": "送姚姬传郎中假归桐城 其三", 
        "type": "古风", 
        "yun": "蒸"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "遂乘晓霜气，菜如人意浓。", 
            "我作《野圃记》，渺焉想前踪。", 
            "结构改面势，平揖近远峰。", 
            "独留山口光，纵此水际筇。", 
            "枯荷仍小桥，插棘展长墉。", 
            "四边菊花水，一于此榻供。", 
            "所以山桃后，来必乘晚菘。"
        ], 
        "title": "同慕堂笥河鱼门伯思饭裕轩野圃兼呈南厓 其一", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "不爱春夏绿，爱此秋叶黄。", 
            "先生看山眼，炯炯浮秋光。", 
            "黄叶亦何好，取及菘可尝。", 
            "老韭细转青，新芥辣更香。", 
            "蔬实饱风露，卉木阅炎凉。", 
            "高树未摇落，邻畦已登场。", 
            "柴门客不惊，乌雀自成行。", 
            "了然验物理，后时独何伤。"
        ], 
        "title": "同慕堂笥河鱼门伯思饭裕轩野圃兼呈南厓 其二", 
        "type": "古风", 
        "yun": "阳"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "七人来者六，一岁至甫再。", 
            "虽抱促膝怀，屡以溽雨碍。", 
            "桥南官河浚，近渐柴门对。", 
            "万泉之上游，诸峰受以黛。", 
            "鳞鳞风漪来，动荡日光碎。", 
            "空际飞鸟影，落我衣襟内。", 
            "小坐沙石旁，忽听村犬吠。", 
            "始知园庐近，复资蔬亩溉。", 
            "半日问水源，不独观撷菜。"
        ], 
        "title": "同慕堂笥河鱼门伯思饭裕轩野圃兼呈南厓 其三", 
        "type": "古风", 
        "yun": "队"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "谢公高斋登望处，千年远岫开秋曙。", 
            "碧海青天纳一窗，镜里云光飞不去。", 
            "锦袍仙人万古愁，对酒酣歌即此楼。", 
            "尚有淋漓醉草在，化作古柏腾蛟虬。", 
            "怀谢亭边郁奇思，对结枇杷轩晚翠。", 
            "澄江谁写垒嶂图，北望犹传二楼志。", 
            "蓉江小谢今代才，登楼纵目重徘徊。", 
            "宛溪响答帘前合，柏枧岚阴槛外回。", 
            "尔家故事留蓬莱，沈约范云安在哉。", 
            "长风吹雨洗绿苔，坐呼窗月流金杯。", 
            "精灵呼吸傥可接，为我招揖青莲来。"
        ], 
        "title": "宣城北楼歌寄蕴山", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "《四库》四部编摩新，十年秘帙承丝纶。", 
            "特开高阁仿天一，文渊文源溯与津。", 
            "仲春上日御经幄，赐茗阁下优儒臣。", 
            "文华主敬相次北，方池汇鉴渊写神。", 
            "岧岧阁影矗云汉，万椟栉比罗青旻。", 
            "去冬缮书初报蒇，雪晴春仲前一旬。", 
            "铜乌风定下照水，金戺日丽无纤尘。", 
            "帘卷栏回静如镜，签排帛拭光流银。", 
            "琅函镌目贮之椟，册以椟计参差匀。", 
            "三万六千括象数，二十八舍环星辰。", 
            "内以经部外子史，经纬表里齐衡钧。", 
            "芸香宝气近帝座，四壁彝训敷言申。", 
            "义文字画即河洛，范畴锡福于下民。", 
            "线装黄袱珍重捧，字字伦叙纲纪陈。", 
            "鱼鲁常教忆扫叶，典谟岂止思书绅。", 
            "臣自去冬忝再入，屈指癸岁交庚辛。", 
            "阁旁小松昔新植，已复茂绿承温仁。", 
            "冉冉红云傍檐宿，𠴨𠴨好鸟来喧晨。", 
            "但给扫除亦荣幸，何况登阁绸书人。", 
            "徘徊直房过亭午，红墙柳拂波粼粼。"
        ], 
        "title": "四库全书第一部缮录告成正月廿一日奉贮于文渊阁臣以校理与观陈设敬歌以纪", 
        "type": "古风", 
        "yun": "真"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "暗门风雨作团扇，淡色江山开半面。", 
            "思翁一见认范宽，不敢评量同画院。", 
            "院师突过张都尉，绍熙格比淳熙变。", 
            "清波门外赐金来，妹子杨家字题遍。", 
            "此帧依然团扇法，四山雨急攒飞箭。", 
            "千帆叠鼓涧殷雷，一道金蛇江划电。", 
            "高峰壁立湿空青，对影濛濛烟一片。", 
            "舟人咫尺盼渔村，尽力篙撑潎波漩。", 
            "昏黑之间竽籁听，精灵恍惚蛟鼍战。", 
            "迷茫竹树家何处，蓑笠柴荆忆如见。", 
            "得非寓意写湖山，未解归杭作归汴。", 
            "秋山行旅题申戌，四秋前已归程羡。", 
            "院中名噪四十年，粉侯弟子工能谏。", 
            "小楷鳞纹墨晕閒，耿耿元精穿素练。", 
            "补入杭入院画录，墨池半晌云涛眩。", 
            "漫认蕉林小印章，试摸嘉定双丝绢。"
        ], 
        "title": "刘松年风雨归舟图", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "桂君昔拓颜氏鼓，宋生今示秋谷诗。", 
            "秋谷诗盖观鼓作，我赋拓本嗟已迟。", 
            "手量面径一尺四，雕纹十匝缭绕之。", 
            "䨓回络索乳交晕，庚庚细理砂画锥。", 
            "一十二辰作阳识，俨如汉鉴神卫施。", 
            "或云伏波或诸葛，前后皆说东京遗。", 
            "传闻伏波定交趾，骆越声震西南夷。", 
            "厥初盖以铜易革，调和燥湿均参差。", 
            "缀以蛙形面八角，逮乎诸葛西蜀为。", 
            "渡泸而后制滋广，三川百粤沿其规。", 
            "诸獠诸峒以次铸，度以大小随高卑。", 
            "张庭置酒集子女，金钗扣应都老期。", 
            "宫商呼吸和子母，丹黄药淬分雄雌。", 
            "含风吟啸出蜗篆，午阴风雨来渺瀰。", 
            "昔我十登南海庙，殿庭縆索东西垂。", 
            "东者最大西次小，郑絪献自春州驰。", 
            "铜鼓滩边出者一，鹧鸪斑象义爻蓍。", 
            "仲春之祀侑神乐，百灵秘怪环委蛇。", 
            "声闻江口二十里，扶骨黄木天风吹。", 
            "高凉神祠亦有此，溪水夜半云雷随。", 
            "壶芦笙与竹笛和，节歌洗庙东坡词。", 
            "往还经过屡稽考，手扪星宿森离离。", 
            "竹垞朱老昔缩图，四金六鼓辨礼仪。", 
            "又闻渔洋有手记，相传款识如鼎彝。", 
            "文曰伏波将军铸，马援时字焉得窥。", 
            "踟蹰廊下每忘去，何暇细绘虾蟆皮。", 
            "假如腹镌果堪拓，吾定凹凸穷毫釐。", 
            "以冠粤东金石籍，视此奚啻千倍蓰。", 
            "异哉渔洋竟沿误，暑月累我汗濯澌。", 
            "十夫揩视无一字，图经好事乃我欺。", 
            "徒然寸尺志面腹，并未摹拓来装治。", 
            "十年箧中审古器，磊磊大小千百奇。", 
            "两汉之文考所释，洪娄欧赵皆吾师。", 
            "独无鼓铭著于录，曲阜尺但摹虑虒。", 
            "乐圃此鼓获何岁，想近孔壁锵金丝。", 
            "诸老同时定详说，鲁薛弟子辞何疑。", 
            "我题欲作科斗篆，配尔古绿苔花奇。", 
            "茫然发我南岭梦，海潮声定推篷时。", 
            "空窗月堕大圆镜，波文海藻穿涟漪。", 
            "作诗以寄颜与桂，那敢秋谷相攀追。"
        ], 
        "title": "铜鼓歌题曲阜颜氏拓本", 
        "type": "古风", 
        "yun": "支"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "门开星湾北，郡抱沙洲面。", 
            "旬日风四霾，晨容豁一变。", 
            "融融霁气中，野旷山葱茜。", 
            "我与匡庐君，始以真相见。", 
            "兜罗罥半腰，玉帘垂一线。", 
            "濛濛嘘淡白，吞吐青瑶片。", 
            "大哉肤寸泽，端可六合遍。", 
            "顾以晴翠光，洗我连宵倦。", 
            "衡云祷无私，海市祈敢炫。", 
            "半日竹舆上，泠风有余善。"
        ], 
        "title": "出南康府城西门望庐山云气", 
        "type": "古风", 
        "yun": "霰"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "青玉峡口双厓开，层青倒卷作怒雷。", 
            "马尾东来势一掉，蹴起万壑声喧豗。", 
            "我初观瀑十里外，银潢远泻高崔嵬。", 
            "到寺亭午霁色出，珠帘正挂莲花台。", 
            "云根却踏巨鳌背，日影磨荡神龙颏。", 
            "仰望珠帘不可见，中盎一碧如平杯。", 
            "高峰转东又转北，不知拗折从何来。", 
            "到此万马跃一鼓，飞花喷雪成千堆。", 
            "大石礌硠剨万古，淋漓元气非莓苔。", 
            "手扪星辰不敢逼，庚庚眼眩杓衡魁。", 
            "隔溪啸答响山籁，长风襟袖凌九垓。", 
            "穿云剔篆不能去，粗沙细砾皆琼瑰。", 
            "漱玉亭子大如斗，想像坡老真仙才。", 
            "安得急雨看龙斗，狂呼潋滟于山僧送客忘言说，水自飞流石自横。", 
            "借问药苗寻径者，定知何处午鸡鸣。"
        ], 
        "title": "青玉峡", 
        "type": "古风", 
        "yun": null
    }, 
    {
        "author": "翁文达", 
        "era": "清", 
        "subtype": null, 
        "text": [
            "农夫终岁未得闲，十亩为田一亩圃。", 
            "有妇馌饷并采蔬，儿啼抱向田头哺。", 
            "哺儿儿长代汝劳，瞬息只如朝与暮。"
        ], 
        "title": "田父吟", 
        "type": "古风", 
        "yun": "遇"
    }, 
    {
        "author": "翁心存", 
        "era": "清", 
        "subtype": null, 
        "text": [
            "游莫逐，雕陵鹊。", 
            "栖莫近，瑶台鹤。", 
            "瑶台露冷铩羽翰，雕陵风高遇矰缴。", 
            "黄云夹陇粱稻肥，关河阻绝不得飞。", 
            "鸥波浩荡，鸟道崄巇。", 
            "鹰鹯下视，罻罗高施。", 
            "黄雀行，声正悲，野田余粒啄欲尽，蓬蒿满目将安之。"
        ], 
        "title": "野田黄雀行", 
        "type": "古风", 
        "yun": null
    }, 
    {
        "author": "翁心存", 
        "era": "清", 
        "subtype": null, 
        "text": [
            "江云帖帖南浦飞，江城清夏昼掩扉。", 
            "鄙人生无肉食相，冷嚼冰雪骨不肥。", 
            "尚余一点俗缘在，妙药欲仗空王医。", 
            "芒鞋径踏药师院，沙路细碎行人稀。", 
            "深篁苞绿掩金碧，烟外但闻清磬微。", 
            "叩扃拄策得幽径，坠粉簌簌沾人衣。", 
            "龙吟鸾啸众仙下，琅玕万个幂四围。", 
            "连天一气碧云合，不知林外停炎曦。", 
            "移时静对坐磐石，横出旁茁芜不宜。", 
            "嫩黄便娟熊袅袅，空翠匼匝香霏霏。", 
            "玉声玲珑风解箨，金影琐碎波含漪。", 
            "初生劲节不数尺，郁郁已具干霄姿。", 
            "脩柯似放一头地，转以侧势相撑披。", 
            "山僧颇解禅悦味，留客且住携军持。", 
            "洗铫细烹叶上露，两腋习习清风吹。", 
            "内观了了见症瘕，如饮大药调上池。", 
            "渭川千亩贮胸臆，千户侯吾不愿为。", 
            "痴心思乘箨龙醉，呼童斸取捆载归。", 
            "寒酸笑杀白司马，苦竹绕宅哦新诗。"
        ], 
        "title": "药师院看新竹", 
        "type": "古风", 
        "yun": null
    }, 
    {
        "author": "翁心存", 
        "era": "清", 
        "subtype": null, 
        "text": [
            "人子朝暮出，倚闾尚徬徨。", 
            "千里与万里，极目何能望。", 
            "啮指忽心动，引领祇内伤。", 
            "伊余髫龀时，随侍于朐阳。", 
            "山城霜月苦，讲舍秋风凉。", 
            "母绩儿夜读，共此镫烛光。", 
            "儿方治《毛诗》，读至《四牡》章。", 
            "掩卷忽有感，清泪含两眶。", 
            "阿母顾儿笑，愿儿学范滂。", 
            "矧当太平时，驰驱敢或遑。", 
            "男儿志四海，安可恋故乡。", 
            "长跪谢阿母，教儿以义方。", 
            "忽忽四十载，膂力犹幸刚。", 
            "吁嗟奉英簜，何如萟稻粱。"
        ], 
        "title": "有感", 
        "type": "古风", 
        "yun": "阳"
    }, 
    {
        "author": "翁心存", 
        "era": "清", 
        "subtype": null, 
        "text": [
            "峥嵘蜃阁排空出，天遣薶藏付童律。", 
            "神龙拿攫守榕根，下有骊珠三十一。", 
            "英光长閟七百年，郁律蟠伏全其天。", 
            "悔将混沌书眉手，钩取蕤宾跃九渊。", 
            "自从剔藓镌苔后，夜夜乾文射南斗。", 
            "岂有夸娥负以趋，只愁宝鼎终遭掊。", 
            "羊城眼底风尘昏，劫火烧残字傥存。", 
            "升沈显晦孰得失，可惜玲珑石不言。"
        ], 
        "title": "自题药洲访石图", 
        "type": "古风", 
        "yun": null
    }, 
    {
        "author": "翁元圻", 
        "era": "清", 
        "subtype": "七言律诗", 
        "text": [
            "冀北归来又一年，轻寒正是养花天。", 
            "寻芳懒试登山屐，得句迟于上水船。", 
            "病减已过春寂寂，愁多空负腹便便。", 
            "药床茶灶添新制，买得临江屋数椽。"
        ], 
        "title": "病起将移居蕙曲", 
        "type": "律诗", 
        "yun": "先"
    }, 
    {
        "author": "索禄", 
        "era": "清", 
        "subtype": "七言律诗", 
        "text": [
            "层峦飞阁势重重，十里遥闻薄暮钟。", 
            "榜鹤巢边攀古木，向云升处上高峰。", 
            "光浮溪水天心月，响作涛声涧底松。", 
            "洞府相传多胜迹，待随僧去访仙踪。"
        ], 
        "title": "游上方山", 
        "type": "律诗", 
        "yun": "冬"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "娇软不胜垂，瘦怯那禁舞。", 
            "多事年年二月风，剪出鹅黄缕。", 
            "一种可怜生，落日和烟雨。", 
            "苏小门前长短条，即渐迷行处。"
        ], 
        "title": "卜算子  新柳", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "雁贴寒云次第飞，向南犹自怨归迟。", 
            "谁能瘦马关山道，又到西风扑鬓时。", 
            "人杳杳，思依依，更无芳树有乌啼。", 
            "凭将扫黛窗前月，持向今朝照别离。"
        ], 
        "title": "于中好", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谁道阴山行路难。", 
            "风毛雨血万人欢。", 
            "松梢露点沾鹰绁，芦叶溪深没马鞍。", 
            "依树歇，映林看。", 
            "黄羊高宴簇金盘。", 
            "萧萧一夕霜风紧，却拥貂裘怨早寒。"
        ], 
        "title": "于中好", 
        "type": "词", 
        "yun": "寒"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "独背残阳上小楼，谁家玉笛韵偏幽。", 
            "一行白雁遥天暮，几点黄花满地秋。", 
            "惊节序，叹沉浮，秾华如梦水东流。", 
            "人间所事堪惆怅，莫向横塘问旧游。"
        ], 
        "title": "于中好", 
        "type": "词", 
        "yun": "尤"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "小构园林寂不哗，疏篱曲径仿山家。", 
            "昼长吟罢风流子，忽听楸枰响碧纱。", 
            "添竹石，伴烟霞。", 
            "拟凭尊酒慰年华。", 
            "休嗟髀里今生肉，努力春来自种花。"
        ], 
        "title": "于中好", 
        "type": "词", 
        "yun": "麻"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "尘满疏帘素带飘，真成暗度可怜宵。", 
            "几回偷拭青衫泪，忽傍犀奁见翠翘。", 
            "惟有恨，转无聊。", 
            "五更依旧落花朝。", 
            "衰杨叶尽丝难尽，冷雨凄风打画桥。"
        ], 
        "title": "于中好  七月初四夜风雨，其明日是亡妇生辰", 
        "type": "词", 
        "yun": "萧"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "马上吟成促渡江，分明闲气属闺房。", 
            "生憎久闭金铺暗，花冷回心玉一床。", 
            "添哽咽，足凄凉。", 
            "谁教生得满身香。", 
            "只今西海年年月，犹为萧家照断肠。"
        ], 
        "title": "于中好  咏史", 
        "type": "词", 
        "yun": "阳"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "林下荒苔道韫家，生怜玉骨委尘沙。", 
            "愁向风前无处说，数归鸦。", 
            "半世浮萍随逝水，一宵冷雨葬名花。", 
            "魂是柳绵吹欲碎，绕天涯。"
        ], 
        "title": "山花子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "月落城乌啼未了，起来翻为无眠早。", 
            "薄霜庭院怯生衣，心悄悄，红阑绕，此情待共谁人晓？"
        ], 
        "title": "天仙子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "水浴凉蟾风入袂，鱼鳞触损金波碎。", 
            "好天良夜酒盈樽，心自醉，愁难睡，西南月落城乌起。"
        ], 
        "title": "天仙子  渌水亭秋夜", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "心灰尽，有发未全僧。", 
            "风雨消磨生死别，似曾相识只孤檠，情在不能醒。", 
            "摇落后，清吹那堪听。", 
            "淅沥暗飘金井叶，乍闻风定又钟声，薄福荐倾城。"
        ], 
        "title": "忆江南  宿双林禅院有感", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "人生若只如初见，何事秋风悲画扇？", 
            "等闲变却故人心，却道故人心易变。", 
            "骊山语罢清宵半，泪雨零铃终不怨。", 
            "何如薄倖锦衣郎，比翼连枝当日愿。"
        ], 
        "title": "玉楼春  拟古决绝词", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "空山梵呗静，水月影俱沈。", 
            "悠然一境人外，都不许尘侵。", 
            "岁晚忆曾游处，犹记半竿斜照，一抹映疏林。", 
            "绝顶茅庵里，老衲正孤吟。", 
            "云中锡，溪头钓，涧边琴。", 
            "此生著岁两屐，谁识卧游心。", 
            "准拟乘风归去，错向槐安回首，何日得投簪。", 
            "布袜青鞋约，但向画图寻。"
        ], 
        "title": "水调歌头  题西山秋爽图", 
        "type": "词", 
        "yun": "侵"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "山一程，水一程，身向逾关那畔行，夜深千帐灯。", 
            "风一更，雪一更，聒碎乡心梦不成，故园无此声。"
        ], 
        "title": "长相思", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "平原草枯矣，重阳后，黄叶树骚骚。", 
            "记玉勒青丝，落花时节，曾逢拾翠，忽听吹箫。", 
            "今来是、烧痕残碧尽，霜影乱红凋。", 
            "秋水映空，寒烟如织，皂雕飞处，天惨云高。", 
            "人生须行乐，君知否。", 
            "容易两鬓萧萧。", 
            "自与东君作别，刬地无聊。", 
            "算功名何许，此身博得，短衣射虎，沽酒西郊。", 
            "便向夕阳影里，倚马挥毫。"
        ], 
        "title": "风流子  秋郊射猎", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "惆怅彩云飞，碧落知何许？", 
            "不见合欢花，空倚相思树。", 
            "总是别时情，那得分明语。", 
            "判得最长宵，数尽厌厌雨。"
        ], 
        "title": "生查子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "东风不解愁，偷展湘裙衩。", 
            "独夜背纱笼，影著纤腰画。", 
            "爇尽水沉烟，露滴鸳鸯瓦。", 
            "花骨冷宜香，小立樱桃下。"
        ], 
        "title": "生查子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "短焰剔残花，夜久边声寂。", 
            "倦舞却闻鸡，暗觉青绫湿。", 
            "天水接冥蒙，一角西南白。", 
            "欲渡浣花溪，远梦轻无力。"
        ], 
        "title": "生查子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "马首望青山，零落繁华如此。", 
            "再向断烟衰草，认藓碑题字。", 
            "休寻折戟话当年，只洒悲秋泪。", 
            "斜日十三陵下，过新丰猎骑。"
        ], 
        "title": "好事近", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "正是辘轳金井，满砌落花红冷。", 
            "蓦地一相逢，心事眼波难定。", 
            "谁省，谁省。", 
            "从此簟纹灯影。"
        ], 
        "title": "如梦令", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清斋银烛敞华筵，况值融和二月天。", 
            "春得一晴花尽放，望连三夕月犹圆。", 
            "中心自醉非酬酢，入耳仁声胜管弦。", 
            "吴下旧交今寂莫，因君重为说当年。"
        ], 
        "title": "花朝后二夕何侯招饮署中即事", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鸟留趾爪皆成字，凤得箫韶始集梧。", 
            "劣迹敢云希世有，清音真信此时无。", 
            "何心逝水偏多韵，不定行云未可摹。", 
            "天地至文原有在，莫将临仿费工夫。"
        ], 
        "title": "张肃宗以诗索予作书次韵答之", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "太华十丈几曾花，今见南州野老家。", 
            "近院似归金蜡炬，倚山如出石床砂。", 
            "每来丹凤巢三月，未许铜瓶折一丫。", 
            "便是天台最深处，赋才何让赤城霞。"
        ], 
        "title": "梁虚斋园中木绵次韵", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "几载清斋对凤城，一官仍是老书生。", 
            "折腰禄米才盈斗，沸耳山泉过半铛。", 
            "霜后闲阶犹草色，公馀终夕有吟声。", 
            "木绵花发红如锦，羔酒跻堂见物情。"
        ], 
        "title": "祝张文宿邑丞", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰残无意事翱翔，送子归飞见雁行。", 
            "半载共居忘主客，三春分袂异行藏。", 
            "将寻巴峡添新咏，先度梅关问旧乡。", 
            "满挂南风趋子舍，烟花多处是维扬。"
        ], 
        "title": "送朱开黄归扬州省觐", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "千里霜蹄展也宜，席门车辙记当时。", 
            "荆花乍落庭前叶，棠树欣添岭外枝。", 
            "百岁遗黎传世泽，八蛮儿女诵新诗。", 
            "桂江东下番禺近，暂报琅玕慰所思。"
        ], 
        "title": "寄汪碧巢", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "溯洄秋水同高峡，来去轻帆隔一时。", 
            "风里几行鱼拜浪，沙边终日鹭垂丝。", 
            "将期泊处吟圆月，悔不中途命楫师。", 
            "鹢首相迎成错过，和歌今者更迟迟。"
        ], 
        "title": "次答张宗肃端溪有约不值之作", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "细风寒雨尚支筇，送尔归舟在客踪。", 
            "天际一行飞北雁，斗间双举气如龙。", 
            "依依欲赠亭前柳，落落谁歌涧底松。", 
            "所惜挂帆期太促，不能杯酒更从容。"
        ], 
        "title": "送顾天石兄弟归无锡次其元韵", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "国士声华满国中，每于时刻见宗工。", 
            "文章气接东西汉，兄弟名高大小冯。", 
            "岂独英才多化雨，更闻古道善维风。", 
            "丈夫正有无穷事，莫遣霜毛笑老翁。"
        ], 
        "title": "赠冯开求", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "莲花峰下学宫成，宫外新泉以藕名。", 
            "有本知为君子泽，一泓先得圣人清。", 
            "凉生肝鬲同冰饮，静写须眉似镜明。", 
            "洙泗渊源湮已久，赖公重此濯吾缨。"
        ], 
        "title": "藕泉为孔少府赋", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "长裾玉面正青春，可叹飘零乱后身。", 
            "老母幸存为客早，故山虽在欲归贫。", 
            "能工丽句追前辈，偶着枯棋服世人。", 
            "相见江城沽美酒，醉吟忘却落花旬。"
        ], 
        "title": "赠李祈年", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "传衣闻已返三城，转忆江南万里程。", 
            "庐岳憩时依竹影，吴门归日试莼羹。", 
            "心存至道忘来往，塔有新铭慰死生。", 
            "欲诉离怀犹未得，故人知我久无成。"
        ], 
        "title": "石鉴上人请华首塔铭还自吴中赋此寄之", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南梅枝暖北梅寒，君去秾花次第看。", 
            "风雪一帆辞海国，天人三策上春官。", 
            "世情莫惜尝鸡肋，诗句多吟在马鞍。", 
            "得意定知归计早，此心先许钓鱼竿。"
        ], 
        "title": "送梁药亭北上", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春来频客素馨田，想见高吟百卉前。", 
            "琼海罢官唯白发，蜀门归路在青天。", 
            "埋名后代还谁赏，廉吏今时不谓贤。", 
            "同是旧人君更老，相思遥寄梦熊篇。"
        ], 
        "title": "寄喻赓三", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "廿年相见在行都，三十魁梧好丈夫。", 
            "匹马射潮江上过，双龙盘剑殿头趋。", 
            "诗中琢句占师律，局里敲棋识阵图。", 
            "今日建牙沧海晚，秋霜飞上美髯须。"
        ], 
        "title": "赠陈将军", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "昨闻归棹越黄河，又向维扬渡口过。", 
            "三月烟花虽寂寞，六朝秋草更如何。", 
            "高堂待进斑衣舞，下里犹思白雪歌。", 
            "一第蹉跎那足叹，贵人传者古无多。"
        ], 
        "title": "怀梁药亭", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "英英丰骨透眉棱，五老峰前作老僧。", 
            "已悟心中无一法，却归林下演三乘。", 
            "风摇冻壑闻冰解，水涨平湖见月升。", 
            "回忆十年论剑夜，云泥今日隔千层。"
        ], 
        "title": "送石鉴禅师住匡庐", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "浓眉方面玉肌红，骨相人言似阿翁。", 
            "卧读阴符残月下，自磨雄剑乱流中。", 
            "鱼开夜目常疑火，豚拜波心更起风。", 
            "幕府昼长无事日，好诗吟赏与谁同。"
        ], 
        "title": "送区四之广海幕府", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "抛却儒冠学用兵，田园荒尽不思耕。", 
            "终年避地青鞋破，一夜忧时白发生。", 
            "松柏本来多直性，英雄何必定成名。", 
            "怜君困甚还兼病，父执相逢泪满缨。"
        ], 
        "title": "赠赵意子", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "移家归及九江春，旧馆初开事事新。", 
            "图史暂抛中酒日，桔槔闲作灌畦人。", 
            "花兼细雨泥深巷，柳带高莺出近邻。", 
            "即恋芳菲难得舍，诗篇先许报交亲。"
        ], 
        "title": "送家中洲归草堂", 
        "type": "律诗", 
        "yun": "真"
    }, 
    {
        "author": "秦鐄", 
        "era": "清", 
        "subtype": "七言律诗", 
        "text": [
            "琅琊亭馆郁苍苍，未许行人识醉乡。", 
            "北宋君臣论景祐，南谯山水老欧阳。", 
            "一林啼鸟宾朋散，千古流泉啸咏长。", 
            "并入众声醒客耳，不胜萧瑟满回塘。"
        ], 
        "title": "醉翁亭怀古", 
        "type": "律诗", 
        "yun": "阳"
    }, 
    {
        "author": "秦瀛", 
        "era": "清", 
        "subtype": null, 
        "text": [
            "䆗窱出古洞，洞壑复森沈。", 
            "不闻金鼓响，樵斧在远林。", 
            "清风竹间至，苍苔满秋阴。", 
            "白日忽高下，碧云无古今。", 
            "孤花媚寒涧，幽树悦众禽。", 
            "当其万籁寂，自得山水音。", 
            "忘言憩磐石，雪乳流衣襟。"
        ], 
        "title": "金鼓洞", 
        "type": "古风", 
        "yun": "侵"
    }, 
    {
        "author": "秦霞", 
        "era": "清", 
        "subtype": null, 
        "text": [
            "冰檐一角，正蜡残时候。", 
            "帖帖春魂向人逗。", 
            "尽沉吟，小月寒抱双肩，浑筛遍，水墨画绫衫袖。", 
            "冬缸青入梦，起拂苔笺，揽取蟾光不盈手。", 
            "悄影似窥人，女字横枝，讶今岁、与伊同瘦。", 
            "待小轴犀帘唤寒簧，对雪北疏花，冷香先受。"
        ], 
        "title": "洞仙歌 倚吴蘋香女士调并用原韵", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "冰纹窗子绿栏杆，水涨城河荡桨宽。", 
            "怪底少年争下网，对门红袖隔帘看。"
        ], 
        "title": "蓉湖消夏竹枝词十首 其一", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "鬓花双亸翠云钗，女伴相携戏水涯。", 
            "只有小姑羞涩甚，低头无语看弓鞋。"
        ], 
        "title": "蓉湖消夏竹枝词十首 其二", 
        "type": "词", 
        "yun": "佳"
    }, 
    {
        "author": "秦燮", 
        "era": "清", 
        "subtype": null, 
        "text": [
            "垂垂短发女沙弥，水作丰神玉作肌。", 
            "瞥见画船将傍岸，镜台先去理双眉。"
        ], 
        "title": "蓉湖消夏竹枝词十首 其三", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "双双竞趁木兰桡，挟妓招凉五洞桥。", 
            "莺啭一声花底歇，琵琶斜抱隔船招。"
        ], 
        "title": "蓉湖消夏竹枝词十首 其四", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "樽前度曲敛双蛾，酒入香腮媚语多。", 
            "郎酌半杯侬半盏，十分沉醉不胜歌。"
        ], 
        "title": "蓉湖消夏竹枝词十首 其五", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "轻纨歌扇写蝇头，手弄香囊茉莉球。", 
            "水榭半开帘半卷，绿杨阴下看归舟。"
        ], 
        "title": "蓉湖消夏竹枝词十首 其六", 
        "type": "词", 
        "yun": "尤"
    }, 
    {
        "author": "秦燮", 
        "era": "清", 
        "subtype": null, 
        "text": [
            "捻脂弄粉踏摇娘，纤手殷勤递酒浆。", 
            "落空暗将瓜子剥，送来还带口脂香。"
        ], 
        "title": "蓉湖消夏竹枝词十首 其七", 
        "type": "词", 
        "yun": "阳"
    }, 
    {
        "author": "秦燮", 
        "era": "清", 
        "subtype": null, 
        "text": [
            "环翠楼边拟扣船，无腔小曲唱当筵。", 
            "酒拼卜夜迟归棹，还向渔舟买钓鲜。"
        ], 
        "title": "蓉湖消夏竹枝词十首 其八", 
        "type": "词", 
        "yun": "先"
    }, 
    {
        "author": "秦燮", 
        "era": "清", 
        "subtype": null, 
        "text": [
            "新样衣衫时样鬟，慈云寺里正清闲。", 
            "荷花未放游人少，悄语渔船到惠山。"
        ], 
        "title": "蓉湖消夏竹枝词十首 其九", 
        "type": "词", 
        "yun": "删"
    }, 
    {
        "author": "秦燮", 
        "era": "清", 
        "subtype": null, 
        "text": [
            "敦罗衫子软纱裙，一样温存眼色分。", 
            "只恐贪杯郎醉倒，累侬代饮觉微醺。"
        ], 
        "title": "蓉湖消夏竹枝词十首 其十", 
        "type": "词", 
        "yun": null
    }, 
    {
        "author": "秦燮", 
        "era": "清", 
        "subtype": null, 
        "text": [
            "陟山不陟昆仑巅，胸襟眼界仍拘牵。", 
            "观水不观沧海外，管窥莫测乾坤大。", 
            "生长湖边数十秋，眼前胜境未穷搜。", 
            "春来忽发登临兴，振策龙峰最上头。", 
            "老去犹夸健腰脚，努力抠衣扳峻崿。", 
            "岩岫参差千仞高，石门谽谺五丁凿。", 
            "吟肩高耸立崔嵬，万顷湖光一镜开。", 
            "七十二峰供指顾，帆樯络绎凫飞来。", 
            "怒涛浴日蛟龙舞，雾髻烟鬟忽吞吐。", 
            "我生此境得未曾，不禁惊呼拍双股。", 
            "倏然云气迷长空，雷声隐隐起谾豅。", 
            "生怕狂风故作恶，挟我飞向汪洋中。", 
            "寺中老僧特超俗，有徒侍侧清如鹄。", 
            "殷勤挽我到云房，山花红润藤萝绿。", 
            "僧挥麈尾说行踪，五岳四渎罗心胸。", 
            "自怜衰朽抛游杖，卓锡三年住九龙。", 
            "闻言不觉掀髯笑，选胜探奇皆入妙。", 
            "名缰束缚空守株，悔不相随一凭眺。", 
            "我当更持三月粮，直渡东海窥扶桑。", 
            "蓬壶方杖恣登览，俯视尘世徒茫茫。"
        ], 
        "title": "登龙山顶望太湖七十二峰歌", 
        "type": "古风", 
        "yun": null
    }, 
    {
        "author": "秦燮", 
        "era": "清", 
        "subtype": "五言绝句", 
        "text": [
            "纵目疑无地，抬头只有天。", 
            "一身云雾拥，暝色上峰巅。"
        ], 
        "title": "登惠山绝顶", 
        "type": "绝句", 
        "yun": "先"
    }, 
    {
        "author": "秦燮", 
        "era": "清", 
        "subtype": "七言绝句", 
        "text": [
            "兔走乌飞一刹那，六旬岁月等闲过。", 
            "逢人怕听关心话，道我年来白发多。"
        ], 
        "title": "村居漫兴三首 其一", 
        "type": "绝句", 
        "yun": "歌"
    }, 
    {
        "author": "秦燮", 
        "era": "清", 
        "subtype": "七言绝句", 
        "text": [
            "悔作京华万里游，故闾无恙寄吟眸。", 
            "弄孙朝夕含饴惯，索我身牙抱不休。"
        ], 
        "title": "村居漫兴三首 其二", 
        "type": "绝句", 
        "yun": "尤"
    }, 
    {
        "author": "秦燮", 
        "era": "清", 
        "subtype": "七言绝句", 
        "text": [
            "笔床茶灶自徘徊，百级云梯志已灰。", 
            "泄柳闭门非傲物，恐教俗客足音来。"
        ], 
        "title": "村居漫兴三首 其三", 
        "type": "绝句", 
        "yun": "灰"
    }, 
    {
        "author": "秦燮", 
        "era": "清", 
        "subtype": "五言律诗", 
        "text": [
            "试上高楼望，滔滔势不穷。", 
            "浪翻山脚动，潮落海门空。", 
            "舟楫行天外，风云入座中。", 
            "拟寻公子墓，举目但蒿蓬。"
        ], 
        "title": "登君山望江楼", 
        "type": "律诗", 
        "yun": "东"
    }, 
    {
        "author": "秦燮", 
        "era": "清", 
        "subtype": "七言律诗", 
        "text": [
            "为爱园林迥出尘，回廊曲蹬往来频。", 
            "饯春有约花迎我，与物无猜鸟近人。", 
            "游屐渐稀惩世态，名山静对见天真。", 
            "披襟宛转桥边坐，俯看游鳞戏水滨。"
        ], 
        "title": "暮春寄畅园作", 
        "type": "律诗", 
        "yun": "真"
    }, 
    {
        "author": "秦瀛", 
        "era": "清", 
        "subtype": "七言绝句", 
        "text": [
            "一架荼蘼映画屏，卖花声里梦初醒。", 
            "浑忘八十年光近，还似儿童枕上听。"
        ], 
        "title": "闻卖花声", 
        "type": "绝句", 
        "yun": "青"
    }, 
    {
        "author": "秦瀛", 
        "era": "清", 
        "subtype": "七言绝句", 
        "text": [
            "春申浦口午潮生，及到斜阳潮始平。", 
            "风便东湖挂帆去，弄珠楼上笛三更。"
        ], 
        "title": "渡黄浦至平湖", 
        "type": "绝句", 
        "yun": "庚"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "南朝一片月，只在板桥西。", 
            "楼笛隔江起，宫鸦何处栖。", 
            "故人自兹去，今夜宿青溪。", 
            "孤枕应无寐，秣陵秋已凄。"
        ], 
        "title": "送友之金陵", 
        "type": "律诗", 
        "yun": "齐"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "欲雨不成雨，凉阴生四围。", 
            "溪云浮阁动，沙鸟入门飞。", 
            "身世此无事，乾坤聊息机。", 
            "渔歌传别浦，柳外一船归。"
        ], 
        "title": "水阁", 
        "type": "律诗", 
        "yun": "微"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "江波如此深，此是故人心。", 
            "携我江边梦，听君膝上琴。", 
            "调高风易断，音苦月先沈。", 
            "太息《广陵散》，相思枫树林。"
        ], 
        "title": "江上有怀", 
        "type": "律诗", 
        "yun": "侵"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "山人著书好，家住小桐溪。", 
            "岚气穿林合，松阴与屋齐。", 
            "看云孤鹤过，傍渚一禽啼。", 
            "白发吾将隐，寻君共杖藜。"
        ], 
        "title": "为槎客题小桐溪山馆图", 
        "type": "律诗", 
        "yun": "齐"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "高阁层崖上，披云坐翠微。", 
            "岚光留佛住，松色挟江飞。", 
            "独此饭香屑，寂然生道机。", 
            "匆匆又城市，还未著僧衣。"
        ], 
        "title": "松寥阁", 
        "type": "律诗", 
        "yun": "微"
    }, 
    {
        "author": "秦瀛", 
        "era": "清", 
        "subtype": "五言律诗", 
        "text": [
            "谁割栈云青？移来大剑形。", 
            "双扉开绝壁，一线走沧溟。", 
            "凿破疑鬼斧，削成烦巨灵。", 
            "但有飞鸟外，积铁插空冥。"
        ], 
        "title": "剑门", 
        "type": "律诗", 
        "yun": "青"
    }, 
    {
        "author": "秦瀛", 
        "era": "清", 
        "subtype": "七言律诗", 
        "text": [
            "紫塞秋深木叶红，一年离思逐崆峒。", 
            "乱山匹马燕云北，古郡斜阳陇水东。", 
            "雁影遥连沙碛暮，笳声寒起戍楼空。", 
            "焚香帘阁多清暇，应有音书寄北风。"
        ], 
        "title": "兴桓道中奉寄家叔父平凉", 
        "type": "律诗", 
        "yun": "东"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "酒醒池塘耿不眠，帐纹漠漠隔轻烟。", 
            "溪风到竹初疑雨，秋月如弓渐满弦。", 
            "残梦远经吹角戍，明河长亘衣天。", 
            "哀蛩饯晓浑多事，也似严更古驿边。"
        ], 
        "title": "中元前一夕枕上偶成", 
        "type": "古风", 
        "yun": "先"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "身向咸池榜末光，三危露暖不成霜。", 
            "金铺照日初涵影，玉求生烟别作香。", 
            "地接蓬莱通御气，波翻豆蔻散朝凉。", 
            "微臣幸属赓歌日，愿借如川献寿觞。"
        ], 
        "title": "汤泉应制", 
        "type": "古风", 
        "yun": "阳"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "是处垣篱防绝塞，角端西来画疆界。", 
            "汉使今行虎落中，秦城合筑龙荒外。", 
            "龙荒虎落两依然，护得当时饮马泉。", 
            "若使春风知别苦，不应吹到柳条边。"
        ], 
        "title": "柳条边", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "木落江已空，清辉澹鸥鹭。", 
            "不见系缆石，寒潮没瓜步。", 
            "帆移清枫林，人归白沙渡。", 
            "似有山猿啼，窈然潇湘暮。"
        ], 
        "title": "江行", 
        "type": "古风", 
        "yun": "遇"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "闲亭照白日，一室罗古今。", 
            "偶焉此栖迟，抱膝悠然吟。", 
            "吟罢有余适，散瞩复披襟。", 
            "时开玉怀卷，或弹珠柱琴。", 
            "檐树吐新花，枝头语珍禽。", 
            "花发饶冶色，禽鸣多姣音。", 
            "色冶眩春目，音姣伤春心。", 
            "夕阳下虞渊，寂莫还空林。", 
            "清光复相照，片月西山岭。", 
            "东园桃李姿，是妾嫁君时。", 
            "燕婉为夫妇，相爱不相离。", 
            "良人忽远征，妾独守空帏。", 
            "忧来恒自叹，冀死魂追随。", 
            "又念妾死时，谁制万里衣？", 
            "幸有双鲤鱼，拟为寄君辞。", 
            "终日不成章，含泪自封题。", 
            "君若得鲤鱼，剖鱼开素书。", 
            "但看行中字，一一与泪俱。"
        ], 
        "title": "茅斋", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "何处几叶萧萧雨。", 
            "湿尽檐花，花底人无语。", 
            "掩屏山，玉炉寒。", 
            "谁见两眉愁聚倚阑干。"
        ], 
        "title": "玉连环影", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "夕阳谁唤下楼梯，一握香荑。", 
            "回头忍笑阶前立，总无语，也依依。", 
            "笺书直恁无凭据，休说相思。", 
            "劝伊好向红窗醉，须莫及，落花时。"
        ], 
        "title": "落花时", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "美人临残月，无言若有思。", 
            "含颦但斜睇，吁嗟怜者谁。", 
            "予本多情人，寸心聊自持。", 
            "浩歌幽兰曲，援琴终不怡。", 
            "私恨托远梦，初日照帘帏。"
        ], 
        "title": "拟古", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "高云媚春日，坐觉鱼鸟亲。", 
            "可怜暮春候，病中别故人。", 
            "莺啼花乱落，风吹成锦茵。", 
            "君去一何速，到家垂柳新。", 
            "芙蓉湖上月，照君垂长纶。"
        ], 
        "title": "拟古", 
        "type": "古风", 
        "yun": "真"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "客从东方来，叩之非常流。", 
            "自云发扶桑，期到海西头。", 
            "白日当中天，浩荡三山秋。", 
            "回风忽不见，去逐灵光游。", 
            "烛龙莫掩照，使我胸中愁。"
        ], 
        "title": "拟古 其一", 
        "type": "古风", 
        "yun": "尤"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "天门詄荡开，翕赩罗星躔。", 
            "白日瞩微躬，假翼令飞骞。", 
            "平昔紫霞心，翻然向凌烟。", 
            "双吹凤笙歇，宛转辞群仙。", 
            "越影𥬞浮云，横出天驷前。", 
            "玉绳耿中夜，斗杓何时旋。"
        ], 
        "title": "拟古 其二", 
        "type": "古风", 
        "yun": "先"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "予生未三十，忧愁居其半。", 
            "心事如落花，春风吹已断。", 
            "行当适远道，作计殊汗漫。", 
            "寒食百草青，薄暮烟冥冥。", 
            "山桃一夜雨，茵箔随飘零。", 
            "愿餐玉红草，一醉不复醒。"
        ], 
        "title": "拟古 其三", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "白云本无心，卷舒南山颠。", 
            "遥峰如梦中，孤影吹能还。", 
            "忽然间高霞，霏霏欲成烟。", 
            "风花落不已，流辉转可怜。", 
            "皎洁自多愁，况复对下弦。", 
            "高楼夜已半，惜此不成眠。"
        ], 
        "title": "拟古 其四", 
        "type": "古风", 
        "yun": "先"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "世运倏代谢，风节弃已久。", 
            "磬折投朱门，高谈尽畎亩。", 
            "言行清浊间，术工乃愈丑。", 
            "人生若草露，营营苦奔走。", 
            "为问身后名，何如一杯酒。", 
            "行当向酒泉，竹林呼某某。", 
            "时有西风来，吹香满罂缶。", 
            "不问今何时，仰天但搔首。"
        ], 
        "title": "拟古 其五", 
        "type": "古风", 
        "yun": "有"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "宛马精权奇，欻从西极来。", 
            "蹴蹋不动尘，但见烟云开。", 
            "天闲十万匹，对此皆凡材。", 
            "倾都看龙种，选日登燕台。", 
            "却瞻横门道，心与浮云灰。", 
            "但受伏枥恩，何以异驽骀。"
        ], 
        "title": "拟古 其六", 
        "type": "古风", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "魏阙有浮云，荫兹白日暮。", 
            "返景下铜台，歌声发纨素。", 
            "流辉如有情，千载照长路。", 
            "漳河不西还，百川尽东赴。", 
            "时哉不可失，谠言思所悟。", 
            "雨后望西陵，蔓草萦古墓。", 
            "安得为飘风，永吹莲枝树。"
        ], 
        "title": "拟古 其七", 
        "type": "古风", 
        "yun": "遇"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "朔风吹古柳，时序忽代续。", 
            "庭草萎已尽，顾视白日速。", 
            "吾本落拓人，无为自拘束。", 
            "倜傥寄天地，樊笼非所欲。", 
            "嗟哉华亭鹤，荣名反以辱。", 
            "有客叹二毛，操觚序金谷。", 
            "酒空人尽去，聚散伤局促。", 
            "揽衣起长歌，明月皎如玉。"
        ], 
        "title": "拟古 其八", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "团团望舒月，皓皓冰蚕绢。", 
            "欲却炎天暑，比月裁成扇。", 
            "望舒圆易缺，金风换炎节。", 
            "风凉秋气寒，匣扇复谁看。", 
            "扇弃何足道，感妾伤怀抱。", 
            "对月泪如丝，君恩异旧时。"
        ], 
        "title": "班婕妤怨歌", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "戚戚复戚戚，高楼月如雪。", 
            "二八正婵娟，月明翡翠钿。", 
            "由来工织锦，生小倚朱弦。", 
            "朱弦岂解愁，素手似云浮。", 
            "一声落天上，闻者皆泪流。", 
            "别郎已经年，望郎出楼前。", 
            "青天如海水，碧月如珠圆。", 
            "月圆以复缺，不见长安客。", 
            "古道白于霜，沙灭行人迹。", 
            "月出光在天，月高光在地。", 
            "何当同心人，两两不相弃。"
        ], 
        "title": "高楼望月", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "岧峣最高山，山气蒸为云。", 
            "物本相感生，相感乃相亲。", 
            "吁嗟人生不可拟，君南我北三千里。", 
            "一朝倾盖便相欢，两人心事如江水。", 
            "君身似是秋风客，身轻欲奋凌霄翮。", 
            "语君无限伤心事，终古长江江月白。", 
            "世事纷纷等飞絮，我今潦倒随所寓。", 
            "惟愿饮酒读君诗，花前醉卧梦君去。"
        ], 
        "title": "又赠马云翎", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "列幕平沙夜寂寥，楚云燕月两迢迢。", 
            "征人自是无归梦，却忱兜鍪卧听潮。"
        ], 
        "title": "记征人语", 
        "type": "古风", 
        "yun": "萧"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "诗亡词乃盛，比兴此焉托。", 
            "往往欢娱工，不如忧患作。", 
            "冬郎一生极憔悴，判与三闾共醒醉。", 
            "美人香草可怜春，凤蜡红巾无限泪。", 
            "芒鞋心事杜陵知，唯今只赏杜陵诗。", 
            "古人且失风人旨，何怪俗眼轻填词。", 
            "词源远过诗律近，拟古乐府特加润。", 
            "不见句读参差三百篇，已自换头兼转韵。"
        ], 
        "title": "填词", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "代谢感时序，迭微叹日月。", 
            "憝彼鶗鴂鸣，忍此众芳歇。", 
            "林园无鲜蕊，原野飞陨叶。", 
            "王孙伤岁暮，志士励穷节。", 
            "劲莛矗惊飙，贞松翠霜雪。", 
            "昂昂泽中雉，矫矫韝同鷢。", 
            "物性不可渝，人宁不如物？", 
            "努力崇明义，岂为威武屈。"
        ], 
        "title": "卢子谅时兴", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "人生何如不相识，君老江南我燕北。", 
            "何如相逢不相合，更无别恨横胸臆。", 
            "留君不住我心苦，横门骊歌泪如雨。", 
            "君行四月草萋萋，柳花桃花半委泥。", 
            "江流浩渺江月堕，此时君亦应思我。", 
            "我今落拓何所止，一事无成已如此。", 
            "平生纵有英雄血，无由一溅荆江水。", 
            "荆江日落阵云低，横戈跃马今何时？", 
            "忽忆去年风雨夜，与君展卷论王霸。", 
            "君今偃仰九龙间，吾欲从兹事耕稼。", 
            "芙蓉湖上芙蓉花，秋风未落如朝霞。", 
            "君如载酒须尽醉，醉来不复忧天涯。"
        ], 
        "title": "送荪友", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "石经未及洪家半，尚抵吴莱籀书换。", 
            "龙图晋玉虽旧闻，魏公资州余几段。", 
            "鸿都学开后三年，皇义篇章未点窜。", 
            "正始那误邯郸淳，隶分先估张怀瓘。", 
            "黄晁援据正宜审，蔡马姓名还可按。", 
            "六经七经孰淆讹，一字三字精剖判。", 
            "迩来邹平与北平，《商书》《鲁论》珍漫漶。", 
            "如到讲堂筵几度，我昔丰碑丈尽算。", 
            "表里隶书果征实，章句异同兼综贯，洪释篇行记聘礼，今我诸经俨陈灿。", 
            "《春秋》严颜《诗》盍毛，只少义爻象与彖。", 
            "书云孝于复友于，鼠食黍苗三岁宦。", 
            "近人板本据娄机，追想饶州简初汗。", 
            "鄱阳石泐五百年，中郎听远焦桐爨。", 
            "岂惟西江补典故，龙光紫气卿云缦。", 
            "方今圣人崇实学，六籍中天森炳焕。", 
            "群言壹禀醇乎醇，如日方升旦复旦。", 
            "诸生切磋函雅故，不独雕琢工文翰。", 
            "宫墙斋庑探星宿，清庙明堂列圭瓒。", 
            "凤皇一羽麟一角，琪树芝华非近玩。", 
            "妍经奚必古本执，朴学幸勿承师畔。", 
            "河海方将测原委，质厚先须植根干。", 
            "越州石氏证蓬莱，余论何人续《东观》。", 
            "摩挲小阁一纪余，甫得南州映芹泮。", 
            "偏傍或裨笺传诂，参检直到周秦汉。", 
            "踟蹰凝立语学官，桂露秋香手勤盥。"
        ], 
        "title": "南昌学宫摹刻汉石经残字歌", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "兼旬洁蠲始夙兴，霁色润遍田渠塍。", 
            "壶天阁路十五里，已有凉樾来杉藤。", 
            "盘盘磴道左右折，舆夫交侧疑横肱。", 
            "琅如联吟客语笑，颲颲众谷相然应。", 
            "摄心直造万物表，莽苍但以一气凭。", 
            "对松山翠转面面，三天门壁穿层层。", 
            "俄看突压大山影，不知尽是屯云升。", 
            "云与全山浩呼噏，肤寸之绿皆云蒸。", 
            "半日𢷘云出云上，一瞰万里山窗凭。", 
            "榑桑若木出檐际，大海积气青光承。", 
            "徂徕左翼作阶戺，万峰引带皆昆礽。", 
            "咫尺天经界垣座，于惟真宰念庶徵。", 
            "岁维大和雨旸若，更切育秀于黎烝。", 
            "是日云光缦绝顶，瑞匝齐鲁环荚登。", 
            "昔者周诗鲁詹颂，笺疏讵写高崚嶒。", 
            "后来李白杜甫辈，但取神秀仙灵称。", 
            "发育温仁体峻极，处处帝縡光华凝。", 
            "纯乎生意塞天地，职司教养宜战兢。", 
            "满山松籁奏金石，蔚蓝细写丹霞澄。", 
            "大块文章视人领，游圣门者谁能胜。"
        ], 
        "title": "登岱", 
        "type": "古风", 
        "yun": "蒸"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "鱼子笺纸追零陵，墨禅输此有发僧。", 
            "石郎戎州观落笔，张通何似李展能。", 
            "歌罗驿舍一觉梦，《竹枝》三叠鹃啼应。", 
            "摩围峰下寂无物，幻作怪石缠枯藤。", 
            "平生独立万物表，岂有迹象侔超腾。", 
            "电掣飙回摄以息，阴帅阳霅夫谁徵。", 
            "咫尺神灵雷雨至，处处回向真源凭。", 
            "钱穆父言久弥笃，丰人翁赋聒可憎。", 
            "华阳楼入补庵鉴，彭泽园拟光禄丞。", 
            "吾尝手披祝老记，精楷不比痴冻蝇。", 
            "尔日来观目为眩，亦拟草势心兢兢。", 
            "折钗屋漏岂二义，科斗籀篆原相承。", 
            "不胶于心不名技，尚恐祝老非其朋。", 
            "三年匡庐我梦想，太白吟处云锦层。", 
            "谷园书屋索恍忽，夜夜挑尽东轩镫。", 
            "瓣香私淑吾岂敢，一波一策皆矩绳。", 
            "西江归来又四载，晤此真面寒崚嶒。", 
            "石田可耕海可钓，虬螭骖驾云涛乘。", 
            "始来吾斋寻宿诺，木犀香泛茶瓯蒸。", 
            "黄龙山中三昧出，银河飞瀑禅窗凭。"
        ], 
        "title": "黄文节草书太白忆旧游诗卷", 
        "type": "古风", 
        "yun": "蒸"
    }, 
    {
        "author": "翁方刚", 
        "era": "清", 
        "subtype": null, 
        "text": [
            "天东日出大海红，五色云挂扶桑弓。", 
            "乐府谁歌迣万里，天马真见来从东。", 
            "礼王昔阶大贝勒，屡以克捷宣肤公。", 
            "叶赫乌拉万部众，群瞻威烈挚且雄。", 
            "紫云夹日近翊卫，一家合德襄丹衷。", 
            "恭闻所乘克勒马，摧坚陷锐皆当冲。", 
            "萨尔浒山第一战，从古无此神奇功。", 
            "明师一蹶遂弗振，二十万歼五日中。", 
            "此马尔时倍趫捷，出入厓隒千万重。", 
            "每闻鼓鼙迅喷鬣，嘶起涛濑回长松。", 
            "至今轩皇教战处，涧谷啸舞犹呼风。", 
            "时无画者今补画，枣骝色异尾与騣。", 
            "腹间旋毛鳞甲动，耳夹肉角筋垂虹。", 
            "山前人指洗创处，自跑圣水春融融。", 
            "其高七尺修丈咫，想像精异还为龙。", 
            "长洲汪琬为作传，传后系语如褒忠。", 
            "方召周诗无异驷，徒咏修广联车攻。", 
            "曹韩之画杜甫引，曾何伟迹来花骢。", 
            "此马得遭此际会，是乃月驭星精从。", 
            "纸上熊熊气起立，俄顷蹴踏凌千峰。", 
            "国家得天厚元气，人物笃起天所钟。", 
            "宗亲有王峙桢干，王有神骏留奇踪。", 
            "谱入奎章庆隆舞，陋彼六骏唐石砻。", 
            "诗成敢试点笔响，恐近瘦骨敲青铜。"
        ], 
        "title": "礼烈亲王克勒马图歌", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "种菱占半郭，与人阅三庚。", 
            "去年亦兹日，惓言镜槛凭。", 
            "微我二三子，孰偕鸥鹭盟。", 
            "襟摇半峰影，桨划疏蒲声。", 
            "北来风云思，南话江湖并。", 
            "中通莲气味，静喻山性情。", 
            "岂必蹇处士，始题海右亭。", 
            "尽得七桥势，以挈千厓青。"
        ], 
        "title": "同诸友小沧浪作 其一", 
        "type": "古风", 
        "yun": null
    }, 
    {
        "author": "翁方刚", 
        "era": "清", 
        "subtype": null, 
        "text": [
            "二年四序周，风雪月晨夕。", 
            "各有领要处，独未雨景得。", 
            "一角犹斜阳，千峰变水墨。", 
            "圆荷不受濡，此响乃真碧。", 
            "一洗明镜空，谁算秋影积。", 
            "千珠前梦悟，仍是明月滴。", 
            "渊乎文字禅，收之坐趺息。", 
            "归向石帆叩，相与观定力。"
        ], 
        "title": "同诸友小沧浪作 其二", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": "五言排律", 
        "text": [
            "地涌西山脉，名标禁御泉。", 
            "百层飞作雨，万顷汇成渊。", 
            "润下终归海，源高却自天。", 
            "萦烟来树杪，带雪落云边。", 
            "隐见瑶光曳，琤苁佩响传。", 
            "红栋桥宛转，乌榜棹洄沿。", 
            "星汉随湾泻，楼台倒影鲜。", 
            "蛟龙蟠翠岛，雁鹜起琼田。", 
            "镜面晶荧合，珠痕荡漾圆。", 
            "翠流初放荇，娇拥半开莲。", 
            "睿赏悬孤鉴，馀波溢九璇。", 
            "那居真有庆，鱼藻在诗篇。"
        ], 
        "title": "玉泉十二韵", 
        "type": "排律", 
        "yun": "先"
    }, 
    {
        "author": "纳兰性德", 
        "era": "清", 
        "subtype": "五言排律", 
        "text": [
            "御天来凤辇，浴日启龙池。", 
            "野迥纡皇览，春浓值圣时。", 
            "落花萦彩仗，初柳拂朱旗。", 
            "行漏三辰拥，停銮万象随。", 
            "瑞征泉是醴，喜溢沼生芝。", 
            "特许观灵液，相将涉禁墀。"
        ], 
        "title": "扈驾马兰峪赐观温泉恭纪十韵", 
        "type": "排律", 
        "yun": "支"
    }, 
    {
        "author": "纳兰性德", 
        "era": "清", 
        "subtype": "五言排律", 
        "text": [
            "连理无分影，同心岂独芳？", 
            "傍檐巢翡翠，临水宿鸳鸯。", 
            "叶叶含春思，枝枝向画廊。", 
            "君情若比树，妾意复何伤？", 
            "陌上谁攀折，闺中思复侵。", 
            "眼凝清露重，眉敛翠烟深。", 
            "羌笛临风曲，悲笳出塞音。", 
            "纵垂千万缕，那系别离心。"
        ], 
        "title": "芳树", 
        "type": "排律", 
        "yun": null
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "芙蓉殿俯御河寒，残月西风并马看。", 
            "十里松杉清绝处，不知晓雪在西山。"
        ], 
        "title": "玉泉", 
        "type": "绝句", 
        "yun": null
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "边月无端照别离，故园何处寄相思。", 
            "西风不解征人语，一夕萧萧满大旗。"
        ], 
        "title": "记征人语", 
        "type": "绝句", 
        "yun": "支"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "红桥夹岸柳平分，雉兔年年不掩群。", 
            "飞放何须烦海户，郊南新置羽林军。"
        ], 
        "title": "南海子", 
        "type": "绝句", 
        "yun": "文"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "分弓列戟四门开，游豫长陪万乘来。", 
            "七十二桥天汉上，彩虹飞下晾鹰台。"
        ], 
        "title": "南海子", 
        "type": "绝句", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "山色江声共寂寥，十三陵树晚萧萧。", 
            "中原事业如江左，芳草何须怨六朝。"
        ], 
        "title": "秣陵怀古", 
        "type": "绝句", 
        "yun": "萧"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "白檀山下水声秋，地踞潮河最上流。", 
            "日暮行人寻堠馆，凉砧一片古檀州。"
        ], 
        "title": "密云", 
        "type": "绝句", 
        "yun": "尤"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "太液东头散直迟，一双水鸟掠杨枝。", 
            "从臣献罢平滇赋，坐听中涓报午时。"
        ], 
        "title": "西苑杂咏和荪友 其一", 
        "type": "绝句", 
        "yun": "支"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "黄幄临池白鸟飞，金盘初进鲙鱼肥。", 
            "太平时节多欢赏，花萼诸王半醉归。"
        ], 
        "title": "西苑杂咏和荪友 其二", 
        "type": "绝句", 
        "yun": "微"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "香引轻飔散玉除，下帘声彻退朝初。", 
            "马前此日承恩数，也逐清班许钓鱼。"
        ], 
        "title": "西苑杂咏和荪友 其三", 
        "type": "绝句", 
        "yun": "鱼"
    }, 
    {
        "author": "纳兰性德", 
        "era": "清", 
        "subtype": "七言绝句", 
        "text": [
            "讲帷迟日记花砖，下直归来一惘然。", 
            "有梦不离香案侧，侍臣那得日高眠。"
        ], 
        "title": "西苑杂咏和荪友 其四", 
        "type": "绝句", 
        "yun": "先"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "望里蓬瀛近，行来阆苑齐。", 
            "晴霞开碧沼，落月隐金堤。", 
            "叶密莺先觉，花繁径不迷。", 
            "笙歌回辇处，长在凤城西。"
        ], 
        "title": "入直西苑", 
        "type": "律诗", 
        "yun": "齐"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "春色凤城来，寒梅逼岁开。", 
            "条风初入树，缥雪渐侵苔。", 
            "粉逐莺衣散，香黏蝶翅回。", 
            "陇头人未返，急管莫频催。"
        ], 
        "title": "梅花落", 
        "type": "律诗", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "拔地蛟龙宅，当关虎豹城。", 
            "山连长白秀，江入混同清。", 
            "庙社灵风肃，豪强右族更。", 
            "明明开创业，休拟作陪京。"
        ], 
        "title": "盛京", 
        "type": "律诗", 
        "yun": "庚"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "雪里瑶华岛，云端白玉京。", 
            "削成千仞势，高出九重城。", 
            "绣陌回环绕，红楼宛转迎。", 
            "近天多雨露，草木每先荣。"
        ], 
        "title": "景山", 
        "type": "律诗", 
        "yun": "庚"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "渔师临广泽，侍从俯清澜。", 
            "瑞入王舟好，仁知圣网宽。", 
            "拨鳞飞白雪，行鲙缕金盘。", 
            "在藻同周宴，时容万姓看。"
        ], 
        "title": "雄县观鱼", 
        "type": "律诗", 
        "yun": "寒"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "西风千万骑，飒沓向阴山。", 
            "为问传书雁，孤飞几日还。", 
            "负霜怜戍卒，乘月望乡关。", 
            "王事兼程促，休嗟客鬓斑。"
        ], 
        "title": "塞外示同行者", 
        "type": "律诗", 
        "yun": "删"
    }, 
    {
        "author": "纳兰性德", 
        "era": "清", 
        "subtype": "五言律诗", 
        "text": [
            "见说斋坛閟，前朝太乙祠。", 
            "莺边花树树，燕外柳丝丝。", 
            "宫御人稀到，辞臣例许窥。", 
            "今朝陪豹尾，新长万年枝。"
        ], 
        "title": "蕉园", 
        "type": "律诗", 
        "yun": "支"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "龙盘凤翥气佳哉，东指斋宫玉辇来。", 
            "影入松楸仙仗远，香升俎豆晓云开。", 
            "盛仪备处千官肃，神贶乘时万马回。", 
            "豹尾叨陪须献颂，小臣惭愧展微才。"
        ], 
        "title": "兴京陪祭福陵", 
        "type": "律诗", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "鱼鳞雁齿镜中开，溅沫为霖遍九垓。", 
            "不用劫灰求仿佛，便从天汉象昭回。", 
            "桑坛法驾乘春转，鹤禁仙镳问寝来。", 
            "遥祝海隅同帝泽，年年长听属车雷。"
        ], 
        "title": "汤泉应制", 
        "type": "律诗", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "六龙初驻浴蓝天，碧瓦朱旗共一川。", 
            "润逼仙桃红自舞，醉酣人柳绿犹眠。", 
            "吹成暖律回燕谷，散作薰风入舜弦。", 
            "最是垂衣深圣德，不须词笔颂甘泉。"
        ], 
        "title": "汤泉应制", 
        "type": "律诗", 
        "yun": "先"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "清时礼乐萃朝端，次第郊原引玉銮。", 
            "河岳千年归带砾，寝园三月拜衣冠。", 
            "便从畿甸亲民隐，更启神泉示从官。", 
            "非独炎灵钟坎德，恩波深处不知寒。"
        ], 
        "title": "汤泉应制", 
        "type": "律诗", 
        "yun": "寒"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "岧峣铁凤锁琳宫，亲侍銮舆度碧空。", 
            "圣主岂因崇象教，宸游直自接鸿蒙。", 
            "远山雪有一峰白，别浦枫余几树红。", 
            "天意不教常肃杀，伫看宇宙遍春风。"
        ], 
        "title": "拟冬日景忠山应制", 
        "type": "律诗", 
        "yun": "东"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "红楼高耸碧池深，荷芰生凉豁远襟。", 
            "湖色静涵孤刹影，花香暗入定僧心。", 
            "经翻佛藏研朱荚，地赐朝家布紫金。", 
            "下马长堤一吟望，梵钟杂送海潮音。"
        ], 
        "title": "净业寺", 
        "type": "律诗", 
        "yun": "侵"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "相风微动九门开，南陌离宫万柳栽。", 
            "草色横粘下马泊，水光平占晾鹰台。", 
            "锦鞯欲射波间去，玉辇疑从岛上回。", 
            "自是软红惊十丈，天教到此洗尘埃。"
        ], 
        "title": "南海子", 
        "type": "律诗", 
        "yun": "灰"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "凤翥龙蟠势作环，浮青不断太行山。", 
            "九重殿阁葱茏里，一气风云吐纳间。", 
            "熊虎自当驰道伏，蛟螭长棒御书闲。", 
            "黄图此日论形胜，惭愧频叨侍从班。"
        ], 
        "title": "扈驾西山", 
        "type": "律诗", 
        "yun": "删"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "霸山重镇奠神京，鸾辂春游淑景明。", 
            "万呱银涛冲古岸，四围玉甃护严城。", 
            "花乘暖日迎来骑，柳带新膏绾去旌。", 
            "八寨雄图今更固，行随赏乐胜蓬瀛。"
        ], 
        "title": "扈跸霸州", 
        "type": "律诗", 
        "yun": "庚"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "江枫千里送浮飔，玉佩朝天此暂辞。", 
            "黄菊承杯频自覆，青林系马试教骑。", 
            "朝端事业留他日，天下文章重往时。", 
            "闻道至尊还侧席，柏梁高宴待题诗。"
        ], 
        "title": "秋日送徐健庵座主归江南", 
        "type": "律诗", 
        "yun": "支"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "乱山如戟拥孤城，一线人争鸟道行。", 
            "地险东西分障塞，云开南北望神京。", 
            "新图已入三关志，往事休论十万兵。", 
            "都护近来长不调，年年烽火报升平。"
        ], 
        "title": "古北口", 
        "type": "律诗", 
        "yun": "庚"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "紫府追随结愿深，曰归行色乍骎骎。", 
            "秋风落叶吹飞舄，夜月横江照鼓琴。", 
            "历劫升沈宁有意，孤云去住亦无心。", 
            "贞元朝士谁相待，桃观重来试一寻。"
        ], 
        "title": "再送施尊师归穹窿", 
        "type": "律诗", 
        "yun": "侵"
    }, 
    {
        "author": "纳兰性德", 
        "era": "清", 
        "subtype": "七言律诗", 
        "text": [
            "雄关阻塞戴灵鳌，控制卢龙胜百牢。", 
            "山界万重横翠黛，海当三面涌银涛。", 
            "哀笳带月传声切，早雁迎秋度影高。", 
            "旧是六师开险处，待陪巡幸扈星旄。"
        ], 
        "title": "山海关", 
        "type": "律诗", 
        "yun": "豪"
    }, 
    {
        "author": "翁心存", 
        "era": "清", 
        "subtype": "七言绝句", 
        "text": [
            "谱就江南绝妙词，王郎愁绪正如丝。", 
            "尊前莫唱家山好，肠断青枫月落时。"
        ], 
        "title": "题王艺畇江南词后并示香谷", 
        "type": "绝句", 
        "yun": "支"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "纤月黄昏庭院，语密翻教醉浅。", 
            "知否那人心？", 
            "旧恨新欢相半。", 
            "谁见？", 
            "谁见？", 
            "珊枕泪痕红泫。"
        ], 
        "title": "如梦令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "黄叶青苔归路，屧粉衣香何处。", 
            "消息竟沉沉，今夜相思几许。", 
            "秋雨，秋雨，一半因风吹去。"
        ], 
        "title": "如梦令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "木叶纷纷归路，残月晓风何处。", 
            "消息半浮沉，今夜相思几许。", 
            "秋雨，秋雨，一半西风吹去。"
        ], 
        "title": "如梦令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "万帐穹庐人醉，星影摇摇欲坠。", 
            "归梦隔狼河，又被河声搅碎。", 
            "还睡，还睡，解道醒来无味。"
        ], 
        "title": "如梦令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "无情野火，趁西风烧遍、天涯芳草。", 
            "榆塞重来冰雪里，冷入鬓丝吹老。", 
            "牧马长嘶，征笳乱动，并入愁怀抱。", 
            "定知今夕，庾郎瘦损多少。", 
            "便是脑满肠肥，尚难消受，此荒烟落照。", 
            "何况文园憔悴后，非复酒垆风调。", 
            "回乐峰寒，受降城远，梦向家山绕。", 
            "茫茫百感，凭高唯有清啸。"
        ], 
        "title": "百字令  宿汉儿村", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "丁巳重阳前三日，梦亡妇淡装素服，执手哽咽，语多不复能记。", 
            "但临别有云：“衔恨愿为天上月，年年犹得向郎圆。”", 
            "妇素未工诗，不知何以得此也，觉后感赋瞬息浮生，薄命如斯，低徊怎忘。", 
            "记绣榻闲时，并吹戏雨；", 
            "雕阑曲处，同倚斜阳。", 
            "梦好难留，诗残莫续，赢得更深哭一场。", 
            "遗容在，只灵飙一转，未许端详。", 
            "重寻碧落茫茫。", 
            "料短发、朝来定有霜。", 
            "便人间天上，尘缘未断；", 
            "春花秋叶，触绪还伤。", 
            "欲结绸缪，翻惊摇落，减尽荀衣昨日香。", 
            "真无奈，倩声声邻笛，谱出回肠。"
        ], 
        "title": "沁园春", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "风淅淅，雨织织。", 
            "难怪春愁细细添。", 
            "记不分明疑是梦，梦来还隔一重帘。"
        ], 
        "title": "赤枣子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "一片亭亭空凝伫。", 
            "趁西风霓裳偏舞。", 
            "白鸟惊飞，菰蒲叶乱，断续浣纱人语。", 
            "丹碧驳残秋夜雨。", 
            "风吹去采菱越女。", 
            "辘轳声断，昏鸦欲起，多少博山情绪。"
        ], 
        "title": "明月棹孤舟  海淀", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "春浅，红怨。", 
            "掩双环，微雨花间。", 
            "画闲，无言暗将红泪弹。", 
            "阑珊，香销轻梦还。", 
            "斜倚画屏思往事。", 
            "皆不是，空作相思字。", 
            "忆当时，垂柳丝。", 
            "花枝，满庭蝴蝶儿。"
        ], 
        "title": "河传", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "一生一代一双人，争教两处消魂。", 
            "相思相望不相亲，天为谁春？", 
            "浆向蓝桥易乞，药成碧海难奔。", 
            "若容相访饮牛津，相对忘贫。"
        ], 
        "title": "画堂春", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "桃花羞作无情死，感激东风。", 
            "吹落娇红，飞入窗间伴懊侬。", 
            "谁怜辛苦东阳瘦，也为春慵。", 
            "不及芙蓉，一片幽情冷处浓。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谁翻乐府凄凉曲，风也萧萧，雨也萧萧，瘦尽灯花又一宵。", 
            "不知何事萦怀抱，醒也无聊，醉也无聊，梦也何曾到谢桥。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "彤霞久绝飞琼字，人在谁边。", 
            "人在谁边，今夜玉清眠不眠。", 
            "香销被冷残灯灭，静数秋天。", 
            "静数秋天，又误心期到下弦。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "明月多情应笑我，笑我如今，孤负春心，独自闲行独自吟。", 
            "近来怕说当时事，结编兰襟。", 
            "月浅灯深，梦里云归何处寻？"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "土花曾染湘娥黛，铅泪难消。", 
            "清韵谁敲，不是犀椎是凤翘。", 
            "只应长伴端溪紫，割取秋潮。", 
            "鹦鹉偷教，方响前头见玉箫。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "冷香萦遍红桥梦，梦觉城笳。", 
            "月上桃花，雨歇春寒燕子家。", 
            "箜篌别后谁能鼓，肠断天涯。", 
            "暗损韶华，一缕茶烟透碧纱。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "拨灯书尽红笺也，依旧无聊。", 
            "玉漏迢迢，梦里寒花隔玉箫。", 
            "几竿修竹三更雨，叶叶萧萧。", 
            "分付秋潮，莫误双鱼到谢桥。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "严宵拥絮频惊起，扑面霜空。", 
            "斜汗朦胧，冷逼毡帷火不红。", 
            "香篝翠被浑闲事，回首西风。", 
            "数盏残钟，一穗灯花似梦中。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "凉生露气湘弦润，暗滴花梢。", 
            "帘影谁摇，燕蹴风丝上柳条。", 
            "舞鹍镜匣开频掩，檀粉慵调。", 
            "朝泪如潮，昨夜香衾觉梦遥。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "海天谁放冰轮满，惆怅离情。", 
            "莫说离情，但值良宵总泪零。", 
            "只应碧落重相见，那是今生。", 
            "可奈今生，刚作愁时又忆卿。"
        ], 
        "title": "采桑子", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "疏星三五未成行，鱼子花开客到乡。", 
            "小妇罢啼牛女夜，大家争解駏驉囊。", 
            "阶苔摊席闲眠破，邻果攀枝遍索尝。", 
            "走觅城西苦吟伴，旧须添出几茎霜。"
        ], 
        "title": "喜王东村归", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "天涯到日岁方新，草嫩郊原渐少尘。", 
            "官路听鸡行落月，帝城骑马作闲人。", 
            "冰簪屋霤玲珑晓，雪照宫桃婀娜春。", 
            "虽有故交为侍从，马卿能赋不妨贫。"
        ], 
        "title": "送谭天水入燕", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "竹窗藤几迥无尘，一会西园尽俊人。", 
            "济上魏舒为旧好，邺中徐干是嘉宾。", 
            "霜催细菊浮香早，风落高梧透月新。", 
            "随兴摊书还席地，野情疏放本来真。"
        ], 
        "title": "同宁都魏和公昆山徐原一同里王震生高望公湛用喈程周量何不偕梁器圃陶苦子集药亭六莹堂得真字", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曲江祠下俯无涯，锁钥关门倚妙才。", 
            "薄俸散归名下士，新诗多似岭头梅。", 
            "北楼天净峰争出，南浦桥高舶竞开。", 
            "昨日人来频见说，郡斋寒叶落成堆。"
        ], 
        "title": "寄陆雄州孝山", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五千言外悟精真，劫劫过来不坏身。", 
            "浇酒乍禳东国火，掷泥闲化下方人。", 
            "开将笑口流春电，养得家鸡在日轮。", 
            "归去阆风上头住，玉芝宫阙总如银。"
        ], 
        "title": "寄古鍊师", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "一湖烟景在登楼，足耐闲人十日留。", 
            "隔岸山光横枕上，远天帆影落墙头。", 
            "溪多暗响常惊雨，竹有寒声不待秋。", 
            "况是溪翁共疏放，玉尊开酒夜传筹。"
        ], 
        "title": "同梁器圃宿罗澹峰石湖", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春江何处不萋萋，掩映群峰到郭西。", 
            "岸柳飞花时度水，山家开户半临溪。", 
            "已知异境人间少，难得同心酒坐齐。", 
            "莫指乡园便归去，舟前听取鹧鸪啼。"
        ], 
        "title": "泛舟甘溪送薛炎州朱次公李祈年归龙江", 
        "type": "律诗", 
        "yun": "齐"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "送君归去不胜情，共国犹悬两月程。", 
            "黎母山前开晚照，苏公楼外正秋清。", 
            "槟榔过雨垂空地，玳瑁乘潮上古城。", 
            "到日从容问耆旧，为予再拜海先生。"
        ], 
        "title": "送陈人白王问溪归琼州", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "无成三十老渔蓑，旧国深惭此屡过。", 
            "生计未知何事好，诗篇唯觉别人多。", 
            "高城晓角收凉月，岐路西风长白波。", 
            "犹幸交亲不相弃，夜烧银烛为悲歌。"
        ], 
        "title": "夜起西山草堂口占别吴又札梁颙若梁亮圃", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "星星白发晓常梳，八十长闻健起居。", 
            "种就碧桃看结实，教成雏凤每冲虚。", 
            "衰年手佩通侯印，壮子名传太史书。", 
            "须信灵芝根有处，罗浮山色在门闾。"
        ], 
        "title": "寿张太翁", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "早辞旄节遂抽簪，渺渺高踪不可寻。", 
            "江上二毛生子舍，天中孤月照臣心。", 
            "青松自必千年老，白石聊为半夜吟。", 
            "近别海头无一字，壶公岩迥璧潭深。"
        ], 
        "title": "寄汤惕庵先生", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "西还北去各经春，暂别俱为久客身。", 
            "江上寂寥同赋地，水边朝暮闭门人。", 
            "蛙求怒敌行阶草，鸟引饥雏踏甑尘。", 
            "报与穷途狂大阮，陈平家巷古来贫。"
        ], 
        "title": "答家中洲西还见寄兼怀梁药亭", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "帝里看春最少年，比年多只恋林泉。", 
            "频移隐地金囊涩，久坐穷山木榻穿。", 
            "脱粟便为终岁计，道书相共午时眠。", 
            "酒酣笑向妻儿说，梅尉元来是列仙。"
        ], 
        "title": "寿易吾豫", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "九畹多劳植异根，一枝真称野人轩。", 
            "似伤萎去将随草，却笑生来即碍门。", 
            "茎紫或曾充楚佩，心同端不负兰言。", 
            "只愁晤对香光下，双影偏销独夜魂。"
        ], 
        "title": "湛用喈折并蒂兰一枝见贻予既拓落于时兼有悼亡之戚空斋嘿对触兴为诗", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "郭东收雨水新澄，只尺溪桥不共登。", 
            "林岫未忘多病客，鹭鸶闲似少年僧。", 
            "楼开静沼难为画，荔擘红衣不让冰。", 
            "想到山堂今夜短，几人吟共一窗灯。"
        ], 
        "title": "梁药亭偕蒲衣赴车陂荔枝之约余病新愈惮暑不果往却还新塘舟中寄怀兼柬车陂诸子", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蓑衣箬笠好生涯，不厌频频上小艖。", 
            "秋浦暗云连埤堄，远天残雨在蒹葭。", 
            "青山对酒添新色，彩笔登楼尽作家。", 
            "谁约一竿相伴老，鄙人亲起酹江花。"
        ], 
        "title": "雨中放舟同诸子登青云阁", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "君家隐处海云东，水绕青螺一百峰。", 
            "初日芙蓉三谢句，西山薇蕨二贤踪。", 
            "投竿拟傍羊裘老，负土新成马鬣封。", 
            "犹感故人嘉惠在，相思和梦夜千重。"
        ], 
        "title": "寄怀何克谏何景雪", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "久辞黄绶逐征篷，欲讯离居意万重。", 
            "倚马近飞何处檄，烹鱼频是隔年封。", 
            "江湘屈指三千里，衰老低头四百峰。", 
            "一读新诗一惆怅，鹤楼尊酒限相从。"
        ], 
        "title": "代寄毛子霞", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "伏波桥侧石湖湾，生长难忘是此间。", 
            "穷海见闻唯白浪，孤城表里出青山。", 
            "身同坠叶犹知本，老对衰杨自怯攀。", 
            "频得瑶缄远相待，好秋端为故人还。"
        ], 
        "title": "答梁颙若", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "怪石堆园作一坡，新晴终日倚栏歌。", 
            "满壶玉酒闲人醉，出匣银钩古字多。", 
            "傍蕊山蜂吟并立，照阶林叶影相摩。", 
            "寻常车马稀容接，得许花前数数过。"
        ], 
        "title": "詹侯竹也招集竹窥园即事", 
        "type": "律诗", 
        "yun": "歌"
    }, 
    {
        "author": "翁心存", 
        "era": "清", 
        "subtype": "五言律诗", 
        "text": [
            "高阁岚光合，空潭月影悬。", 
            "泉声春梦碎，佛火罩灯圆。", 
            "夜静花香发，山深俗虑捐。", 
            "湛然无起灭，心在四禅天。"
        ], 
        "title": "宿破山寺", 
        "type": "律诗", 
        "yun": "先"
    }, 
    {
        "author": "翁心存", 
        "era": "清", 
        "subtype": "七言律诗", 
        "text": [
            "塔杪铃言替戾冈，果然旗脚转危樯。", 
            "荒芦槭槭战秋雨，衰柳垂垂空夕阳。", 
            "鹢不因风先自退，山如欲语笑人忙。", 
            "支离病骨余生在，肯逐冥鸿下上翔。"
        ], 
        "title": "栖霞阻风", 
        "type": "律诗", 
        "yun": "阳"
    }, 
    {
        "author": "翁心存", 
        "era": "清", 
        "subtype": "七言律诗", 
        "text": [
            "王气东来接柳条，长城西去尽临洮。", 
            "云屯万雉环山海，天设重关划蓟辽。", 
            "三辅风烟开莽苍，两京筦钥锁岧峣。", 
            "鲸波不动苍烟碧，亿载皇图巩圣朝。"
        ], 
        "title": "出山海关", 
        "type": "律诗", 
        "yun": null
    }, 
    {
        "author": "翁心存", 
        "era": "清", 
        "subtype": "七言律诗", 
        "text": [
            "春风吹绿满平芜，路入粱溪水驿纡。", 
            "山色宛同乡国好，泉声还似旧时无。", 
            "愁听子夜啼乌鹊，怕说寅年足虎貙。", 
            "欲问元戎驻兵地，沙边烟雨总模糊。"
        ], 
        "title": "过无锡有感", 
        "type": "律诗", 
        "yun": "虞"
    }, 
    {
        "author": "翁方刚", 
        "era": "清", 
        "subtype": "七言绝句", 
        "text": [
            "瀛鄚之间半烟水，村闾如画接渔船。", 
            "记从鸂滱溪头望，诗思濛濛三十年。"
        ], 
        "title": "赵北口 其一", 
        "type": "绝句", 
        "yun": "先"
    }, 
    {
        "author": "翁方刚", 
        "era": "清", 
        "subtype": "七言绝句", 
        "text": [
            "蟹簖湾湾罫布棋，霜空老柳照横漪。", 
            "枯萍折苇萧寥意，转胜浓云蘸翠时。"
        ], 
        "title": "赵北口 其二", 
        "type": "绝句", 
        "yun": "支"
    }, 
    {
        "author": "翁方刚", 
        "era": "清", 
        "subtype": "五言律诗", 
        "text": [
            "只有濛濛意，人家与钓矶。", 
            "寺门钟乍起，樵客径犹非。", 
            "四百层泉落，三千丈翠飞。", 
            "与谁参画理，半面尽斜晖。"
        ], 
        "title": "望罗浮", 
        "type": "律诗", 
        "yun": "微"
    }, 
    {
        "author": "翁方刚", 
        "era": "清", 
        "subtype": "五言律诗", 
        "text": [
            "活活蒸冬水，先迎冷客来。", 
            "僧房扫黄叶，禅榻即苍苔。", 
            "酝酿村阴意，商量野菊开。", 
            "谁能未花日，闲步问丰台。"
        ], 
        "title": "重阳后五日同裕轩辛楣游城南万泉寺 其一", 
        "type": "律诗", 
        "yun": "灰"
    }, 
    {
        "author": "翁方刚", 
        "era": "清", 
        "subtype": "五言律诗", 
        "text": [
            "十年食藕处，有寺已无亭。", 
            "草径幽能熟，兰襟淡更馨。", 
            "雨兼萑苇响，泉带辘轳听。", 
            "意在寒林背，西山分外青。"
        ], 
        "title": "重阳后五日同裕轩辛楣游城南万泉寺 其二", 
        "type": "律诗", 
        "yun": "青"
    }, 
    {
        "author": "翁方刚", 
        "era": "清", 
        "subtype": "五言律诗", 
        "text": [
            "小县临官道，江流曲抱城。", 
            "亭依厓壁立，泉似长官清。", 
            "乳雪岩花沫，松风石铫声。", 
            "倦游三十载，为我濯尘缨。"
        ], 
        "title": "清泉亭", 
        "type": "律诗", 
        "yun": "庚"
    }, 
    {
        "author": "翁方刚", 
        "era": "清", 
        "subtype": "七言律诗", 
        "text": [
            "秋在朝凉午燠閒，人归黄篾碧溪湾。", 
            "数椽聚处成官驿，一鸟飞边得远山。", 
            "院雨记听蕉叶响，庭苔似点菊花斑。", 
            "应知路渐高凉近，许借层窗此豁颜。"
        ], 
        "title": "秋晚回试高州重题城月驿壁", 
        "type": "律诗", 
        "yun": "删"
    }, 
    {
        "author": "翁方刚", 
        "era": "清", 
        "subtype": "七言律诗", 
        "text": [
            "纵观当代述人文，前辈诸公用意勤。", 
            "清庙明堂庀梁栋，深山大泽蓄风云。", 
            "开元大历非空貌，秀水新城莫漫云。", 
            "君去重编《海峰集》，肯随北地乞余芬。"
        ], 
        "title": "送姚姬传郎中假归桐城 其一", 
        "type": "律诗", 
        "yun": "文"
    }, 
    {
        "author": "翁方刚", 
        "era": "清", 
        "subtype": "七言律诗", 
        "text": [
            "几宵东观翻书手，忽拨残更岳顶云。", 
            "示我天门詄荡语，如披玉策赤青文。", 
            "飞扬逸气鞭鸾凤，窈渺清斋写典坟。", 
            "江畔皖公山纵好，有何岩壑可留君。"
        ], 
        "title": "送姚姬传郎中假归桐城 其二", 
        "type": "律诗", 
        "yun": "文"
    }, 
    {
        "author": "翁方刚", 
        "era": "清", 
        "subtype": "七言律诗", 
        "text": [
            "从我负书非曰归，诗情先逐晓云飞。", 
            "重阳细雨迟黄菊，六代精蓝冷翠微。", 
            "远眺合教青眼共，深谈喜未素心违。", 
            "洞天且莫题名姓，苔藓濛濛恐湿衣。"
        ], 
        "title": "栖霞道中示蕴山", 
        "type": "律诗", 
        "yun": "微"
    }, 
    {
        "author": "翁方刚", 
        "era": "清", 
        "subtype": "七言律诗", 
        "text": [
            "堂倚袁江麓势偏，青峰俯愧碧潺湲。", 
            "大鸡韩孟联吟好，小吏庐江乐府传。", 
            "莫认故巢思孔翠，试凭后学洒山川。", 
            "世间岂少藏脩者，岑寂书窗二十年。"
        ], 
        "title": "钤山堂", 
        "type": "律诗", 
        "yun": "先"
    }, 
    {
        "author": "翁同和", 
        "era": "清", 
        "subtype": null, 
        "text": [
            "颜公真书变小篆，穷极开阖含刚柔。", 
            "仙坛大字传本少，而此细楷尤难求。", 
            "子固作诗叹小缺，后先著录陆与欧。", 
            "春雷轰残吏橐去，纵有妙迹谁能收。", 
            "西台嗜书得颜髓，获此片楮珍琳璆。", 
            "较量铢黍妙分布，刻画丝发烦雕锼。", 
            "纤纤旁舒蚊脚趡，落落外裹虿尾钩。", 
            "横空真气不易到，不独波磔中锋遒。", 
            "南城图经今寂寞，遣坛半圮杉松稠。", 
            "元宗好奇感神迹，天宝五载开灵湫。", 
            "是时东京盛罗绮，云窗雾阁通绸缪。", 
            "骊龙已睡猿鹤叹，文字虽好江山愁。", 
            "麻源水深不可涉，丹霞洞壑卧且修。", 
            "公书此碑亦何意，会知日月如奔流。", 
            "蓬莱方丈弹指变，惟有忠孝垂千秋。", 
            "小斋夜寒烛花灺，摩挲翠琬春云浮。", 
            "容翁已矣猿叟去，墨绿聚散波中沤。", 
            "欲题此诗三叹息，公乎千载真悠悠。"
        ], 
        "title": "题王蓉洲丈藏宋拓麻姑仙坛记", 
        "type": "古风", 
        "yun": "尤"
    }, 
    {
        "author": "翁同和", 
        "era": "清", 
        "subtype": null, 
        "text": [
            "古来诗人例悯雨，日日朝回作苦语。", 
            "桃僵柳蹇过清明，修竹流泉无处所。", 
            "梅花庵主仙人哉，生绡一丈清风来。", 
            "眼明忽到青玉峡，海气酿出金银台。", 
            "识真好事者谁子，分宜官印模糊紫。", 
            "石田石师两勍敌，六百年来数人耳。", 
            "题诗倦倚灯烛红，星河入户天又风。", 
            "书生何事苦觅句，咒尔箨龙噀雨去。"
        ], 
        "title": "题梅花道人竹石卷为同邑孙君", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "鹓行人杰未全无，文学居然胜大夫。", 
            "互市忽来回纥马，割城谁献督亢图。"
        ], 
        "title": "题自藏石谷仿董巨画卷题自藏石谷仿董巨画卷", 
        "type": "古风", 
        "yun": "虞"
    }, 
    {
        "author": "翁同和", 
        "era": "清", 
        "subtype": null, 
        "text": [
            "别君千万里，郑重此一揖。", 
            "不画浔阳江，琵琶大呜咽。"
        ], 
        "title": "仿石田送行图画一扇付筱珊侄", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "蓉丈书律守晋法，濒兄笔妙兼刚柔。", 
            "二公一质一通敏，我获师友同时求。", 
            "道光以来台阁体，峻拔竞尚柳与欧。", 
            "元和脚硬瘦金峭，更有北派浩莫收。", 
            "颜公此书信奇绝，蹙缩寻丈归寸璆。", 
            "不知巧工谁著手，黄仙鹤辈烦雕锼。", 
            "忆当春明庙市盛，金鱼换此珊瑚钩。", 
            "道州嘉善两题记，皆饮老坚锋芒遒。", 
            "馀年四十亦赓续，芜词颣句黄茅稠。", 
            "略如少陵拜杜宇，颇疑天实开龙湫。", 
            "呜呼，定陵北狩日，神京门户勤绸缪。", 
            "吾侪未暇论文史，时时北望云山愁。", 
            "中兴大政焕一变，干戈渐戢礼乐修。", 
            "如何客星犯帝座，又见华盖西南流。", 
            "乾坤苍莽倏卌载，故人零落俱千秋。", 
            "草堂人日客携示，墨痕依旧春云浮。", 
            "抚时怀旧百虑集，安能竟学忘机沤。", 
            "老夫浪语客莫笑，世论于今多谬悠。"
        ], 
        "title": "蓉洲王丈所藏宋拓小字仙坛记庚申之冬曾为题句蓉丈既卒其家请濒石杨公铭墓因以此拓赠之今藏其嗣吉南献叔处辛丑正月持以见示开卷怆然用前题诗韵", 
        "type": "古风", 
        "yun": "尤"
    }, 
    {
        "author": "翁同和", 
        "era": "清", 
        "subtype": null, 
        "text": [
            "上堂别阿姊，阿姊泪如雨。", 
            "问弟尔何为，行役苦不已。", 
            "久留固无名，简书况有程。", 
            "姊看随阳雁，汲汲南北征。", 
            "商声满天地，如羹亦如沸。", 
            "阿弟襟袂间，斑斑家国泪。", 
            "我泪岂妄挥，人生重乖违。", 
            "敬告世上人，弟兄莫分飞。", 
            "示朴吾姊夫，古之狂猖徒。", 
            "开编见题字，令我长嗟吁。", 
            "种菊复种菊，今年高过屋。", 
            "更待三五年，金英绚秋谷。"
        ], 
        "title": "题补篱种菊图", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "万历癸丑岁，福清典春官。", 
            "炯然红纱眼，鉴此铁石肝。", 
            "后来迫退际，各各翔龙鸾。", 
            "岂伊议不合，遽开恩怨端。", 
            "逆珰肆虺毒，首尾深宫蟠。", 
            "弗击必为妖，击之善类残。", 
            "呜呼元臣心，独任万古难。", 
            "欲将绸缪计，静镇朝堂欢。", 
            "西溪杀我语，定知传者谩。", 
            "即使出公口，奚间平生欢。", 
            "君子与小人，区别如萧兰。", 
            "既云吾气类，忍作差池观。", 
            "光绪辛丑夏，积雨五月寒。", 
            "端午曰已巳，吊古增悲酸。", 
            "烂烂三百年，纸敝印未刓。", 
            "谁言制义浅，中有浩气盘。", 
            "师友何足道，所贵大节完。", 
            "怅望东林庵，弱植惭南冠。"
        ], 
        "title": "题缪文贞公朱卷", 
        "type": "古风", 
        "yun": "寒"
    }, 
    {
        "author": "翁同和", 
        "era": "清", 
        "subtype": null, 
        "text": [
            "故人惜远别，索我一幅书。", 
            "我书虽不工，点画颇有馀。", 
            "重是故人意，抽毫复踌躇。", 
            "墨池忽放光，照我眉与须。", 
            "天地久衰飒，傫容亦瞿瞿。", 
            "嗟我四十五，发白已萧疏。", 
            "却更三数年，岂不委壑渠。", 
            "恐伤故人心，对书长欷歔。", 
            "还君白雪笺，郑重当何如。"
        ], 
        "title": "赠吴儒卿时馀将入都 其一", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "我衰不足陈，子老亦可唁。", 
            "颓然一聋翁，颜色为我变。", 
            "劝我及秋行，要得数相见。", 
            "呜呼游子心，一日几回旋。", 
            "装我箧中书，书断不成卷。", 
            "检我箧中衣，衣绽谁与线。", 
            "日月固有时，哀哉亦既练。", 
            "平生轻别离，有泪常默咽。", 
            "惟有告墓辞，百灵共凄恋。"
        ], 
        "title": "赠吴儒卿时馀将入都 其二", 
        "type": "古风", 
        "yun": "霰"
    }, 
    {
        "author": "翁同和", 
        "era": "清", 
        "subtype": null, 
        "text": [
            "猿叟篆势天下奇，如藤如铁如蛟螭。", 
            "直将古意变斯凝，结绳而上追皇羲。", 
            "非昔先生振奇士，图书碑版兼鼎彝。", 
            "收藏此册来诧我，意我俗眼骇且嗤。", 
            "岂知我亦有奇癖，先得一本无参差。", 
            "呼樽并几发幽赏，相视莫逆穷谐嬉。", 
            "吁嗟非昔今何在，旧山楼下绝履綦。", 
            "有时篮舆过君舍，路人怪我垂涕洟。", 
            "寻常草木尚敬止，何况秘簏长留贻。", 
            "遣孤抱册忽致赠，谓于日记中得之。", 
            "苦言恻恻不忍听，展视惘惘若有思。", 
            "平生交游遍天下，名流韵士如风驰。", 
            "叶景沈潘凋谢尽，我箧不受一物遣。", 
            "森然此例在朋友，九原可鉴千夫知。", 
            "西风吹雨水荐至，遑恤己病愁民饥。", 
            "锦鲸卷还坐悲啸，空堂且咏东洲诗。"
        ], 
        "title": "题何子贞篆册为赵生仲举", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": null, 
        "text": [
            "松禅先生真贱儒，半生出入承明庐。", 
            "黄金横带紫绶纡，谓非干禄谁欺乎。", 
            "忽然被放归里闾，所在编管如囚拘。", 
            "家无薄田输官租，又无一椽安厥居。", 
            "鸡栖斗室常沮洳，革履滑涟衣被濡。", 
            "蚊虻虮虱蝇蚁蛆，扑缘竟夕肱不舒。", 
            "今年大水起两湖，豫章宣歙连杭衢。", 
            "浸淫漾衍来吾虞，吾虞北江南具区。", 
            "形势污下釜底如，况挟盲风怪雨俱。", 
            "田荒屋破民其鱼，先生虽贫乐有馀。", 
            "案有笔研架有书，奈何祇知谋一躯。", 
            "皇天鉴物无私储，汝箧名碑好画图。", 
            "兼有古籍施注苏，胡不以之易贝珠。", 
            "亦足数辈尪赢扶，坐视戚戚何其愚，嗟哉先生真贱儒。"
        ], 
        "title": "自嘲", 
        "type": "古风", 
        "yun": null
    }, 
    {
        "author": "翁同和", 
        "era": "清", 
        "subtype": "五言绝句", 
        "text": [
            "温公五亩宅，汝亦屡经过。", 
            "乔木今何在，吾生可奈何。"
        ], 
        "title": "道逢村叟询馀家事凄然有作 其一", 
        "type": "绝句", 
        "yun": "歌"
    }, 
    {
        "author": "翁同和", 
        "era": "清", 
        "subtype": "五言绝句", 
        "text": [
            "雀罗原见惯，葛帔亦人情。", 
            "白发何村叟，能呼小子名。"
        ], 
        "title": "道逢村叟询馀家事凄然有作 其二", 
        "type": "绝句", 
        "yun": "庚"
    }, 
    {
        "author": "翁同和", 
        "era": "清", 
        "subtype": "五言绝句", 
        "text": [
            "六十年中事，伤心到盖棺。", 
            "不将两行泪，轻向汝曹弹。"
        ], 
        "title": "疾亟口占", 
        "type": "绝句", 
        "yun": "寒"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "昨夜天书下九重，群仙都住蕊珠宫。", 
            "文昌原属三能职，何事传宣南极翁。"
        ], 
        "title": "小游仙 十首 其一", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "细挹琼浆鍊紫霞，殷勤种得碧桃花。", 
            "天风一夜都吹尽，却落寻常道士家。"
        ], 
        "title": "小游仙 十首 其二", 
        "type": "绝句", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "仙家例种玉为田，岁岁璚枝贡九天。", 
            "不道近来鸡犬恶，灵苗踏尽草芊芊。"
        ], 
        "title": "小游仙 十首 其三", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "雾阁云窗事渺冥，蛾眉无计学娉婷。", 
            "姮娥毕竟人间样，怎比银河织女星。"
        ], 
        "title": "小游仙 十首 其四", 
        "type": "绝句", 
        "yun": "青"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "石室丹炉不计年，冷云枯木尚依然。", 
            "一双青乌前生福，窃得残脂竟上天。"
        ], 
        "title": "小游仙 十首 其五", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "托根端要傍瑶台，未必仙姿胜众材。", 
            "祇为玉皇亲手种，大家推作百花魁。"
        ], 
        "title": "小游仙 十首 其六", 
        "type": "绝句", 
        "yun": "灰"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "岂有青藜照石渠，谈经刘向竟何如。", 
            "神仙不喜琅嬛字，错写天官玉叶书。"
        ], 
        "title": "小游仙 十首 其七", 
        "type": "绝句", 
        "yun": "鱼"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "不系腰缠跨鹤还，扬州无处是家山。", 
            "桃花开遍青溪路，要遣渔人去叩关。"
        ], 
        "title": "小游仙 十首 其八", 
        "type": "绝句", 
        "yun": "删"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "闻道湘君下洞庭，蜺旌翠盖雾冥冥。", 
            "数声霹雳天胡舞，斩取毒龙江水腥。"
        ], 
        "title": "小游仙 十首 其九", 
        "type": "绝句", 
        "yun": "青"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "阆风妙圃剧清凉，不愿升天便退藏。", 
            "留取世间真道德，看人扼腕献奇方。"
        ], 
        "title": "小游仙 十首 其十", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "二许才名动都下，不应憔悴郑台州。", 
            "硕宽堂集分明在，应向孙吴放一头。"
        ], 
        "title": "题许伯缄丈重游泮宫画册 其一", 
        "type": "绝句", 
        "yun": "尤"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "白须红带路人扶，鹤骨家家有画图。", 
            "我作柳州先友记，江湖佚老近来无。"
        ], 
        "title": "题许伯缄丈重游泮宫画册 其二", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "恻恻西风上客裳，掩蓬重炷影前香。", 
            "黉宫子弟垂垂老，早被人呼白发郎。"
        ], 
        "title": "题许伯缄丈重游泮宫画册 其三", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "知止斋中听讲时，儿能执笔父哦诗。", 
            "白头侍直今何用，惭负寒机千丈丝。"
        ], 
        "title": "题陈司业祖范诗册", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "齐女峰前劫火红，殿门零落讲堂空。", 
            "渔山三绝诗书画，犹使人间说默公。"
        ], 
        "title": "临吴渔山画 其一", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "秋槐古观夕阳黄，偶遇仙踪问禁方。", 
            "举世但知君子馆，故应遗却老人堂。"
        ], 
        "title": "题白云观刘老人像 三首选二 其一", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "齯齿梨颜百卌翁，掉头万事付虚空。", 
            "要知揭地掀天业，都在寻常言语中。"
        ], 
        "title": "题白云观刘老人像 三首选二 其二", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "要典焚残士路清，一篇党论太分明。", 
            "相公煞费推挤力，破帽骑驴了此生。"
        ], 
        "title": "题临倪文正公昼 其一", 
        "type": "绝句", 
        "yun": "庚"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "逐客偏蒙诏语温，论兵筹饷已无门。", 
            "萧寥数笔云林画，中有优时血泪痕。"
        ], 
        "title": "题临倪文正公昼 其二", 
        "type": "绝句", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "胥江南去接横塘，乔木虽留草已荒。", 
            "一样大欢楼畔月，暂时分筑读书堂。"
        ], 
        "title": "题朱保之枫江感旧图 其一", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "万事乘除岂可期，君看双相将家祠。", 
            "慈乌别有殷勤意，不论新巢与旧枝。"
        ], 
        "title": "题朱保之枫江感旧图 其二", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "风雨全家寄一舟，灵严山馆我曾羞。", 
            "儿嬉奉母前生事，秉烛秋堂涕泪流。"
        ], 
        "title": "题朱保之枫江感旧图 其三", 
        "type": "绝句", 
        "yun": "尤"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "落木空山独往时，陶公遁迹已无诗。", 
            "试看百首唐人句，岂是先生自寿诗。"
        ], 
        "title": "题陈鸿文先生蓑笠图 其一", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "麻鞋遍踏北山村，桃涧东头古墓门。", 
            "络纬乱啼荆棘满，不知何处葬诗魂。"
        ], 
        "title": "题陈鸿文先生蓑笠图 其二", 
        "type": "绝句", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "汝南清德媲前贤，卖到城西屋数椽。", 
            "再拜敬题先友记，伤情二百八年前。"
        ], 
        "title": "题陈鸿文先生蓑笠图 其三", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "空中无色色原空，妙具清凉十种风。", 
            "领略白阳真意思，千秋只有马寒中。"
        ], 
        "title": "题白阳山人画册", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "再拜惊呼麦一盂，老来才识菜糊涂。", 
            "海州学舍斋厨味，柔滑香甘似此无。"
        ], 
        "title": "咏菜糊涂 其一", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "一饭艰难世岂知，当年豆屑杂麸皮。", 
            "孤儿有泪无从咽，不见耶娘吃粥时。"
        ], 
        "title": "咏菜糊涂 其二", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "隔巷孙兄德有邻，炊藜饷我倍情亲。", 
            "夜长月落尖风紧，多少穷櫩忍饿人。"
        ], 
        "title": "咏菜糊涂 其三", 
        "type": "绝句", 
        "yun": "真"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "沧江一卧布衣尊，历历参旗近可扪。", 
            "手把犁锄长叹息，江南芳草已无根。"
        ], 
        "title": "吴又乐名父以先世橙斋公种菜图册见示敬和册中原韵 六首选四 其一", 
        "type": "绝句", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "东南学派四明尊，古鼎龙文未敢扪。", 
            "谁补渔洋疏隽句，春潮艇子到篱根。"
        ], 
        "title": "吴又乐名父以先世橙斋公种菜图册见示敬和册中原韵 六首选四 其二", 
        "type": "绝句", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "补衲庵荒曲径斜，年年丛桂发新芽。", 
            "楹书读遍三千卷，别有农书教艺瓜。"
        ], 
        "title": "吴又乐名父以先世橙斋公种菜图册见示敬和册中原韵 六首选四 其三", 
        "type": "绝句", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "秋夜题诗字半斜，故应敛手学畺芽。", 
            "近臣踪迹孤儿泪，默数归期已及瓜。"
        ], 
        "title": "吴又乐名父以先世橙斋公种菜图册见示敬和册中原韵 六首选四 其四", 
        "type": "绝句", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "灯火黄尘九陌阗，峭风薄冷逼残年。", 
            "消寒韵事犹堪记，尚负朝房买画钱。"
        ], 
        "title": "题王椒畦画册 其一", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "易画轩中老画师，先人气谊最相知。", 
            "湖山中有渊源在，相见金陵寄扇时。"
        ], 
        "title": "题王椒畦画册 其二", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "文学何须笑大夫，上林古有牧羊奴。", 
            "要知商战今宜讲，能得斯才亦本图。"
        ], 
        "title": "三题章侯画博古牌刻本次前韵 其一", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "愧我胫胫作计臣，曾无膏泽及民身。", 
            "楚茶折阅吴绵贱，愁煞东南数郡人。"
        ], 
        "title": "三题章侯画博古牌刻本次前韵 其二", 
        "type": "绝句", 
        "yun": "真"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "海程行过复江城，无限苍凉北望情。", 
            "传语蛟龙莫作剧，老夫惯听怒涛声。"
        ], 
        "title": "将之江右视筱珊侄", 
        "type": "绝句", 
        "yun": "庚"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "谁写明贤塞下词，九边月落雁飞时。", 
            "论诗不及嘉隆后，风格矜严世未知。"
        ], 
        "title": "谢崇受之赠苏斋写明人诗 三首选二 其一", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "淋雨兼旬万户穷，杜陵无屋破秋风。", 
            "曝书未了苔生箧，忍亵君家贯月虹。"
        ], 
        "title": "谢崇受之赠苏斋写明人诗 三首选二 其二", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "被发行吟楚大夫，不堪羸病恕狂奴。", 
            "箧中图画都捐尽，卖到长江万里图。"
        ], 
        "title": "叠前韵题陈章侯博古牌刻本 其一", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "持筹无术愧庸臣，祇恤民艰不恤身。", 
            "赤手能增无量数，桑羊孔仅尔何人。"
        ], 
        "title": "叠前韵题陈章侯博古牌刻本 其二", 
        "type": "绝句", 
        "yun": "真"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "米市东偏菜市前，青棠门巷一凄然。", 
            "却从江国柧棱梦，證到兰堂塔影边。"
        ], 
        "title": "费屺怀太史以苏斋旧藏张公方碑见示次册中苏斋观碑等图诗三首选一", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "风帆一片傍山行，滚滚长江泻不平。", 
            "传玉蛟龙莫作怪，老夫惯听怒涛声。"
        ], 
        "title": "出宿一舍回首黯然", 
        "type": "绝句", 
        "yun": "庚"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "出郭便轻快，轻车熟往还。", 
            "微黄秋半叶，淡墨雨中山。", 
            "千锸深泥里，双桥落涨间。", 
            "我行得高卧，毋乃太安闲。"
        ], 
        "title": "出朝阳门次通州宿燕郊 其一", 
        "type": "律诗", 
        "yun": "删"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "苇壁添新薄，茅檐缀晚瓜。", 
            "寻常小村落，珍重古田家。", 
            "谷贱非农病，钱荒有众哗。", 
            "从来富强术，毕竟是桑麻。"
        ], 
        "title": "出朝阳门次通州宿燕郊 其二", 
        "type": "律诗", 
        "yun": "麻"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "老矣真无用，归欤敢遂初。", 
            "家风为政拙，举业读书疏。", 
            "文质从三变，荣枯集一虚。", 
            "君看揭揭者，岂是古之车。"
        ], 
        "title": "出朝阳门次通州宿燕郊 其三", 
        "type": "律诗", 
        "yun": "鱼"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "多病偏僧热，今朝又怯凉。", 
            "秋阴含雨重，野树划沙长。", 
            "马矢煨茶苦，骡纲载果香。", 
            "一餐吾隗汝，底事宿舂粮。"
        ], 
        "title": "出朝阳门次通州宿燕郊 其四", 
        "type": "律诗", 
        "yun": "阳"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "衮衮中朝彦，何人第一流。", 
            "苍茫万言疏，悱恻五湖舟。", 
            "直谏吾终敬，长贫尔岂愁。", 
            "何时枫叶下，同醉万山秋。"
        ], 
        "title": "游西山见宝竹坡题名因书其后", 
        "type": "律诗", 
        "yun": "尤"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "三体石经后，谁欤笔势雄。", 
            "人知铁门限，我羡水晶宫。", 
            "名集留长庆，遗书付小同。", 
            "青云无限路，拭目望飞鸿。"
        ], 
        "title": "题赵四体千文拓本", 
        "type": "律诗", 
        "yun": "东"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "平生张季子，忠孝本诗书。", 
            "每铢常忧国，无言亦起予。", 
            "雄才能敛抑，至计岂迂疏。", 
            "一水分南北，怜君独荷锄。"
        ], 
        "title": "简张季直", 
        "type": "律诗", 
        "yun": "鱼"
    }, 
    {
        "author": "翁同和", 
        "era": "清", 
        "subtype": "五言律诗", 
        "text": [
            "岂是高人宅，居然竹树幽。", 
            "家贫千卷在，野阔一窗收。", 
            "山卉浓如锦，湖船静似鸥。", 
            "莫言腰脚胜，近已怯登楼。"
        ], 
        "title": "山居即事", 
        "type": "律诗", 
        "yun": "尤"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "燕台回首树冥冥，尚见西山未了青。", 
            "薄醉岂能消积痗，远游终是逐浮名。", 
            "风帘蝉翼知成梦，雨枕凫镫唤不醒。", 
            "人事变更谁料得，涿州城下看双星。"
        ], 
        "title": "定兴道中七夕同潘郑盦作", 
        "type": "律诗", 
        "yun": null
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "玉几惊承被冕旒，千艰万阨一时休。", 
            "微躯甘做兰亭殉，清血徒凭杜宇流。", 
            "馈奠已更犹似梦，上书无术感言愁。", 
            "麻鞋风雪桥山路，早有神光烛帝邱。"
        ], 
        "title": "和伯寅旒子韵", 
        "type": "律诗", 
        "yun": "尤"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "寂寂圜扉老画禅，朗官窃笑吏人怜。", 
            "台乌知赦浑难信，笼鸟惊秋耿不眠。", 
            "挥洒默伤天壤大，弆藏分付子孙贤。", 
            "皋陶祠下东头屋，记取连床读易年。"
        ], 
        "title": "题冯尹平幽窖雪鸿画卷 其一", 
        "type": "律诗", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "亭林奚事怒沉河，吴季从闻出塞歌。", 
            "万里寻亲今有几，只身负骨痛如何。", 
            "完巢生死恩难报，题墓容衰事已多。", 
            "两卷丹青皆血泪，勉承苦志莫蹉跎。"
        ], 
        "title": "题冯尹平幽窖雪鸿画卷 其二", 
        "type": "律诗", 
        "yun": "歌"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "天上图书聚大罗，臣家缉颂首猗那。", 
            "欲知圣藻超唐宋，不屑长笺斗颖波。", 
            "一骑送诗烦唱和，十年佚老自婆娑。", 
            "从来忠孝流贻远，多少丰碑字已磨。"
        ], 
        "title": "敬题纯庙御画石芝图", 
        "type": "律诗", 
        "yun": "歌"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "春申浦畔子胥祠，正是山寒木落时。", 
            "四裔竟将魑魅禦，寸衷尚有鬼神知。", 
            "老韩合传谁能辨，刘李同官莫漫疑。", 
            "此去闭门深谷里，会须读易更言诗。"
        ], 
        "title": "春申舟次偶成", 
        "type": "律诗", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "平生六凿溷天游，文囿名场亦暂留。", 
            "江上偶然馀一秃，世人犹自说三刘。", 
            "薄寒正蜡寻山屐，夜雨偏回泛剡舟。", 
            "万众天涯同怅望，岂容宋玉独悲秋。"
        ], 
        "title": "次韵刘石香寄怀二首 其一", 
        "type": "律诗", 
        "yun": "尤"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "一沤一发一如来，处处圆明性地开。", 
            "难得甘黄挛下泽，莫因寒拾钝天台。", 
            "尖风冷月无边相，瘦竹孤花未易才。", 
            "山鸟不知吟啸事，看人开卷辄疑猜。"
        ], 
        "title": "次韵刘石香寄怀二首 其二", 
        "type": "律诗", 
        "yun": "灰"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "居然青雀系蓬门，旋觉轻桡雪浪喷。", 
            "暗水过湖偏作态，好云罥树太无根。", 
            "入秋花似将归客，和韵诗难不著痕。", 
            "便拟放舟东海去，胸中云梦已全吞。"
        ], 
        "title": "游秦氏林塘次汴生子禾韵", 
        "type": "律诗", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "具区三万六千顷，容我山椒著一村。", 
            "小拓轩窗临绝壁，更栽桑竹满平原。", 
            "琼靡讵起湘累魄，玉磬难寻学博孙。", 
            "从此入林甘寂寞，尚嫌箫鼓隔江喧。"
        ], 
        "title": "己丑二月偶见文文水龙舟图发兴摹之既录原诗于上并和一诗", 
        "type": "律诗", 
        "yun": "元"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "吾生辞墓不辞家，未敢忘情且避哗。", 
            "畏此简书行有日，溷人笔劄浩无涯。", 
            "君亲担荷微躯弱，身世艰难去路赊。", 
            "正合迟迟偏汲汲，辛峰凄断白云遮。"
        ], 
        "title": "次韵赵次侯送行之作 其一", 
        "type": "律诗", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "三百年来第一家，修篁古木静无哗。", 
            "先生东郭兼南郭，处士山涯又水涯。", 
            "好事每愁花易落，留宾不厌酒频赊。", 
            "梅颠绰有元龙气，尚恨窗棂面面遮。"
        ], 
        "title": "次韵赵次侯送行之作 其二", 
        "type": "律诗", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "先公昔主隐君家，镫火秋堂弦诵哗。", 
            "三万七千到今日，东西南北总天涯。", 
            "孤儿白发音容渺，老树孙枝岁月赊。", 
            "此榻若因徐孺设，莫教去后网尘遮。"
        ], 
        "title": "次韵赵次侯送行之作 其三", 
        "type": "律诗", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "偶游汗漫即浮家，来听尘中市语哗。", 
            "小阁滞人天又雨，片帆迟尔水之涯。", 
            "鲥鱼香稻常年足，破铁枯铜到处赊。", 
            "昨日八龙来鼓瑟，应知高会是无遮。"
        ], 
        "title": "次韵赵次侯送行之作 其四", 
        "type": "律诗", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言律诗", 
        "text": [
            "中虚暴下气先颓，幽阙昆仑安在哉。", 
            "骨肉至情垂老尽，江山奇想破空来。", 
            "寒温叠嬗天无意，生死能回世有才。", 
            "独拨残缸坐长啸，隔墙僮仆漫惊猜。"
        ], 
        "title": "病榻不寐", 
        "type": "律诗", 
        "yun": "灰"
    }, 
    {
        "author": "翁延年", 
        "era": "清", 
        "subtype": "七言律诗", 
        "text": [
            "名园风景画图开，浮玉山边辟草莱。", 
            "春水绿拖游客舫，夕阳红上妙高台。", 
            "中流砥柱一孤塔，北顾云烟几霸才。", 
            "猿鹤依人花解语，佩环风送晓鸿来。"
        ], 
        "title": "赠琴园主人张勤夫 其一", 
        "type": "律诗", 
        "yun": "灰"
    }, 
    {
        "author": "翁延年", 
        "era": "清", 
        "subtype": "七言律诗", 
        "text": [
            "海天何处觅桃源，渔父重来泣夜猿。", 
            "点缀小园招庾信，扫除尘榻待陈蕃。", 
            "主人座上琴求友，杜宇声中客断魂。", 
            "未必汉皋逢解佩，却留鸿爪印江村。"
        ], 
        "title": "赠琴园主人张勤夫 其二", 
        "type": "律诗", 
        "yun": "元"
    }, 
    {
        "author": "翁寿麟", 
        "era": "清", 
        "subtype": null, 
        "text": [
            "秋水倒浸湖云湿，秋林黯淡纤月入。", 
            "行人系缆秋树根，井栏落叶无人拾。", 
            "古庙萧然佛不灵，老僧饥抱佛脚泣。", 
            "蒲团坐见星斗光，狐狸夜夜学人立。"
        ], 
        "title": "湖边古寺", 
        "type": "古风", 
        "yun": "缉"
    }, 
    {
        "author": "翁寿麟", 
        "era": "清", 
        "subtype": null, 
        "text": [
            "黑云如磐低压楼，一雨作凉天欲秋。", 
            "清淮倦客无一事，倒枕卧听檐瀑流。", 
            "今春江南苦不雨，行人道路面焦土。", 
            "忽然淫雨四十日，屐齿滑滑泥没膝。", 
            "远念家山纵豺虎，干戈满地斯民苦。", 
            "喜看早稻花满田，黄云压野期眼前。", 
            "浮生飘泊亦何恨，年丰苦盼东南天。"
        ], 
        "title": "立秋前一日喜雨", 
        "type": "古风", 
        "yun": null
    }, 
    {
        "author": "翁寿麟", 
        "era": "清", 
        "subtype": "七言律诗", 
        "text": [
            "灵槎万里挟长风，浩荡何源不可穷。", 
            "一脉混黄余太古，百川宗派亘天中。", 
            "云开岱色经秋碧，雨助涛声入夜雄。", 
            "径画乾坤限南北，乡关消息托宾鸿。"
        ], 
        "title": "立秋渡黄河", 
        "type": "律诗", 
        "yun": "东"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "而今才道当时错，心绪凄迷。", 
            "红泪偷垂，满眼春风百事非。", 
            "情知此后来无计，强说欢期。", 
            "一别如斯，落尽犁花月又西。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "那能寂寞芳菲节，欲话生平。", 
            "夜已三更。", 
            "一阕悲歌泪暗零。", 
            "须知秋叶春花促，点鬓星星。", 
            "遇酒须倾，莫问千秋万岁名。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "白衣裳凭朱栏立，凉月趖西。", 
            "点鬓霜微，岁晏知君归不归。", 
            "残更目断传书雁，尺素还稀。", 
            "一味相思，准拟相看似旧时。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谢家庭院残更立，燕宿雕梁。", 
            "月度银墙，不辨花丛那瓣香。", 
            "此情已自成追忆，零落鸳鸯。", 
            "雨歇微凉，十一年前梦一场。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "非关癖爱轻模样，冷处偏佳。", 
            "别有根芽，不是人间富贵花。", 
            "谢娘别后谁能惜，漂泊天涯。", 
            "寒月悲笳，万里西风瀚海沙。"
        ], 
        "title": "采桑子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "深秋绝塞谁相忆，木叶萧萧。", 
            "乡路迢迢。", 
            "六曲屏山和梦遥。", 
            "佳时倍惜风光别，不为登高。", 
            "只觉魂销。", 
            "南雁归时更寂寥。"
        ], 
        "title": "采桑子  九日", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "藕风轻，莲露冷，断虹收，正红窗、初上帘钩。", 
            "田田翠盖，趁斜阳鱼浪香浮。", 
            "此时画阁垂杨岸，睡起梳头。", 
            "旧游踪，招提路，重到处，满离忧。", 
            "想芙蓉湖上悠悠。", 
            "红衣狼藉，卧看桃叶送兰舟。", 
            "午风吹断江南梦，梦里菱讴。"
        ], 
        "title": "金人捧露盘  净业寺观莲，有怀荪友", 
        "type": "词", 
        "yun": "尤"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "此恨何时已。", 
            "滴空阶、寒更雨歇，葬花天气。", 
            "三载悠悠魂梦杳，是梦久应醒矣。", 
            "料也觉、人间无味。", 
            "不及夜台尘土隔，冷清清、一片埋愁地。", 
            "钗钿约，竟抛弃。", 
            "重泉若有双鱼寄。", 
            "好知他、年来苦乐，与谁相倚。", 
            "我自中宵成转侧，忍听湘弦重理。", 
            "待结个、他生知己。", 
            "还怕两人俱薄命，再缘悭、剩月零风里。", 
            "清泪尽，纸灰起。"
        ], 
        "title": "金缕曲 亡妇忌日有感", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谁复留君住？", 
            "叹人生、几翻离合，便成迟暮。", 
            "最忆西窗同剪烛，却话家山夜雨。", 
            "不道只、暂时相聚。", 
            "衮衮长江萧萧木，送遥天、白雁哀鸣去。", 
            "黄叶下，秋如许。", 
            "曰归因甚添愁绪。", 
            "料强似、冷烟寒月，栖迟梵宇。", 
            "一事伤心君落魄，两鬓飘萧未遇。", 
            "有解忆、长安儿女。", 
            "裘敝入门空太息，信古来、才命真相负。", 
            "身世恨，共谁语。"
        ], 
        "title": "金缕曲  姜西溟言别，赋此赠之", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "何事添凄咽？", 
            "但由他、天公簸弄，莫教磨涅。", 
            "失意每多如意少，终古几人称屈。", 
            "须知道、福因才折。", 
            "独卧藜床看北斗，背高城、玉笛吹成血。", 
            "听谯鼓，二更彻。", 
            "丈夫未肯因人热，且乘闲、五湖料理，扁舟一叶。", 
            "泪似秋霖挥不尽，洒向野田黄蝶。", 
            "须不羡、承明班列。", 
            "马迹车尘忙未了，任西风、吹冷长安月。", 
            "又萧寺，花如雪。"
        ], 
        "title": "金缕曲  慰西溟", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "近来无限伤心事，谁与话长更。", 
            "从教分付，绿窗红泪，早雁初莺。", 
            "当时领略，自尽断送，总负多情。", 
            "忽疑君到，漆灯风飐，痴数春星。"
        ], 
        "title": "青衫湿", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "丝雨如尘云著水，嫣香碎拾吴宫。", 
            "百花冷暖避东风，酷怜娇易散，燕子学偎红。", 
            "人说病宜随月减，恹恹却与春同。", 
            "可能留蝶抱花丛，不成双梦影，翻笑杏梁空。"
        ], 
        "title": "临江仙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "点滴芭蕉心欲碎，声声催忆当初。", 
            "欲眠还展旧时书。", 
            "鸳鸯小字，犹记手生疏。", 
            "倦眼乍低缃帙乱，重看一半模糊。", 
            "幽窗冷雨一灯孤。", 
            "料应情尽，还道有情无？"
        ], 
        "title": "临江仙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "昨夜个人曾有约，严城玉漏三更。", 
            "一钩新月几疏星。", 
            "夜阑犹未寝，人静鼠窥灯。", 
            "原是瞿唐风间阻，错教人恨无情。", 
            "小阑干外寂无声。", 
            "几回肠断处，风动护花铃。"
        ], 
        "title": "临江仙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "霜冷离鸿惊失伴，有人同病相怜。", 
            "拟凭尺素寄愁边，愁多书屡易，双泪落灯前。", 
            "莫对月明思往事，也知消减年年。", 
            "无端嘹唳一声传，西风吹只影，刚是早秋天。"
        ], 
        "title": "临江仙  孤雁", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "飞絮飞花何处是？", 
            "层冰积雪摧残。", 
            "疏疏一树五更寒。", 
            "爱他明月好，憔悴也相关。", 
            "最是繁丝摇落后，转教人忆春山。", 
            "湔裙梦断续应难，西风多少恨，吹不散眉弯。"
        ], 
        "title": "临江仙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "烟暖雨初收，落尽繁花小院幽。", 
            "摘得一双红豆子，低头，说著分携泪暗流。", 
            "人去似春休，卮酒曾将酹石尤。", 
            "别自有人桃叶渡，扁舟，一种烟波各自愁。"
        ], 
        "title": "南乡子", 
        "type": "词", 
        "yun": "尤"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "泪咽却无声。", 
            "只向从前悔薄情，凭仗丹青重省识，盈盈。", 
            "一片伤心画不成。", 
            "别语忒分明。", 
            "午夜鹣鹣梦早醒。", 
            "卿自早醒侬自梦，更更。", 
            "泣尽风檐夜雨铃。"
        ], 
        "title": "南乡子  为亡妇题照", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "古木向人秋，惊蓬掠鬓稠。", 
            "是重阳、何处堪愁。", 
            "记得当年惆怅事，正风雨，下南楼。", 
            "断梦几能留，香魂一哭休。", 
            "怪凉蝉、空满衾裯。", 
            "霜落乌啼浑不睡，偏想出，旧风流。"
        ], 
        "title": "南楼令  塞外重九", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "古戍饥乌集，荒城野雉飞。", 
            "何年劫火剩残灰，试看英雄碧血，满龙堆。", 
            "玉帐空分垒，金笳已罢吹。", 
            "东风回首尽成非，不道兴亡命也，岂人为。"
        ], 
        "title": "南歌子  古戍", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "春宵犹忆奉金钟，伏暑书邮久未通。", 
            "乍有清风来户外，不知新咏出函中。", 
            "才高岂但惊人座，年少须邀盖代功。", 
            "若问老夫同海鸟，姓名将换信天翁。"
        ], 
        "title": "答刘汉臣见寄", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "丹枫夹路引青翰，霜后澄江亦自澜。", 
            "十载独行珠海渺，一家归计雪峰寒。", 
            "将雏彩凤飞何急，避弋冥鸿见渐难。", 
            "从此溪山发奇思，新篇须满故人看。"
        ], 
        "title": "送陈季长归福州", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南海风潮极大观，广陵涛气正须看。", 
            "暂辞虎帐论兵地，归里羊裘旧钓竿。", 
            "殷浩清言牙慧利，孔璋飞檄箭锋寒。", 
            "何时重睹东京笔，白豕文章列史官。"
        ], 
        "title": "送朱鉴思归扬州", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "梅花飞蕊洒城隅，五马新行即旧符。", 
            "颍水重临黄相国，汉廷真假寇雍奴。", 
            "一阳建子今初复，维岳生申古不殊。", 
            "人士早磨诗石待，郡斋清咏似韦苏。"
        ], 
        "title": "戴怡涛使君再摄广州旋得实授拜命之日即值生朝祝之", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "维岳生来不计春，今年生日正春新。", 
            "尽收肃杀还天地，重布阳和与世人。", 
            "灯市秾花连彩树，青郊仙仗迓农神。", 
            "海隅父老相逢说，春在中丞两画轮。"
        ], 
        "title": "寄祝冯再来中丞是日值立春三首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "官为白简生风地，德应青阳解冻天。", 
            "欲使疮痍归衽席，顿将鸾凤易鹰鹯。", 
            "精诚星日高难格，忠信波涛涉亦全。", 
            "金马棠阴无恙否，石羊城下已三年。"
        ], 
        "title": "寄祝冯再来中丞是日值立春三首 其二", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山林廊庙本相须，往哲流风今未芜。", 
            "下榻不妨留孺子，倒衣频见礼潜夫。", 
            "言无可择何伤圣，山纵难移亦分愚。", 
            "昨夜西畴新雨足，一竿安稳钓溪鲈。"
        ], 
        "title": "寄祝冯再来中丞是日值立春三首 其三", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "孤峰特立海东涯，秀出如君众所誇。", 
            "武略即今推独妙，文章先世是名家。", 
            "三军共仰黄金诺，千里兼多白玉骅。", 
            "此日庙堂方拊髀，会从天上赐高牙。"
        ], 
        "title": "赠许伯玉守戎", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "荆郢为都自昔雄，将军威略有儒风。", 
            "长江独扼三川险，半壁曾高百战功。", 
            "近建旌旗沧海上，会题名姓汉台中。", 
            "从来好士心无极，嘉宴犹招白发翁。"
        ], 
        "title": "赠贾中军", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "使君五马并能来，陆贾城边白社开。", 
            "人影隔桥频送酒，鹤声迎客共登台。", 
            "东方皎月宵仍满，西郭烟花日渐裁。", 
            "幸值行春驻旌旆，挽回端藉济川才。"
        ], 
        "title": "上元后二夕长寿精舍雅集同王惠州陈韶州两使君梁药亭廖南炜屈翁山王础尘沈上钱方葆宇陈生洲黄葵村分得来字二首 其一", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "江头前夜报轻雷，花底新阴绮席开。", 
            "稷下放谈多学士，梁园能赋盛邹枚。", 
            "风传野鼓催灯出，潮带春星入沼来。", 
            "诗句未成轩骑动，重城深隔愧追陪。"
        ], 
        "title": "上元后二夕长寿精舍雅集同王惠州陈韶州两使君梁药亭廖南炜屈翁山王础尘沈上钱方葆宇陈生洲黄葵村分得来字二首 其二", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "登临不觉杖头劳，屋外晴峰石势高。", 
            "南尽海门飞白雁，东来帆影走洪涛。", 
            "千杯酬酢宁辞暮，一笑乾坤且自豪。", 
            "在昔重阳谁对月，应留佳事待吾曹。"
        ], 
        "title": "九日湛静斋亦宋乔梓载酒元明石室登高同郭公鹫湛天沐天及祯士文安泽君介以长儿端木纵饮至夜月高而还地为甘泉先生书院故址碑碣存焉二首 其一", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "愧无新句谢烟霞，二十年前此寄家。", 
            "老树有根蟠石底，古碑和字长藤花。", 
            "清秋高会人犹昔，白发重来岁渐加。", 
            "先正追踪英少事，钓台风月满江涯。"
        ], 
        "title": "九日湛静斋亦宋乔梓载酒元明石室登高同郭公鹫湛天沐天及祯士文安泽君介以长儿端木纵饮至夜月高而还地为甘泉先生书院故址碑碣存焉二首 其二", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "黄花开尽转无聊，处处园林战绿蕉。", 
            "顿觉朔风凝玉露，不知明月变凉宵。", 
            "郊西满目登新稼，物外何人识后凋。", 
            "想到北庭冰可折，最分寒燠是今朝。"
        ], 
        "title": "九月晦日同王惠州王础尘连双河诸公集石公精舍送秋同限蕉字松字二首 其一", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鸿来燕去各从容，白帝将归驾白龙。", 
            "且让羲和旋北陆，尚馀朝爽在西峰。", 
            "千卮醳醳忘忧酒，百尺青青偃盖松。", 
            "暮别山门尚回首，数声犹是此秋钟。"
        ], 
        "title": "九月晦日同王惠州王础尘连双河诸公集石公精舍送秋同限蕉字松字二首 其二", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "信道三人必有师，白头宁恨识君迟。", 
            "杯浮菊蕊香犹在，诗寄梅花语亦奇。", 
            "湘曲几时归贺监，海边何处觅安期。", 
            "深谈不觉销红烛，旅宿高城斗柄移。"
        ], 
        "title": "次答张鄂山二首 其一", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "葛相当年出渭滨，杂耕心事更谁陈。", 
            "身肩半壁成还败，名在千秋久愈新。", 
            "高冢麒麟添宿草，遗黎蘋藻荐青春。", 
            "烦君为酌湖中水，恸哭西台尚有人。"
        ], 
        "title": "次答张鄂山二首 其二", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "舟楫归从桂水湍，多君持赠玉琅玕。", 
            "逢人真信成龙易，有实方知集凤难。", 
            "数点迷离尧女泪，一溪烟雨子牙竿。", 
            "年来老脚差能健，从此登高得羽翰。"
        ], 
        "title": "家敷公自桂林分闱还惠我湘竹杖赋谢", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清尊相饯木兰桡，万里西行使节遥。", 
            "珠海共吟唯此日，蜀门一路在青宵。", 
            "江连金鼓涛声壮，山杂云霞雨气消。", 
            "向后题诗人渐远，风光虽好亦无聊。"
        ], 
        "title": "五日泛舟珠江饯王紫诠使君观察川南", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "树影横阶不染尘，墙头山色况嶙峋。", 
            "半年好月唯今夕，四座清风尽雅人。", 
            "杯有浅深从所好，语无伦次任吾真。", 
            "短衣出送溪桥夜，明日相寻在钓纶。"
        ], 
        "title": "同潘子登卢俊斯佘兼五小饮梁巨川山馆分得十一真", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "醉里看花倍觉妍，临风一树独嫣然。", 
            "瑶池嶰谷来何处，翠袖红妆色可怜。", 
            "灼灼最宜之子室，猗猗如咏卫侯篇。", 
            "秦人洞口原非远，莫误渔竿上钓船。"
        ], 
        "title": "同潘子登梁巨川卢俊斯集向恬庵咏夹竹桃花", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "旧识稽山禹穴东，君家门地有清风。", 
            "近缘伯父知犹子，曾听而师说若翁。", 
            "龚胜卧床仍矢节，谢翔许剑亦全忠。", 
            "成仁取义无今古，劣笔空惭史传工。"
        ], 
        "title": "答山阴刘道岩", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "目送轻帆出越城，灵洲西去趁潮平。", 
            "山环野寺天中断，水绕高台月四明。", 
            "荷叶采为酣饮具，梵钟和入苦吟声。", 
            "髯苏诗石苍苔上，不获同君蹑屩行。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其一", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "本是闲身偶不闲，支颐吟望海头山。", 
            "离怀黯黯伤今夕，渔火星星别一湾。", 
            "声气相求南北合，行藏难定去来间。", 
            "当年颇记寻僧夜，隔水呼船月半环。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "石间随处宿僧房，长夏无风也自凉。", 
            "得句好题青竹粉，有人曾悟木樨香。", 
            "画桡倚岸传歌板，冰簟横阶置笔床。", 
            "望日始过良夜短，诘朝明月有馀光。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其三", 
        "type": "律诗", 
        "yun": "阳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "使节东西路各遥，良朋远近返岩椒。", 
            "一堂啸咏同斯地，万古溪山有此宵。", 
            "赤水得珠期象罔，沧溟为鸟待扶摇。", 
            "无才久已安衰拙，不与扬云叹寂寥。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其四", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "汉将旌旗下石门，天南霸业已全吞。", 
            "弘农盛气占孤屿，刺史清泉翳树根。", 
            "北去京华犹古路，南来寻陕失荒村。", 
            "眼前陈迹千年事，一棹沿洄好细论。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其五", 
        "type": "律诗", 
        "yun": "元"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "荔子垂垂带夕烟，维舟深竹似凉天。", 
            "乡人尚识红云宴，居士同参玉版禅。", 
            "鹤听琴声依槛外，月摇江影上灯前。", 
            "梦游却比狂吟胜，欲学希夷且打眠。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其六", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "石势嵯峨别一峰，隔江云影岫重重。", 
            "人来彼岸先寻筏，壁护笼纱不为钟。", 
            "闲以深杯邀顾兔，笑吹横笛起吟龙。", 
            "宝陀自是千年院，偃盖当门见老松。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其七", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "探奇今昔几人来，小院初为上客开。", 
            "佛有慧灯曾不夜，天飞明镜复当台。", 
            "旌旄缭绕移烟树，筇屐从容踏翠苔。", 
            "拈韵禅床吟未了，袈裟长揖使星回。"
        ], 
        "title": "王川南使君紫诠招同李宫詹山公袁通政密山梁太史药亭蓝山人采饮游灵洲予以事不果往诸公分韵及之仍同游韵八首 其八", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "鹤禁龙楼职最闲，为谁驱马涉溪山。", 
            "五云新命来双阙，黄木千秋尚此湾。", 
            "日照蜃台烟霭合，风随旄节有无间。", 
            "洛书河数皆时瑞，不独西王献白环。"
        ], 
        "title": "又叠闲字韵四首送李宫詹山公归都门 其一", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "史馆清华未是闲，衮衣何幸在东山。", 
            "雕鞍晚觅菩提寺，彩鹢朝移荔子湾。", 
            "得御名流盈座上，著书关令候行间。", 
            "皇华使命殊三晋，不向诸侯问玉环。"
        ], 
        "title": "又叠闲字韵四首送李宫詹山公归都门 其二", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "霄汉翱翔归去闲，回头休忘岭南山。", 
            "青林近夏初飞叶，碧海弥天不见湾。", 
            "鸲砚眼明藏匣内，鹦禽言好入笼间。", 
            "殊方草木添新状，万里经途一辙环。"
        ], 
        "title": "又叠闲字韵四首送李宫詹山公归都门 其三", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "本为桑者乐闲闲，不用栖心别买山。", 
            "中夜每寻观日处，几年曾钓落星湾。", 
            "老耽浊酒风花下，细读清篇水石间。", 
            "高价便堪城十五，报君难得玉双环。"
        ], 
        "title": "又叠闲字韵四首送李宫詹山公归都门 其四", 
        "type": "律诗", 
        "yun": "删"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "当年文社狎齐盟，蔚蔚天南各擅名。", 
            "继世才华吾与汝，一门风雅弟难兄。", 
            "盐车岂久骅骝步，阿阁将看凤鸟鸣。", 
            "韩树花生知有日，秋风先报五羊城。"
        ], 
        "title": "柬家比之", 
        "type": "律诗", 
        "yun": "庚"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "山水游踪此泊船，风流贤宰夜开筵。", 
            "篱花对酒如含笑，霜月当头正上弦。", 
            "一径细穿修竹里，诸峰忽立古台前。", 
            "官衙胜处谁能到，宾主燕吴不偶然。"
        ], 
        "title": "陪王川南饮何慎思邑侯署中登超然台作时将有西樵之游", 
        "type": "律诗", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "愈涩愈生笔愈灵，当年妙语我曾聆。", 
            "可怜十月江南景，一角残山分外青。"
        ], 
        "title": "题戴文节画扇", 
        "type": "绝句", 
        "yun": "青"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "矮纸曾题字数行，旁人怪我语苍凉。", 
            "湖山自是幽人福，漫与前贤并较量。"
        ], 
        "title": "题蒋文肃画花卉卷", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "二百年来有后生，庙堂拜疏乞归耕。", 
            "尖风凉雨秋如此，谁识挑灯作画情。"
        ], 
        "title": "题吴渔山真迹二首之二", 
        "type": "绝句", 
        "yun": "庚"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "狐鸣篝火眩妖符，巨石风刀事有无。", 
            "敢遣过江衣褶在，烽烟澒洞满皇都。"
        ], 
        "title": "题家藏灵飞经真迹", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "世运滔滔感不禁，偶然失脚便浮沉。", 
            "儒门自有长生法，第一真传是养心。"
        ], 
        "title": "题唐人书十一面观自在念诵仪轨经 其一", 
        "type": "绝句", 
        "yun": "侵"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "养心无药亦无方，动辄随缘静退藏。", 
            "任尔邪风吹不去，蠲除芥子白檀香。"
        ], 
        "title": "题唐人书十一面观自在念诵仪轨经 其二", 
        "type": "绝句", 
        "yun": "阳"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "画派兼收南北宗，别开境界妙清空。", 
            "诗人各有千秋想，岂必衡量白石翁。"
        ], 
        "title": "沈石天花药盦和尚属题 其一", 
        "type": "绝句", 
        "yun": "东"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "劫火回风佛护持，时时开看慰輖饥。", 
            "如何一掬寒酸泪，竟似河梁古别离。"
        ], 
        "title": "沈石天花药盦和尚属题 其二", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "徐公铁笔写梅花，遗迹多留浙水涯。", 
            "此画曾陪诗县令，故应供养梵王家。"
        ], 
        "title": "沈石天花药盦和尚属题 其三", 
        "type": "绝句", 
        "yun": "麻"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "杂遝群仙事有无，神光离合太模糊。", 
            "陈思亦喜幽并客，未肯低头受玉符。"
        ], 
        "title": "白玉本十三行为杨献叔题 其一", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "湖上平章亦可怜，建储送款巧周旋。", 
            "至今一片西泠石，赚尽书生十万钱。"
        ], 
        "title": "白玉本十三行为杨献叔题 其二", 
        "type": "绝句", 
        "yun": "先"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "碧玉清刚白玉肥，较量波拂到纤微。", 
            "近人别具谈碑口，顿觉承平老辈稀。"
        ], 
        "title": "白玉本十三行为杨献叔题 其三", 
        "type": "绝句", 
        "yun": "微"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "北去溪流曲似之，长桥活板最相宜。", 
            "潮来潮去浑无定，客与舟人两不知。"
        ], 
        "title": "从梅里至许浦口口号四首选一", 
        "type": "绝句", 
        "yun": "支"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "鹿床归卧好湖山，忽蹑长虹去不还。", 
            "看取弱毫挥涩纸，淋漓生气满尘寰。"
        ], 
        "title": "辛丑八月旧庖丁雍姓携南皮相南小画四帧索题口占应之 其一", 
        "type": "绝句", 
        "yun": "删"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "相君垂老意侵寻，见猎依然喜不禁。", 
            "犹忆殿廊同夜直，竟裁疏槁写寒林。"
        ], 
        "title": "辛丑八月旧庖丁雍姓携南皮相南小画四帧索题口占应之 其二", 
        "type": "绝句", 
        "yun": "侵"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "萧萧落木下亭皋，意与孤云独鹤高。", 
            "祗感眼前多挂碍，治山无次涌波涛。"
        ], 
        "title": "题旧藏声伯义祭酒赠文和州卷用卷中韵 其一", 
        "type": "绝句", 
        "yun": "豪"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "一剑雄驱十万夫，莫将三岛玩倭奴。", 
            "绝秦诅楚吾何与，忍弃龙兴旧版图。"
        ], 
        "title": "次韵题章侯博古牌刻本三首选二 其一", 
        "type": "绝句", 
        "yun": "虞"
    }, 
    {
        "author": "翁同和", 
        "era": "清", 
        "subtype": "七言绝句", 
        "text": [
            "自笑江潭有饿夫，不应乞米到胡奴。", 
            "牛阑西畔三间屋，谁画先生卧雪图。"
        ], 
        "title": "次韵题章侯博古牌刻本三首选二 其二", 
        "type": "绝句", 
        "yun": "虞"
    }, 
    {
        "author": "秦懋效", 
        "era": "清", 
        "subtype": null, 
        "text": [
            "六月征蛮传羽檄，打箭炉中夜鸣镝。", 
            "碉楼盘聚两川间，敢与六军争劲敌。", 
            "谁为传饷万马屯，峨峨栈道黄云昏。", 
            "风吹绝塞旌旗动，月落危城笳鼓喧。", 
            "豨突鸱张势狡谲，变起仓卒心胆裂。", 
            "奋臂一呼常刺史，提刀骂贼齿流血。", 
            "同难二十有六人，临危公独无逡巡。", 
            "逆酋肆毒交矢石，被创而死伤孤臣。", 
            "浣花溪畔荒祠古，欲招忠魂泪如雨。", 
            "至今昔岭枫林深，日暮哀哀啼杜宇。"
        ], 
        "title": "崇庆牧常公殉节诗", 
        "type": "古风", 
        "yun": null
    }, 
    {
        "author": "秦臻", 
        "era": "清", 
        "subtype": null, 
        "text": [
            "空香来微茫，鸟语不知处。", 
            "偶随磬韵寻，梅花落无数。", 
            "薄薄花生烟，滴滴花含露。", 
            "道心相与淡，无言独自悟。", 
            "快意登层楼，遥看海山暮。", 
            "云烟法席开，日月禅龛护。", 
            "山僧颇不俗，与花同寒素。", 
            "一心忏佛缘，勿令风号怒。", 
            "留此峰头雪，好索幽人句。"
        ], 
        "title": "虞山记游", 
        "type": "古风", 
        "yun": null
    }, 
    {
        "author": "秦臻", 
        "era": "清", 
        "subtype": null, 
        "text": [
            "偶持矞云小苍璧，相约试泉不用书。", 
            "山骨清裂暗脉动，乳水决窦生露珠。", 
            "我心久枯舌不腴，活火乍发蟹眼如。", 
            "煎成一瓯竞先饮，撑肠五岳浇为湖。"
        ], 
        "title": "约茗龙缝泉用山谷谢黄司业寄惠山泉韵", 
        "type": "古风", 
        "yun": null
    }, 
    {
        "author": "秦蕙田", 
        "era": "清", 
        "subtype": null, 
        "text": [
            "暮云归远树，夕阳在西岭。", 
            "招提寂无人，徙倚息孤影。", 
            "空山响天籁，严霜袭衣冷。", 
            "皓魄澹禅心，凉宵知漏永。", 
            "嗟余履屯难，壮志邈难骋。", 
            "反侧听蛩吟，荧荧一镫静。", 
            "清飙山中来，助我发深省。", 
            "起坐调鸣琴，幽怀徒耿耿。"
        ], 
        "title": "冬夜有怀和天钧上人", 
        "type": "古风", 
        "yun": "梗"
    }, 
    {
        "author": "秦蕙田", 
        "era": "清", 
        "subtype": null, 
        "text": [
            "六籍圣人贻，绍述赖百氏。", 
            "纪纲天地人，厥功焉可纪。", 
            "精言与大义，历历瞭如指。", 
            "性功达治术，出处均一轨。", 
            "胡为后世士，触目惊且哆。", 
            "如构九层台，版筑倾基址，又如舟失舵，簸荡风波里。", 
            "礼器及车服，谁复求形似。", 
            "吾邑有顾翁，复古气雄伟。", 
            "穷年抱遗经，含咀吸真髓。", 
            "脱身尘壒外，清旷莫与比。", 
            "拥书万卷楼，寻原必迄委。", 
            "初年学古文，下笔辄光炜。", 
            "尚论爱司马，年谱究终始。", 
            "神交若投契，觌面相应唯。", 
            "讵止传贤踪，裨补先正史。", 
            "三礼图宫室，古意追释米。", 
            "穿穴暨春秋，三传列砚几。", 
            "创成大事表，务合笔削旨。", 
            "书成忽十稔，作歌告诸子。", 
            "谓蒙守朴学，谬与谈名理。", 
            "款款尺素书，殷勤附赤鲤。", 
            "轩朗豁双眸，不啻脱痏疻。", 
            "所恨久离索，末由竟株柢。", 
            "先生名山业，尘垢视青紫。", 
            "高风式乡闾，立志起顽鄙。", 
            "嗟予日荒落，勺蠡难测海。", 
            "持示蔡与吴，入手先色喜。", 
            "何当返柴荆，百尺容攀倚。"
        ], 
        "title": "答复初先生见寄之作", 
        "type": "古风", 
        "yun": null
    }, 
    {
        "author": "秦鉽", 
        "era": "清", 
        "subtype": "七言律诗", 
        "text": [
            "潘花近种伯鸾溪，榜客传歌到穆西。", 
            "霜肃兜鍪明夜郭，风熏襦裤煖春堤。", 
            "才多洒墨楼千尺，泽布平徭雨一犁。", 
            "自是卧辕欢借冠，御屏久已注铨题。"
        ], 
        "title": "来悦楼呈吴伯诚明府", 
        "type": "律诗", 
        "yun": "齐"
    }, 
    {
        "author": "秦瑗", 
        "era": "清", 
        "subtype": null, 
        "text": [
            "滇水蛮云，隔不断、离愁重叠。", 
            "凝眸处，人遥绝塞，天涯草碧。", 
            "悔昔无端轻撒手，伤今有泪空沾臆。", 
            "羡团圆，万里伴君行，天边月。", 
            "别来恨，凭谁说。", 
            "重来约，真难必。", 
            "祗残编剩墨，断肠陈迹。", 
            "长夜寒衾颠倒梦，残春花事凄凉色。", 
            "看归梁，双燕已营巢，君犹客。"
        ], 
        "title": "满江红（见《词综补》）", 
        "type": "词", 
        "yun": null
    }, 
    {
        "author": "秦源宽", 
        "era": "清", 
        "subtype": null, 
        "text": [
            "谁将薪槱意，寄托柴桑径。", 
            "望益颜书楼，砥砺谆提命。", 
            "愧我欲升堂，衰迟白发迸。", 
            "眷怀入室英，蔚起鼓后劲。", 
            "尚克祇师言，羹墙见先正。"
        ], 
        "title": "望盆楼分韵得正字", 
        "type": "古风", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "暮雨丝丝吹湿，倦柳愁荷风急。", 
            "瘦骨不禁秋，总成愁。", 
            "别有心情怎说？未是诉愁时节。", 
            "谯鼓已三更，梦须成。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "一种蛾眉，下弦不似初弦好。", 
            "庾郎未老，何事伤心早？", 
            "素壁斜辉，竹影横窗扫。", 
            "空房悄，乌啼欲晓，又下西楼了。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "小院新凉，晚来顿觉罗衫薄。", 
            "不成孤酌，形影空酬酢。", 
            "萧寺怜君，别绪应萧索。", 
            "西风恶，夕阳吹角，一阵槐花落。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "别样幽芬，更无浓艳催开处。", 
            "凌波欲去，且为东风住。", 
            "忒煞萧疏，怎耐秋如许？", 
            "还留取，冷香半缕，第一湘江雨。"
        ], 
        "title": "点绛唇  咏风兰", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "五夜光寒，照来积雪平于栈。", 
            "西风何限，自起披衣看。", 
            "对此茫茫，不觉成长叹。", 
            "何时旦，晓星欲散，飞起平沙雁。"
        ], 
        "title": "点绛唇  黄花城早望", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "落花如梦凄迷，麝烟微，又是夕阳潜下小楼西。", 
            "愁无限，消瘦尽，有谁知？", 
            "闲教玉笼鹦鹉念郎诗。"
        ], 
        "title": "相见欢", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "微云一抹遥峰，冷溶溶，恰与个人清晓画眉同。", 
            "红蜡泪，青绫被，水沉浓，却与黄茅野店听西风。"
        ], 
        "title": "相见欢", 
        "type": "词", 
        "yun": "东"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "身向云山那畔行。", 
            "北风吹断马嘶声。", 
            "深秋远塞若为情。", 
            "一抹晚烟荒戍垒，半竿斜日旧关城。", 
            "古今幽恨几时平。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "消息谁传到拒霜？", 
            "两行斜雁碧天长，晚秋风景倍凄凉。", 
            "银蒜押帘人寂寂，玉钗敲烛信茫茫。", 
            "黄花开也近重阳。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "莲漏三声烛半条，杏花微鱼湿轻绡，那将红豆寄无聊？", 
            "春色已看浓似酒，归期安得信如潮，离魂入夜倩谁招？"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "十里湖光载酒游，青帘低映白蘋洲。", 
            "西风听彻采菱讴。", 
            "沙岸有时双袖拥，画船何处一竿收。", 
            "归来无语晚妆楼。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谁道飘零不可怜，旧游时节好花天，断肠人去自经年。", 
            "一片晕红才著雨，几丝柔绿乍和烟。", 
            "倩魂销尽夕阳前。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "风髻抛残秋草生。", 
            "高梧湿月冷无声。", 
            "当时七夕记深盟。", 
            "信得羽衣传钿合，悔教罗袜葬倾城。", 
            "人间空唱雨淋铃。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "杨柳千条送马蹄，北来征雁旧南飞，客中谁与换春衣。", 
            "终古闲情归落照，一春幽梦逐游丝，信回刚道别多时。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "万里阴山万里沙，谁将绿鬓斗霜华。", 
            "年来强半在天涯。", 
            "魂梦不离金屈戍，画图亲展玉鸦叉。", 
            "生怜瘦减一分花。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "伏雨朝寒悉不胜，那能还傍杏花行。", 
            "去年高摘斗轻盈。", 
            "漫惹炉烟双袖紫，空将酒晕一衫青。", 
            "人间何处问多情。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "残雪凝辉冷画屏。", 
            "落梅横笛已三更，更无人处月胧明。", 
            "我是人间惆怅客，知君何事泪纵横。", 
            "断肠声里忆平生。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谁念西风独自凉。", 
            "萧萧黄叶闭疏窗。", 
            "沉思往事立残阳。", 
            "被酒莫惊春睡重，赌书消得泼茶香。", 
            "当时只道是寻常。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "记绾长条欲别难。", 
            "盈盈自此隔银湾。", 
            "便无风雪也摧残。", 
            "青雀几时裁锦字，玉虫连夜剪春幡。", 
            "不禁辛苦况相关。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "欲寄愁心朔雁边，西风浊酒惨离颜。", 
            "黄花时节碧云天。", 
            "古戍烽烟迷斥堠，夕阳村落解鞍鞯。", 
            "不知征战几人还。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "积水清泠照小斋，深冬云物尚能佳。", 
            "峰峰黛色眉谁画，阵阵鸿声字不差。", 
            "南郭子綦风激謞，东方曼倩语诙谐。", 
            "酒阑更绕池边树，笑指新梅似玉钗。"
        ], 
        "title": "佟声远招同王紫诠使君樊昆来翰检赵秋谷宫赞梁药亭吉士胡□□雅集粟园看新梅分赋二首 其二 七律得九佳", 
        "type": "律诗", 
        "yun": "佳"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "须眉白尽似非吾，感物依然独向隅。", 
            "百岁春光驹过隙，一生行迹雁衔芦。", 
            "非鱼庄叟宁知乐，如凤寒虫只自呼。", 
            "君是梁园贵公子，未应同恸阮公途。"
        ], 
        "title": "次答周雪客", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "乌乌何必胜吾吾，无事悠悠守一隅。", 
            "诗思尚存荒径菊，道心曾折渡江芦。", 
            "嗟来路上人多食，归去林中鸟独呼。", 
            "寥落风花又三月，青山空自满前途。"
        ], 
        "title": "再次周耐庵韵送之", 
        "type": "律诗", 
        "yun": "虞"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "野服垂垂拂野烟，小台闲上望高天。", 
            "三城霁色开新朔，十日东风尚旧年。", 
            "雪在颠毛元共得，诗如兵律独无前。", 
            "知君久谢金门步，茗碗相寻月井边。"
        ], 
        "title": "元日次梁药亭韵", 
        "type": "律诗", 
        "yun": "先"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "衰颜与懒岁俱增，心在冰壶更著冰。", 
            "七日为人虽复尔，五伦于我独存朋。", 
            "川南使者新贻酒，海外归僧昨寄藤。", 
            "旧好无多皆白首，草堂期续夜吟灯。"
        ], 
        "title": "人日次梁药亭韵兼柬川南长寿", 
        "type": "律诗", 
        "yun": "蒸"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "少长曾闻上巳游，十年节序叹如流。", 
            "东风又绿王孙草，别酒重开赵尉楼。", 
            "扇枕归心当永夏，挂帆行色近清秋。", 
            "川南使者今词伯，入峡猿声不用愁。"
        ], 
        "title": "送黄兰偶暂归金陵即同王川南入蜀次见赠元韵", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "前年频得望清辉，酒罢分携宝砚归。", 
            "鸲眼尚明犹恋主，龙韬曾伴有馀威。", 
            "渐忘盾鼻同飞檄，久困斋头共掩扉。", 
            "莫讶琼瑶全未报，黄门行后少珠玑。"
        ], 
        "title": "袁尔□元戎向惠端砚久未谢也今秋偶过补诗奉柬兼怀密山黄门", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "灵根产自岭云深，高馆何因得共寻。", 
            "茎有数岐唯一本，花皆纯洁验同心。", 
            "七弦每为王香操，九畹曾劳楚泽吟。", 
            "若遇昔人应叹绝，玉枝连理在于今。"
        ], 
        "title": "引眉侄河涘中丫兰盛花儿曹过而作诗引眉索予为之率尔成咏", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "清论应为第一流，禅林相见晚山稠。", 
            "文章自许藏名岳，姓字偏宜纪石楼。", 
            "旧好情深劳远梦，新篇佳绝想前游。", 
            "知君宅相渊源在，南望同悲宋玉楼。"
        ], 
        "title": "次韵答罗浮山因柬其舅汪栗亭其叔罗廷锡", 
        "type": "律诗", 
        "yun": "尤"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高斋红绽雨初消，美酒良晨未寂寥。", 
            "归客正寻芳草路，南天早是落花朝。", 
            "交情到处多投辖，诗卷谁家得射雕。", 
            "含嚼菁华不成句，杜陵持论薄兰苕。"
        ], 
        "title": "花朝梁药亭招集六莹堂送姚东郊归桐城同王蒲衣姚非熊二首 其一", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "南风帆席到非遥，桑落洲边不上潮。", 
            "入馔鲜鳞飞白版，滴窗疏雨剪红蕉。", 
            "江光西望涵三楚，山色东浮见六朝。", 
            "旧好君乡三拜在，并将新咏寄东樵。"
        ], 
        "title": "花朝梁药亭招集六莹堂送姚东郊归桐城同王蒲衣姚非熊二首 其二", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "年年惯见侧生红，自读新篇迥不同。", 
            "绮树有霜朝更艳，冰盘无暑日初融。", 
            "空将异味疑曹氏，未许移根入汉宫。", 
            "君为荔枝来岭外，一官吟遍二松风。"
        ], 
        "title": "荔枝次吴晋涛", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "白首甘为陇亩民，生来摧折不曾春。", 
            "易逢湘竹千年泪，难得桐江百尺纶。", 
            "道在沉冥宁作我，书传中论又何人。", 
            "清诗未厌千回读，更遣儿曹写绿筠。"
        ], 
        "title": "次韵答徐紫凝四首 其一", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "把笺终日咏瑶华，短发灯前影自髿。", 
            "缟带未妨还献纻，琼琚无以报投瓜。", 
            "飞来何处中宵笛，剪落遥天五色霞。", 
            "恰似秋风亦知得，满池开尽碧莲花。"
        ], 
        "title": "次韵答徐紫凝四首 其二", 
        "type": "律诗", 
        "yun": "麻"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾携孤笠逐篙师，数月轻帆浙水湄。", 
            "湖上主人梅与鹤，芦中穷士我为谁。", 
            "惊鸿幸且违矰缴，雏凤于今见羽仪。", 
            "四十馀年如昨梦，计君犹在未生时。"
        ], 
        "title": "次韵答徐紫凝四首 其三", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "文章大道以为公，今昔何能强使同。", 
            "只写性情流纸上，莫将唐宋滞胸中。", 
            "维扬不入删诗地，百越咸归霸国风。", 
            "终古常新唯日月，金乌先自海东红。"
        ], 
        "title": "次韵答徐紫凝四首 其四", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "粤台风景尚依希，且向湖边掩竹扉。", 
            "朔雪渐寒鸿合返，海波曾起鹤先飞。", 
            "老妻相伴为游侣，孙子成行着彩衣。", 
            "四十年来兵燹地，白头如此几人归。"
        ], 
        "title": "喜廖南炜自都门挈家归里二首 其一", 
        "type": "律诗", 
        "yun": "微"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "犹及承平记土风，先朝人物足称雄。", 
            "可能地气来从北，欲挽狂澜尽向东。", 
            "负郭席门贫孺子，襄阳耆旧老庞公。", 
            "交情两世还谁在，长忆吾翁与若翁。"
        ], 
        "title": "喜廖南炜自都门挈家归里二首 其二", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "火珠琼树可谁栽，经月窗前色未颓。", 
            "高萼并将轻瓣出，百心丛作一花开。", 
            "朝缨欲请何须惜，路马如过不用猜。", 
            "赤汗龙媒今已矣，西风红遍粤王台。"
        ], 
        "title": "马缨丹花", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "竹实离离未可招，人间何处有箫韶。", 
            "暂为赤帜迎炎帝，忽现奇花立绛霄。", 
            "金羽两行承燕颔，珠光几点缀鸡翘。", 
            "南中凤德无衰日，不必贞松独后凋。"
        ], 
        "title": "金凤花", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "香满东风莫可寻，一枝空见玉和金。", 
            "不阶尺土神偏王，独立微波韵亦深。", 
            "何处杯盘犹献舞，谁家海外更投簪。", 
            "伯牙不作成连往，留得新声入素琴。"
        ], 
        "title": "水仙花", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "孔方随处可称神，万点轻圆艳且匀。", 
            "天地为炉闻自古，春王行令铸来新。", 
            "时依落月堆闲砌，每借狂风送近邻。", 
            "却为上林输不入，眼前都作四知人。"
        ], 
        "title": "夜落金钱花", 
        "type": "律诗", 
        "yun": "真"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "蒙茸偏得惠风吹，不是花奇叶自奇。", 
            "满架锦云浮紫蕊，一屏春色绽青丝。", 
            "竹来小径光先到，客近疏篱主自知。", 
            "若比海棠差有幸，当年曾入杜陵诗。"
        ], 
        "title": "锦屏风", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "裁成天地道空高，品物流形亦太劳。", 
            "小叠红牙开野萼，十分文彩付溪毛。", 
            "仙人霞帔何烦染，织女机丝不待缫。", 
            "莫谓化工无快剪，西风吹面利于刀。"
        ], 
        "title": "剪秋罗花", 
        "type": "律诗", 
        "yun": "豪"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "亭亭直上更横垂，三尺青茎玉一枝。", 
            "作态便于奇瘦处，动人多在未开时。", 
            "附蝉冠薄难为赠，堕马妆残欲寄谁。", 
            "不有淳于能八斗，遗簪满地亦奚为。"
        ], 
        "title": "玉簪花", 
        "type": "律诗", 
        "yun": "支"
    }, 
    {
        "author": "秦道然", 
        "era": "清", 
        "subtype": null, 
        "text": [
            "山斋寂寂，玄鸟初来。", 
            "春风融融，林花乍开。", 
            "共二三子，抚景衔杯。", 
            "从容咏歌，吾师点哉！"
        ], 
        "title": "山居诗", 
        "type": "四言诗", 
        "yun": "灰"
    }, 
    {
        "author": "秦赓彤", 
        "era": "清", 
        "subtype": null, 
        "text": [
            "夕阳西下溶溶月，万点猩红明不灭。", 
            "空山无人乌夜啼，何年遗下子规血。", 
            "双刹寂寞埋蓬蒿，幸免兵燹供薪樵。", 
            "君不见润州鹤林寺，流红满地悲花妖。"
        ], 
        "title": "锡山塔下双刹寺有杜鹃一本高逾寻丈开时鲜红满目盖百年物也余于癸卯三月往观即赋", 
        "type": "古风", 
        "yun": null
    }, 
    {
        "author": "秦缃武", 
        "era": "清", 
        "subtype": "五言律诗", 
        "text": [
            "寂寞荒郊夜，孤篷几度过。", 
            "江空惊月早，山远觉云多。", 
            "暮色荒如许，秋光淡若何。", 
            "忘机随处得，前浦发渔歌。"
        ], 
        "title": "舟夜", 
        "type": "律诗", 
        "yun": "歌"
    }, 
    {
        "author": "秦缃业", 
        "era": "清", 
        "subtype": "七言绝句", 
        "text": [
            "柳絮纷纷飞满天，居然三白兆丰年。", 
            "耕牛食尽耕夫散，谁种临溪万顷田。"
        ], 
        "title": "大雪", 
        "type": "绝句", 
        "yun": "先"
    }, 
    {
        "author": "秦缃业", 
        "era": "清", 
        "subtype": "五言律诗", 
        "text": [
            "篮舆度危岭，一寺抱云根。", 
            "湖势到门束，山形对佛尊。", 
            "钟催夕阳去，松约暮涛喧。", 
            "新茗堪留客，泉烹石鼎温。"
        ], 
        "title": "石浪庵", 
        "type": "律诗", 
        "yun": "元"
    }, 
    {
        "author": "秦缃业", 
        "era": "清", 
        "subtype": "七言律诗", 
        "text": [
            "抔土云阳驿外存，我来招得酒人魂。", 
            "谭兵慷慨升平日，骂坐猖狂卿相门。", 
            "赠麦已成千古义，赐绯徒感一时恩。", 
            "蓉城仙骨今应蜕，空欲停帆酹此樽。"
        ], 
        "title": "丹阳访石曼卿墓", 
        "type": "律诗", 
        "yun": "元"
    }, 
    {
        "author": "秦缃业", 
        "era": "清", 
        "subtype": "七言律诗", 
        "text": [
            "青山依旧属君家，十载重来感鬓华。", 
            "独叹婆娑百年树，空开烂漫满园花。", 
            "狂来欲尽酒千斛，乱后犹存书五车。", 
            "人事干戈还未定，可容耕钓作生涯。"
        ], 
        "title": "访虞山赵次侯博士小园赋赠", 
        "type": "律诗", 
        "yun": "麻"
    }, 
    {
        "author": "秦矞章", 
        "era": "清", 
        "subtype": null, 
        "text": [
            "寂寞雨中花，憔悴堤边柳。", 
            "今日吟鞭过画桥，当日来时候。", 
            "吹去更回头，离续浓于酒。", 
            "一一珠帘尽下钩，人在帘中否。"
        ], 
        "title": "卜算子", 
        "type": "词", 
        "yun": null
    }, 
    {
        "author": "秦矞章", 
        "era": "清", 
        "subtype": null, 
        "text": [
            "极目斜阳，重来燕子浑无信。", 
            "清明节近，入夜东风紧。", 
            "开尽梨花，庭院愔愔静。", 
            "量愁较恨。", 
            "端正春来病。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "秦朝釪", 
        "era": "清", 
        "subtype": "五言律诗", 
        "text": [
            "挂席四千里，登临兴不孤。", 
            "南浮指衡岳，北望接荆巫。", 
            "积水寒生晕，秋山淡欲无。", 
            "诸君自廊庙，曾否忆江湖。"
        ], 
        "title": "登岳阳楼有怀京华诸子", 
        "type": "律诗", 
        "yun": "虞"
    }, 
    {
        "author": "秦朝釪", 
        "era": "清", 
        "subtype": "五言律诗", 
        "text": [
            "晴霭入高楼，能消万古愁。", 
            "汉阳空有树，鹦鹉已无洲。", 
            "词赋诚余技，江山自上游。", 
            "峭帆明日去，又及洞庭秋。"
        ], 
        "title": "重九前一日登黄鹤楼", 
        "type": "律诗", 
        "yun": "尤"
    }, 
    {
        "author": "秦焕", 
        "era": "清", 
        "subtype": "七言绝句", 
        "text": [
            "四野浓霜剪剪风，登高目送小车东。", 
            "回头乌帽坡陀隔，出没低昂日影红。"
        ], 
        "title": "腊月十三日送临川北游", 
        "type": "绝句", 
        "yun": "东"
    }, 
    {
        "author": "秦清芬", 
        "era": "清", 
        "subtype": null, 
        "text": [
            "人静也，独自怯凭阑。", 
            "戏剥瓜仁排卐字，闲将盏底印连环。", 
            "无事上眉湾。"
        ], 
        "title": "望江南（见《今词初集》）", 
        "type": "词", 
        "yun": null
    }, 
    {
        "author": "秦焕", 
        "era": "清", 
        "subtype": "五言律诗", 
        "text": [
            "车轮喧轣辘，驱马过荒城。", 
            "野阔树无影，风寒沙有声。", 
            "健儿行带剑，牧竖坐谈兵。", 
            "岂少匡时策，行行望帝京。"
        ], 
        "title": "过郯城", 
        "type": "律诗", 
        "yun": "庚"
    }, 
    {
        "author": "秦焕", 
        "era": "清", 
        "subtype": "七言律诗", 
        "text": [
            "破晓晴光幸未悭，鸣钲发棹早曦殷。", 
            "水经五牧黄于土，岸近丹阳矗似山。", 
            "人语缫丝声不断，农忙割麦月无闲。", 
            "旌旗壤堞风飘处，愁绪难忘时世艰。"
        ], 
        "title": "自五牧至吕城", 
        "type": "律诗", 
        "yun": "删"
    }, 
    {
        "author": "秦赓彤", 
        "era": "清", 
        "subtype": "五言律诗", 
        "text": [
            "凤谷旧行窝，园扉罥女萝。", 
            "岚光吞日小，树影落池多。", 
            "台榭今已矣，禽鱼乐若何。", 
            "天然有真趣，游憩恍盘阿。"
        ], 
        "title": "寄畅园", 
        "type": "律诗", 
        "yun": "歌"
    }, 
    {
        "author": "秦道然", 
        "era": "清", 
        "subtype": null, 
        "text": [
            "我爱山中坐，白云来无时。", 
            "垂天自霭霭，归山亦徐徐。", 
            "青松千岁姿，天矫干霄枝。", 
            "舍此下栖鸟，营营竟安之？", 
            "超然无怀世，日夕心刘怡。"
        ], 
        "title": "静坐吟二首 其一", 
        "type": "古风", 
        "yun": null
    }, 
    {
        "author": "秦道然", 
        "era": "清", 
        "subtype": null, 
        "text": [
            "我爱水边坐，照我遗世情。", 
            "周流虽不居，莹澈全其真。", 
            "蒲芦依渚碧，杜若方春荣。", 
            "波间双白鸥，游泳不复惊。", 
            "高天云影净，相对同涵清。"
        ], 
        "title": "静坐吟二首 其二", 
        "type": "古风", 
        "yun": null
    }, 
    {
        "author": "秦道然", 
        "era": "清", 
        "subtype": null, 
        "text": [
            "何以娱水日，对景常忘言。", 
            "栖迟讵非计，造物与我闲。", 
            "碧草长庭除，珍禽息树间。", 
            "微风生秋意，雨气在远山。", 
            "良友欣然来，小酌俱陶然。", 
            "柴门月色里，相送溪桥边。"
        ], 
        "title": "夏日闲居", 
        "type": "古风", 
        "yun": null
    }, 
    {
        "author": "秦道然", 
        "era": "清", 
        "subtype": null, 
        "text": [
            "湖干月无际，月坡先得之。", 
            "山人倚杖间，坡上月到时。", 
            "逝者不可留，明月常如兹。", 
            "田夫荷锄归，渔舟亦来斯。", 
            "笑言堤柳畔，谁云不相知？", 
            "仰观天宇空，不碍浮云驰。"
        ], 
        "title": "春日月坡初成", 
        "type": "古风", 
        "yun": "支"
    }, 
    {
        "author": "秦道然", 
        "era": "清", 
        "subtype": null, 
        "text": [
            "昔人感离群，吾亦念吾友。", 
            "片帆湖上来，扁舟系堤柳。", 
            "呼童扫三径，欣欣竞奔走。", 
            "清言味道腴，庶慰别来久。", 
            "相期在千载，聚散亦何有。", 
            "结契不同方，合并亦非偶。", 
            "载歌《伐木》章，真气满户牖。"
        ], 
        "title": "湖上闲居友人适至", 
        "type": "古风", 
        "yun": "有"
    }, 
    {
        "author": "秦道然", 
        "era": "清", 
        "subtype": null, 
        "text": [
            "一涉山水趣，所得常有馀。", 
            "况兹禅境寂，更值三春初。", 
            "岚光照几榻，花气盈庭除。", 
            "忽聆清馨音，顿觉尘迹疏。", 
            "先圣言渊渊，瞿昙说如如。", 
            "门庭别疑似，当别静与虚。", 
            "欲识道味腴，莫厌山中居。"
        ], 
        "title": "韬光静坐", 
        "type": "古风", 
        "yun": "鱼"
    }, 
    {
        "author": "秦道然", 
        "era": "清", 
        "subtype": null, 
        "text": [
            "六籍委秦焰，圣学弃榛丛。", 
            "董子乃崛兴，遗经究始终。", 
            "不沿纵横流，不将枝叶穷。", 
            "精心契先圣，高文发群蒙。", 
            "譬如剥复间，微阳生穷冬。", 
            "譬如百世系，一线传其宗。", 
            "孟氏醇平醇，继之则有公。", 
            "何为昌黎书，乃称轲与雄。"
        ], 
        "title": "咏史", 
        "type": "古风", 
        "yun": null
    }, 
    {
        "author": "秦道然", 
        "era": "清", 
        "subtype": null, 
        "text": [
            "文章从何生，其道本自然。", 
            "中天列象纬，川岳蒸云烟。", 
            "风来水生波，春至花自鲜。", 
            "人心何所有，出之则绵绵。", 
            "悟此无文意，至文乃生焉。", 
            "嗤嗤夸毗子，绮丽徒争妍。"
        ], 
        "title": "偶作", 
        "type": "古风", 
        "yun": "先"
    }, 
    {
        "author": "秦道然", 
        "era": "清", 
        "subtype": null, 
        "text": [
            "天运日推迁，人生有大分。", 
            "隆冬百虫蛰，分耳非为困。", 
            "老年精力衰，聪明安所骋。", 
            "冥心了无怍，无怍乃无闷。"
        ], 
        "title": "老境", 
        "type": "古风", 
        "yun": null
    }, 
    {
        "author": "秦源宽", 
        "era": "清", 
        "subtype": "七言绝句", 
        "text": [
            "不得留公却送公，烹鲜小试半年中。", 
            "谁怜遮道攀辕泣，为达斯民借寇衷。"
        ], 
        "title": "送邑候张湘门先生还湖南", 
        "type": "绝句", 
        "yun": "东"
    }, 
    {
        "author": "秦蕙田", 
        "era": "清", 
        "subtype": "五言律诗", 
        "text": [
            "策杖陟层巅，凌虚望远天。", 
            "江山自终古，亭榭几经年。", 
            "帆影悬残照，渔歌入暮烟。", 
            "长吟舒逸兴，风月任无边。"
        ], 
        "title": "燕子矶", 
        "type": "律诗", 
        "yun": "先"
    }, 
    {
        "author": "秦蕙田", 
        "era": "清", 
        "subtype": "五言律诗", 
        "text": [
            "夙有东皋约，春畦十亩閒。", 
            "窗开泉上树，门对雨中山。", 
            "好鸟亦知静，孤云时就闲。", 
            "何当守寂寞，长掩旧柴关。"
        ], 
        "title": "秋斋杂咏", 
        "type": "律诗", 
        "yun": "删"
    }, 
    {
        "author": "秦臻", 
        "era": "清", 
        "subtype": "七言绝句", 
        "text": [
            "疏疏水柳蘸轻波，新霁江村晒短蓑。", 
            "红蓼花稀蘋叶老，寒塘犹唱《采菱歌》。"
        ], 
        "title": "梁溪秋泛 其一", 
        "type": "绝句", 
        "yun": "歌"
    }, 
    {
        "author": "秦臻", 
        "era": "清", 
        "subtype": "七言绝句", 
        "text": [
            "家家小艇系柴扉，秋水生时没钓矶。", 
            "日暮渔人未归去，树头一对竹鸡飞。"
        ], 
        "title": "梁溪秋泛 其二", 
        "type": "绝句", 
        "yun": "微"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "已惯天涯莫浪愁，寒云衰草渐成秋。", 
            "漫因睡起又登楼。", 
            "伴我萧萧惟代马，笑人寂寂有牵牛。", 
            "劳人只合一生休。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "一半残阳下小楼，朱帘斜控软金钩。", 
            "倚栏无绪不能愁。", 
            "有个盈盈骑马过，薄妆浅黛亦风流。", 
            "见人羞涩却回头。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "无恙年年汴水流。", 
            "一声水调短亭秋。", 
            "旧时明月照扬州。", 
            "曾是长堤牵锦缆，绿杨清瘦至今愁。", 
            "玉钩斜路近迷楼。"
        ], 
        "title": "浣溪沙  红桥怀古，和王阮亭韵", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "海色残阳影断霓，寒涛日夜女郎祠。", 
            "翠钿尘网上蛛丝。", 
            "澄海楼高空极目，望夫石在且留题。", 
            "六王如梦祖龙非。"
        ], 
        "title": "浣溪沙  姜女庙", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "夜雨做成秋，恰上心头。", 
            "教他珍重护风流。", 
            "端的为谁添病也，更为谁羞。", 
            "密意未曾休，密愿难酬。", 
            "珠帘四卷月当楼。", 
            "暗忆欢期真似梦，梦也须留。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "红影湿幽窗，瘦尽春光。", 
            "雨余花外却斜阳。", 
            "谁见薄衫低髻子，抱膝思量。", 
            "莫道不凄凉，早近持觞。", 
            "暗思何事断人肠。", 
            "曾是向他春梦里，瞥遇回廊。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "蜃阙半模糊，踏浪惊呼。", 
            "任将蠡测笑江湖。", 
            "沐日光华还浴月，我欲乘桴。", 
            "钓得六鳖无？", 
            "竿拂珊瑚。", 
            "桑田清浅问麻姑。", 
            "水气浮天天接水，那是蓬壶？"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "知己一人谁是？", 
            "已矣。", 
            "赢得误他生。", 
            "有情终古似无情，别语悔分明。", 
            "莫道芳时易度，朝暮。", 
            "珍重好花天。", 
            "为伊指点再来缘，疏雨洗遗钿。"
        ], 
        "title": "荷叶杯", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "谢却荼蘼，一片月明如水。", 
            "篆香消，尤未睡，早鸦啼。", 
            "嫩寒无赖罗衣薄，休傍阑干角。", 
            "最愁人，灯欲落，雁还飞。"
        ], 
        "title": "酒泉子", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "烛花摇影，冷透疏衾刚欲醒。", 
            "待不思量，不许孤眠不断肠。", 
            "茫茫碧落，天上人间情一诺。", 
            "银汉难通，稳耐风波愿始从。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "相逢不语，一朵芙蓉著秋雨。", 
            "小晕红潮，斜溜鬟心只凤翘。", 
            "待将低唤，直为凝情恐人见。", 
            "欲诉幽怀，转过回栏叩玉钗。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "晚妆欲罢，更把纤眉临镜画。", 
            "准待分明，和雨和烟两不胜。", 
            "莫教星替，守取团圆终必遂。", 
            "此夜红楼，天上人间一样愁。"
        ], 
        "title": "减字木兰花  新月", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "初八月，半镜上青霄。", 
            "斜倚画阑娇不语，暗移梅影过红桥，裙带北风飘。"
        ], 
        "title": "望江南  咏弦月", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "昏鸦尽，小立恨因谁？", 
            "急雪乍翻香阁絮，轻风吹到胆瓶梅，心字已成灰。"
        ], 
        "title": "梦江南", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "新来好，唱得虎头词。", 
            "一片冷香惟有梦，十分清瘦更无诗。", 
            "标格早梅知。"
        ], 
        "title": "梦江南", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "将愁不去，秋色行难住。", 
            "六曲屏山深院宇，日日风风雨雨。", 
            "雨晴篱菊初香，人言此日重阳。", 
            "回首凉云暮叶，黄昏无限思量。"
        ], 
        "title": "清平乐", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "凄凄切切，惨淡黄花节。", 
            "梦里砧声浑未歇，那更乱蛩悲咽。", 
            "尘生燕子空楼，抛残弦索床头。", 
            "一样晓风残月，而今触绪添愁。"
        ], 
        "title": "清平乐", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "风鬟雨鬓。", 
            "偏是来无准。", 
            "倦倚玉阑看月晕。", 
            "容易语低香近。", 
            "软风吹透窗纱。", 
            "心期便隔天涯。", 
            "从此伤春伤别，黄昏只对梨花。"
        ], 
        "title": "清平乐", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "烟轻雨小，望里青难了。", 
            "一缕断虹垂树杪，又是乱山残照。", 
            "凭高目断征途，暮云千里平芜。", 
            "日夜河流东下，锦书应托双鱼。"
        ], 
        "title": "清平乐", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "才听夜雨，便觉秋如许。", 
            "绕砌蛩螀人不语，有梦转愁无据。", 
            "乱山千叠横江，忆君游倦何方。", 
            "知否小窗红烛。", 
            "照人此夜凄凉。"
        ], 
        "title": "清平乐  忆梁汾", 
        "type": "词", 
        "yun": null
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "非藤非树漫成窠，对节方茎用若何。", 
            "茉莉丛低推特艳，石榴红缀正相和。", 
            "缠绵懒蕊珠须短，澹薄微香粉汗过。", 
            "不用浪誇颜色好，焉支山下汉儿多。"
        ], 
        "title": "胭脂花", 
        "type": "律诗", 
        "yun": "歌"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "古今为梦诧文通，木德由来盛在东。", 
            "独抱淡香残雪后，力持高格百花中。", 
            "身堪舟楫材宜老，玉拟形容琢未工。", 
            "羲画以来无可写，闲开闲落自春风。"
        ], 
        "title": "木笔花", 
        "type": "律诗", 
        "yun": "东"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "傲骨雄心岂易消，为花不逐岁时凋。", 
            "入林高士能同醉，前度刘郎尚可招。", 
            "色映朱栏添个个，声兼红雨共萧萧。", 
            "他年更有天台约，短杖相寻过石桥。"
        ], 
        "title": "夹竹桃花", 
        "type": "律诗", 
        "yun": "萧"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "花随车雨发重重，况是炎州秀所钟。", 
            "天外远峰明二华，斗间神剑合双龙。", 
            "孤标直干心无异，并照晴波色各浓。", 
            "正好移栽向丹阙，洛阳宫殿号芙蓉。"
        ], 
        "title": "并蒂莲花为陆桂平苍岩赋", 
        "type": "律诗", 
        "yun": "冬"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "珠江驻鹢惜临岐，夜夜江城共酒卮。", 
            "十载辞君将父日，一朝移孝作忠时。", 
            "何穷世事归星鬓，无恙湖波罢钓丝。", 
            "郎署从容过玉辇，为言南国极凋疲。"
        ], 
        "title": "送尹铨部澜柱起复入都", 
        "type": "律诗", 
        "yun": "支"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "五两风轻引木兰，福星从此向西看。", 
            "溪山旧熟骅骝足，父老欢迎獬豸冠。", 
            "郊有神雷供出令，蚌含明月识新官。", 
            "旌旗指处氛祲息，反侧而今报平安。"
        ], 
        "title": "送戴怡涛观察之官雷廉 其一", 
        "type": "律诗", 
        "yun": "寒"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "珠海凋残非独今，一分能赐亦恩深。", 
            "常于不可如何地，犹寓多方补救心。", 
            "三剖铜符增宿债，半肩行橐是新吟。", 
            "广人太息雷人喜，两郡甘棠总旧阴。"
        ], 
        "title": "送戴怡涛观察之官雷廉 其二", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "高轩何幸此相寻，浊世翩翩得所钦。", 
            "霄汉长风当羽翼，黄山秋色落胸襟。", 
            "贫无几席堪留客，老历艰虞未废吟。", 
            "茗碗春芽持赠我，澹交如水见君心。"
        ], 
        "title": "新安罗廷锡见访五羊翌日拜茗碗春茶之惠率尔赋谢", 
        "type": "律诗", 
        "yun": "侵"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "干旄将发粤王台，别思逢秋不易裁。", 
            "当世几人能下士，惟公随地肯怜才。", 
            "珠官异政他年最，薇省新花几度开。", 
            "处处甘棠歌勿剪，有人重望使车来。"
        ], 
        "title": "送耿象翁", 
        "type": "律诗", 
        "yun": "灰"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "曾提彩笔上公车，国士名高众不如。", 
            "江上结茅青史在，山中全节白头初。", 
            "三闾不忘庚寅日，五柳多传甲子书。", 
            "相劝一杯重九后，泽兰篱菊称幽居。"
        ], 
        "title": "寿载翁何老先生六十有一", 
        "type": "律诗", 
        "yun": "鱼"
    }, 
    {
        "author": "陈恭尹", 
        "era": "清", 
        "subtype": "七言律诗", 
        "text": [
            "名花迥与众芳殊，刀剪成丝绿似蒲。", 
            "朱点斑斓沾弱翅，露□浓艳上轻须。", 
            "难得乌足为胥叶，莫写开元插鬓图。", 
            "葛令井边多伴侣，每来枝上误相呼。"
        ], 
        "title": "咏蝴蝶花作", 
        "type": "律诗", 
        "yun": "虞"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "参横月落，客绪从谁托。", 
            "望里家山云漠漠，似有红楼一角。", 
            "不如意事年年，消磨绝塞风烟。", 
            "输与五陵公子，此时梦绕花前。"
        ], 
        "title": "清平乐  发汉儿村题壁", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "泠泠彻夜，谁是知音者，如梦前朝何处也，一曲边愁难写。", 
            "极天关塞云中，人随雁落西风。", 
            "唤取红巾翠袖，莫教泪洒英雄。"
        ], 
        "title": "清平乐", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "收却纶竿落照红，秋风宁为剪芙蓉。", 
            "人淡淡，水濛濛，吹入芦花短笛中。"
        ], 
        "title": "渔父", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "莫把琼花比澹妆，谁似白霓裳。", 
            "别样清幽，自然标格，莫近东墙。", 
            "冰肌玉骨天分付，兼付与凄凉。", 
            "可怜遥夜，冷烟和月，疏影横窗。"
        ], 
        "title": "眼儿媚  咏梅", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "为春憔悴留春住，那禁半霎催归雨。", 
            "深巷卖樱桃，雨余红更娇。", 
            "黄昏清泪阁，忍便花飘泊。", 
            "消得一声莺，东风三月情。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "问君何事轻离别，一年能几团圆月。", 
            "杨柳乍如丝，故园春尽时。", 
            "春归归不得，两桨松花隔。", 
            "旧事逐寒潮，啼鹃恨未消。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "黄云紫塞三千里，女墙西畔啼乌起。", 
            "落日万山寒，萧萧猎马还。", 
            "笳声听不得，入夜空城黑。", 
            "秋梦不归家，残灯落碎花。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "隔花才歇帘纤雨，一声弹指浑无语。", 
            "梁燕自只归，长条脉脉垂。", 
            "小屏山色远，妆薄铅华浅。", 
            "独自立瑶阶，透寒金缕鞋。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "春云吹散湘帘雨，絮黏蝴蝶飞还住。", 
            "人在玉楼中，楼高四面风。", 
            "柳烟丝一把，暝色笼鸳瓦。", 
            "休近小阑干，夕阳无限山。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "朔朔风吹散三更雪，倩魂犹恋桃花月。", 
            "梦好莫催醒，由他好处行。", 
            "无端听画角，枕畔红冰薄。", 
            "塞马一声嘶，残星拂大旗。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "催花未歇花奴鼓，酒醒已见残红舞。", 
            "不忍覆余觞，临风泪数行。", 
            "粉香看欲别，空胜当时月。", 
            "月也异当时，凄清照鬓丝。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "晶帘一片伤心白，云鬟香雾成遥隔。", 
            "无语问添衣，桐阴月已西。", 
            "西风鸣络纬，不许愁人睡。", 
            "只是去年秋，如何泪欲流。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "雾窗寒对遥天暮，暮天遥对寒窗雾。", 
            "花落正啼鸦，鸦啼正落花。", 
            "袖罗垂影瘦，瘦影垂罗袖。", 
            "风剪一丝红，红丝一剪风。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "晓寒瘦著西南月，丁丁漏箭余香咽。", 
            "春已十分宜，东风无是非。", 
            "蜀魂羞顾影，玉照斜红冷。", 
            "谁唱《后庭花》，新年忆旧家。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "榛荆满眼山城路，征鸿不为愁人住。", 
            "何处是长安，湿云吹雨寒。", 
            "丝丝心欲碎，应是悲秋泪。", 
            "泪向客中多，归时又奈何。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "萧萧几叶风兼雨，离人偏识长更苦。", 
            "欹枕数秋天，蟾蜍下早弦。", 
            "夜寒惊被薄，泪与灯花落。", 
            "无处不伤心，轻尘在玉琴。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "风丝袅，水浸碧天清晓。", 
            "一镜湿云清未了，雨晴春草草。", 
            "梦里轻螺谁扫。", 
            "帘外落花红小。", 
            "独睡起来情悄悄，寄愁何处好？"
        ], 
        "title": "谒金门", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "蜀弦秦柱不关情，尽日掩云屏。", 
            "已惜轻翎退粉，更嫌弱絮为萍。", 
            "东风多事，余寒吹散，烘暖微酲。", 
            "看尽一帘红雨，为谁亲系花铃？"
        ], 
        "title": "朝中措", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "碧海年年，试问取、冰轮为谁圆缺？", 
            "吹到一片秋香，清辉了如雪。", 
            "愁中看好天良夜，知道尽成悲咽。", 
            "只影而今，那堪重对，旧时明月。", 
            "花径里、戏捉迷藏，曾惹下萧萧井梧叶。", 
            "记否轻纨小扇，又几番凉热。", 
            "只落得、填膺百感，总茫茫、不关离别。", 
            "一任紫玉无情，夜寒吹裂。"
        ], 
        "title": "琵琶仙  中秋", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "风絮飘残已化萍，泥莲刚倩藕丝萦；", 
            "珍重别拈香一瓣，记前生。", 
            "人到情多情转薄，而今真个悔多情；", 
            "又到断肠回首处，泪偷零。"
        ], 
        "title": "摊破浣溪沙", 
        "type": "词", 
        "yun": null
    }, 
    {
        "author": "秦清", 
        "era": "清", 
        "subtype": null, 
        "text": [
            "东北有伟人，大名垂西南。", 
            "政化延邛笮，啸歌抒幽覃。", 
            "春嘘山矗矗，秋净水潭潭。", 
            "琴能鸣其治，泉亦忘其贪。", 
            "符彼循吏传，如皈弥勒龛。", 
            "蚤蔚凤苞九，易报鹿鸣三。", 
            "所难在大节，而匪矢空谈。", 
            "牙璋入三巴，偫粮供鱼蚕。", 
            "天落一将星，地震五丁男。", 
            "平生忠孝亮，动与意气酣。", 
            "胆固大如斗，手乃剑磨镡。", 
            "舌为犀锋利，目为虎视耽。", 
            "日晕生雌霓，妖魄褫虪甝。", 
            "一死太山重，就之若饴甘。", 
            "蠢尔如豕突，瞬顾已就戡。", 
            "卓哉此鸿爪，千秋迹可探。", 
            "承庥在翼子，明发慎毋惭。", 
            "浩歌起遐瞩，蜀山挺翠岚。"
        ], 
        "title": "书崇庆常公殉节传后", 
        "type": "古风", 
        "yun": "覃"
    }, 
    {
        "author": "秦敏树", 
        "era": "清", 
        "subtype": "五言律诗", 
        "text": [
            "小倚江楼晚，天空物外心。", 
            "波摇孤塔动，云抱一峰沈。", 
            "僵柳迎归艇，虚檐纳暮禽。", 
            "此时无限思，空复短长吟。"
        ], 
        "title": "江楼晚眺", 
        "type": "律诗", 
        "yun": "侵"
    }, 
    {
        "author": "秦彬", 
        "era": "清", 
        "subtype": "七言律诗", 
        "text": [
            "寻胜春郊踏绿畦，几重山色望中迷。", 
            "亸鞭谷口频惊马，看镜岩前欲舞鸡。", 
            "树密漫闻钟远近，云横谁辨路高低。", 
            "逢僧引到青峰处，日出东方月落西。"
        ], 
        "title": "游东山寺", 
        "type": "律诗", 
        "yun": "齐"
    }, 
    {
        "author": "秦莘田", 
        "era": "清", 
        "subtype": "七言律诗", 
        "text": [
            "词坛老伯浣花仙，来往城南续旧缘。", 
            "负笈十年从组训，瓣香一线得师传。", 
            "溯洄秋水齐前哲，嘘拂春风引后贤。", 
            "顾五村居刘二病，陆游相对念菰川。"
        ], 
        "title": "读云川阁集怀半楼夫子", 
        "type": "律诗", 
        "yun": "先"
    }, 
    {
        "author": "秦涌", 
        "era": "清", 
        "subtype": null, 
        "text": [
            "云梯耸却压，截然半溪阴。", 
            "抽桨舣山脚，时闻山鸟鸣。", 
            "幽林有老衲，汲水下烟岑。", 
            "相顾但一笑，悠然野水滨。", 
            "跫然来忽去，松风传磬音。", 
            "拟寻空外迹，云迷石径深。"
        ], 
        "title": "舟行至高山北浜", 
        "type": "古风", 
        "yun": null
    }, 
    {
        "author": "秦涌", 
        "era": "清", 
        "subtype": null, 
        "text": [
            "松风谡谡来，一片斜阳冷。", 
            "泠泠石壁泉，宛坐清虚境。", 
            "时闻樵斧声，趵趵黄茅岭。"
        ], 
        "title": "晚登西高山", 
        "type": "古风", 
        "yun": "梗"
    }, 
    {
        "author": "秦涌", 
        "era": "清", 
        "subtype": null, 
        "text": [
            "天公知我性嗜奇，攒崖刬石排双峰。", 
            "云边五窍尽谽谺，非具羽翼何能通。", 
            "我闻昔年邵宝妙仙诀，曾离蹇嵼入云穴。", 
            "兹来也学出尘游，杖藜徐步登危屺。", 
            "怒石相争罅似门，气詟心惊疑欲裂。", 
            "寻幽不惜神已痯，却怪天末斜阳晚。", 
            "穿松踏岫凸复凹，心地相平奇路稳。", 
            "湖光万顷动地来，鱼龙隐现那能辨。", 
            "寄身埼礒瞰洪涛，须凛冰涧恒自勉。"
        ], 
        "title": "游惠山从石门上恰望太湖", 
        "type": "古风", 
        "yun": null
    }, 
    {
        "author": "秦桢", 
        "era": "清", 
        "subtype": null, 
        "text": [
            "窗外雨潇潇。", 
            "炉篆香销。", 
            "闲拈湘管写芭蕉。", 
            "蕉上雨声心上恨，一样难描。", 
            "无计破无聊。", 
            "试剪红绡。", 
            "自怜去住等春潮。", 
            "连日阴晴归未稳，又说明朝。"
        ], 
        "title": "卖花声（见《常州词录》）", 
        "type": "词", 
        "yun": null
    }, 
    {
        "author": "秦株", 
        "era": "清", 
        "subtype": "七言律诗", 
        "text": [
            "绛殿穹窿冠岭开，清秋高倚集灵台。", 
            "覆崖树色山中满，入硖河声塞外来。", 
            "飞骑随人穿石往，抠衣谒帝拂云回。", 
            "挥毫遍埽苍苔壁，深愧登高作赋才。"
        ], 
        "title": "元朔山谒太元宫", 
        "type": "律诗", 
        "yun": "灰"
    }, 
    {
        "author": "秦钧仪", 
        "era": "清", 
        "subtype": "五言律诗", 
        "text": [
            "委巷少车辙，高楼深树间。", 
            "好携婪尾酒，来看佛头山。", 
            "大雅谁复作，斯人安可攀。", 
            "兴阑逢小阮，醉倒接离还。"
        ], 
        "title": "暮春携酒登见山楼遇族侄凌沧", 
        "type": "律诗", 
        "yun": "删"
    }, 
    {
        "author": "秦钧仪", 
        "era": "清", 
        "subtype": "七言律诗", 
        "text": [
            "萍迹南来似转蓬，伯牙台外溯归鸿。", 
            "悠悠汉水连湘水，淼淼云中更梦中。", 
            "笠泽旧吟怀醉士，习池今许问山公。", 
            "片帆剪破烟波月，肠断梅花一笛风。"
        ], 
        "title": "自武昌之汉阳晚泊汉口", 
        "type": "律诗", 
        "yun": "东"
    }, 
    {
        "author": "秦钜伦", 
        "era": "清", 
        "subtype": "五言律诗", 
        "text": [
            "花鞭锦绣鞍，持节过江干。", 
            "政简民无讼，心清法字宽。", 
            "仁风披远甸，雅化遍同安。", 
            "安得如公等，绥猷万姓欢。"
        ], 
        "title": "松江刘太守移守皖郡颂声四播作诗寄之", 
        "type": "律诗", 
        "yun": "寒"
    }, 
    {
        "author": "秦荣光", 
        "era": "清", 
        "subtype": "五言律诗", 
        "text": [
            "小小三弓圃，疏疏六尺篱。", 
            "有花难辨种，无树不交枝。", 
            "聚石新增坞，环墙半傍池。", 
            "眼前生意满，绿草碧苔滋。"
        ], 
        "title": "东庭作", 
        "type": "律诗", 
        "yun": "支"
    }, 
    {
        "author": "秦荣光", 
        "era": "清", 
        "subtype": "五言律诗", 
        "text": [
            "岳阳楼上望，高出岳阳城。", 
            "山势趋南戒，潮流混太清。", 
            "星辰仍北拱，车马尚西征。", 
            "我问今宵月，鄜州隔几程。"
        ], 
        "title": "拟杜登岳阳楼", 
        "type": "律诗", 
        "yun": "庚"
    }, 
    {
        "author": "秦泉芳", 
        "era": "清", 
        "subtype": "五言律诗", 
        "text": [
            "群从期何所，终朝缅翠微。", 
            "雨余松鼠过，花落水禽飞。", 
            "读易啜清茗，题诗吟落晖。", 
            "溪山幽兴在，吾已憺忘归。"
        ], 
        "title": "与从侄留仙赤仙小憩寄畅园", 
        "type": "律诗", 
        "yun": "微"
    }, 
    {
        "author": "秦树声", 
        "era": "清", 
        "subtype": null, 
        "text": [
            "薄持愿力即天魔，十载经楼枉杜多。", 
            "差喜羽陵留蠹简，不愁钓渚起微波。", 
            "寸阴鼎鼎驹隙，一适悠豕渡河。", 
            "莫道陆沈赢老泪，要分一掬点吟窝。"
        ], 
        "title": "赵次珊馆长重葺舫斋用朱椒堂韵自述属和 其三", 
        "type": "古风", 
        "yun": "歌"
    }, 
    {
        "author": "秦树声", 
        "era": "清", 
        "subtype": null, 
        "text": [
            "死生有海沦甘蔗，穷达无天补女娲。", 
            "乱世故人如落叶，清时言路漫含沙。", 
            "志蜍误国诚堪惜，婴鼢同朝孰不瑕。", 
            "况复翠微可将息，破甑何事种何芽。"
        ], 
        "title": "挽顾亚蘧 其一", 
        "type": "古风", 
        "yun": "麻"
    }, 
    {
        "author": "秦树声", 
        "era": "清", 
        "subtype": null, 
        "text": [
            "裛露不掩骨，临风忽断肠。", 
            "王者久不作，知君为谁香。"
        ], 
        "title": "为人题画兰 其一", 
        "type": "古风", 
        "yun": "阳"
    }, 
    {
        "author": "秦某（张日駜室）", 
        "era": "清", 
        "subtype": null, 
        "text": [
            "细雨晚来收。", 
            "绿柳梢头挂玉钩。", 
            "几度欲拈团扇子，悠悠。", 
            "数点流萤度小楼。", 
            "回首乍惊秋。", 
            "深院凉生看女牛。", 
            "乞巧穿针无意绪，添愁。", 
            "倚遍栏杆不自由。"
        ], 
        "title": "南乡子 七夕（见《今词初集》）", 
        "type": "词", 
        "yun": null
    }, 
    {
        "author": "秦某（张日駜室）", 
        "era": "清", 
        "subtype": null, 
        "text": [
            "微润侵衣，嫩凉生树。", 
            "星桥一簇山深处。", 
            "青帘翠袖几相招。", 
            "赢得片帆欲挂、又停桡。", 
            "小阁松风，幽窗蕉雨。", 
            "与卿梦里还同语。", 
            "漫投双鲤付轻潮。", 
            "问取明朝乌鹊、再填桥。"
        ], 
        "title": "踏莎美人 又七月看锡山燃灯，和表姊", 
        "type": "词", 
        "yun": null
    }, 
    {
        "author": "秦鸣雷", 
        "era": "清", 
        "subtype": null, 
        "text": [
            "乔柯百尺凌高秋，下有石榻䔆古丘。", 
            "名公携家赖远游，题名勒石岩阿留。", 
            "当时在侧凡几人，亲见落笔腾蛟虬。", 
            "新泉汲回满银盎，儿童惊喜光盈眸。", 
            "急呼罐鼎爇松子，一瓯花乳清香浮。", 
            "水窗团坐共矜赏，奚啻拔宅登瀛洲。", 
            "昔贤往矣等鸿爪，后世宝此如共球。", 
            "游人确立不敢坐，或恐麟甲蟠岩幽。", 
            "惟有群仙醉中时，过此卧听万壑松风飕。", 
            "愧我未能别篆籀，空抚陈迹怀前修。"
        ], 
        "title": "石床", 
        "type": "古风", 
        "yun": "尤"
    }, 
    {
        "author": "秦知域", 
        "era": "清", 
        "subtype": null, 
        "text": [
            "秀气结壶口，姑射辟仙境。", 
            "著屐访神居，络绎延清景。", 
            "雨后岚欲滴，积翠撩人冷。", 
            "松荫接藤缠，飞泉散碧岭。", 
            "仙禽时一声，寂寂四山静。", 
            "半日幽间趣，顿觉浮生永。", 
            "鹿女还金阙，莲花开玉井。", 
            "澄潭水一泓，上下光耿耿。", 
            "杖策寻南洞，肃将衣裳整。", 
            "拟拜绰约子，不见冰雪影。", 
            "斫芝更斸苓，云深隔几顷。", 
            "憩诵《南华》篇，肩吾笑夙秉。", 
            "萧萧满林秋，日暮风涛警。", 
            "恐是御龙归，悠然长引领。"
        ], 
        "title": "姑射山访神居洞", 
        "type": "古风", 
        "yun": "梗"
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "堠雪翻鸦，河冰跃马，惊风吹度龙堆。", 
            "阴燐夜泣，此景总堪悲。", 
            "待向中宵起舞，无人处、那有村鸡。", 
            "只应是，金笳暗拍，一样泪沾衣。", 
            "须知今古事，棋枰胜负，翻覆如斯。", 
            "叹纷纷蛮触，回首成非。", 
            "剩得几行青史，斜阳下、断碣残碑。", 
            "年华共，混同江水，流去几时回。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "银床淅沥青梧老，屧粉秋蛩扫。", 
            "采香行处蹙连钱，拾得翠翘何恨不能言。", 
            "回廊一寸相思地，落月成孤倚。", 
            "背灯和月就花阴，已是十年踪迹十年心。"
        ], 
        "title": "虞美人", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "春情只到梨花薄，片片催零落。", 
            "夕阳何事近黄昏，不道人间犹有未招魂。", 
            "银笺别梦当时句，密绾同心苣。", 
            "为伊判作梦中人，长向画图清夜唤真真。"
        ], 
        "title": "虞美人", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "曲阑深处重相见，匀泪偎人颤。", 
            "凄凉别后两应同，最是不胜清怨月明中。", 
            "半生已分孤眠过，山枕檀痕涴。", 
            "忆来何事最销魂，第一折技花样画罗裙。"
        ], 
        "title": "虞美人", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "残灯风灭炉烟冷，相伴唯孤影。", 
            "判叫狼藉醉清樽，为问世间醒眼是何人。", 
            "难逢易散花间酒，饮罢空搔首。", 
            "闲愁总付醉来眠，只恐醒时依旧到樽前。"
        ], 
        "title": "虞美人", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "愁痕满地无人省，露湿琅玕影。", 
            "闲阶小立倍荒凉。", 
            "还剩旧时月色在潇湘。", 
            "薄情转是多情累，曲曲柔肠碎。", 
            "红笺向壁字模糊，忆共灯前呵手为伊书。"
        ], 
        "title": "虞美人  秋夕信步", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "又到绿杨曾折处，不语垂鞭，踏遍清秋路。", 
            "衰草连天无意绪，雁声远向萧关去。", 
            "不恨天涯行役苦，只恨西风，吹梦成今古。", 
            "明日客程还几许，沾衣况是新寒雨。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "眼底风光留不住，和暖和香，又上雕鞍去。", 
            "欲倩烟丝遮别路，垂杨那是相思树。", 
            "惆怅玉颜成间阻，何事东风，不作繁华主。", 
            "断带依然留乞句，斑骓一系无寻处。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "辛苦最怜天上月，一夕如环，夕夕都成玦。", 
            "若似月轮终皎洁，不辞冰雪为卿热。", 
            "无那尘缘容易绝，燕子依然，软踏帘钩说。", 
            "唱罢秋坟愁未歇，春丛认取双栖蝶。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "今古河山无定距。", 
            "画角声中，牧马频来去。", 
            "满目荒凉谁可语？", 
            "西风吹老丹枫树。", 
            "从前幽怨应无数。", 
            "铁马金戈，青冢黄昏路。", 
            "一往情深深几许？", 
            "深山夕照深秋雨。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "倚柳题笺，当花侧帽，赏心应比驱驰好。", 
            "错教双鬓受东风，看吹绿影成丝早。", 
            "金殿寒鸦，玉阶春草，就中冷暖和谁道？", 
            "小楼明月镇长闲，人生何事缁尘老。"
        ], 
        "title": "踏莎行", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "别绪如丝睡不成，那堪孤枕梦边城。", 
            "因听紫塞三更雨，却忆红楼半夜灯。", 
            "书郑重，恨分明，天将愁味酿多情。", 
            "起来呵手对题处，偏到鸳鸯两字冰。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "背立盈盈故作羞，手挪梅蕊打肩头。", 
            "欲将离恨寻郎说，待得郎归恨却休。", 
            "云澹澹，水悠悠，一声横笛锁空楼。", 
            "何时共泛春溪月，断岸垂杨一叶舟。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "枕函香，花径漏。", 
            "依约相逢，絮语黄昏后。", 
            "时节薄寒人病酒，铲地梨花，彻夜东风瘦。", 
            "掩银屏，垂翠袖。", 
            "何处吹箫，脉脉情微逗。", 
            "肠断月明红豆蔻，月似当时，人似当时否？"
        ], 
        "title": "鬓云松令", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "德也狂生耳，偶然间、淄尘京国，乌衣门第。", 
            "有酒惟浇赵州土，谁会成生此意。", 
            "不信道、遂成知己。", 
            "青眼高歌俱未老，向尊前、拭尽英雄泪。", 
            "君不见，月如水。", 
            "共君此夜须沉醉。", 
            "且由他、娥眉谣诼，古今同忌。", 
            "身世悠悠何足问，冷笑置之而已。", 
            "寻思起、从头翻悔。", 
            "一日心期千劫在，后身缘、恐结他生里。", 
            "然诺重，君须记。"
        ], 
        "title": "金缕曲", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "马卿苦忆红泥阁，我亦伤心碧树村。", 
            "病骨沈绵词客死，更谁攀折与招魂？"
        ], 
        "title": "柳枝词二首 其一", 
        "type": "词", 
        "yun": null
    }, 
    {
        "author": "纳兰性德", 
        "era": "清", 
        "subtype": null, 
        "text": [
            "池上闲房碧树围，帘纹如縠上斜晖。", 
            "生憎飞絮吹难定，一出红窗便不归。"
        ], 
        "title": "柳枝词二首 其二", 
        "type": "词", 
        "yun": null
    }, 
    {
        "author": "秦玠", 
        "era": "清", 
        "subtype": "七言绝句", 
        "text": [
            "鸟集云停过草庵，悠悠心事向谁谈。", 
            "南人北去途将半，步步回头总望南。"
        ], 
        "title": "度胶山", 
        "type": "绝句", 
        "yun": "覃"
    }, 
    {
        "author": "秦玠", 
        "era": "清", 
        "subtype": "七言律诗", 
        "text": [
            "廿载浮沉等系匏，今朝栖止自堪嘲。", 
            "岂同狡兔营三窟，暂拟鸣鸠借一巢。", 
            "醉倒竹窗忘去住，吟余纸阁任推敲。", 
            "只防风雨飘摇苦，未敢轻将家室抛。"
        ], 
        "title": "移寓啸傲泾作", 
        "type": "律诗", 
        "yun": "肴"
    }, 
    {
        "author": "秦知域", 
        "era": "清", 
        "subtype": "五言律诗", 
        "text": [
            "浪得花名久，萧萧白鹭洲。", 
            "丛深缘近水，干弱易成秋。", 
            "明月寒渔户，江风拂客舟。", 
            "无须叹摇落，犹足代薪槱。"
        ], 
        "title": "芦花", 
        "type": "律诗", 
        "yun": "尤"
    }, 
    {
        "author": "秦鸣雷", 
        "era": "清", 
        "subtype": "五言律诗", 
        "text": [
            "何处夕阳多，荒台吊尉佗。", 
            "海天檐外涌，秦汉槛前过。", 
            "暮景催寒角，悲风送棹歌。", 
            "空余一抔土，寂寞卧山阿。"
        ], 
        "title": "登越王台", 
        "type": "律诗", 
        "yun": "歌"
    }, 
    {
        "author": "秦树声", 
        "era": "清", 
        "subtype": "五言绝句", 
        "text": [
            "有人亦自芳，岂必恋空谷。", 
            "弃置乃偶然，天命期无辱。"
        ], 
        "title": "为人题画兰 其二", 
        "type": "绝句", 
        "yun": null
    }, 
    {
        "author": "秦树声", 
        "era": "清", 
        "subtype": "五言绝句", 
        "text": [
            "寒花有晚节，犹伤天地秋。", 
            "虽各一时秀，论心耻与俦。"
        ], 
        "title": "为人题画兰 其三", 
        "type": "绝句", 
        "yun": "尤"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "战胜萧辰道自肥，其如百卉已云腓。", 
            "倚语私恨灰心晚，舞镜终疑惜羽非。", 
            "凿齿大风同日月，腥鳞涎甲满裳衣。", 
            "夏黄公亦岁寒侣，收肃琼明一钓矶。"
        ], 
        "title": "题朱古微同年霜腴图", 
        "type": "律诗", 
        "yun": "微"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "羞将蝉翼博千钧，牢落乾坤兀此身。", 
            "梁国物情真吓鼠，鲁郊吾道未伤麟。", 
            "谅无肝胆酬斯世，薄有襟裾拂古人。", 
            "若道干戈堪养拙，夜吟无可百篇新。"
        ], 
        "title": "述怀", 
        "type": "律诗", 
        "yun": "真"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "乌咽中江入海流，知君清坐不胜愁。", 
            "鲁戈过眼空三舍，宋铁伤心尽九州。", 
            "自古武夫避黄发，于今吾道属苍头。", 
            "人间合有蟾蜍寿，书剑临风涕未收。"
        ], 
        "title": "为曹纕蘅书扇", 
        "type": "律诗", 
        "yun": "尤"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "议兵尺籍亦空虚，莫愧荆卿剑术疏。", 
            "楚国丘墟留宋赋，汉家忠孝属班书。", 
            "朔风忽送高斋雁，斜日微噞浊水鱼。", 
            "羡杀昔贤悲夜雨，寂无情感到胥馀。"
        ], 
        "title": "赵次珊馆长重葺舫斋用朱椒堂韵自述属和 其一", 
        "type": "律诗", 
        "yun": "鱼"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "壮心耻作嬖人奢，投老佣书两鬓华。", 
            "许我千秋惭刻鹄，负公一事是涂鸦。", 
            "荒凉寓县元和志，汗漫星河博望槎。", 
            "景范以还无述缀，未知敝帚在谁家。"
        ], 
        "title": "赵次珊馆长重葺舫斋用朱椒堂韵自述属和 其二", 
        "type": "律诗", 
        "yun": "麻"
    }, 
    {
        "author": "秦树声", 
        "era": "清", 
        "subtype": "七言律诗", 
        "text": [
            "猿跳象掷竟纷纷，正始遗音可复闻。", 
            "羽扇中流失元帝，金徽一世误文君。", 
            "女萝山鬼幽修语，渴鹿摩尼习气熏。", 
            "赢得屠门留故步，侍郎排闼是杨云。"
        ], 
        "title": "挽顾亚蘧 其二", 
        "type": "律诗", 
        "yun": "文"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "万里萧条景，江澜客夜愁。", 
            "家山无限思，把酒倚高楼。"
        ], 
        "title": "偶成", 
        "type": "绝句", 
        "yun": "尤"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "晚磬黄泥庵，瘦石春申墓。", 
            "烟外马驮沙，浮屠隐没树。"
        ], 
        "title": "君山", 
        "type": "绝句", 
        "yun": "遇"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "江渚黄舟泊，闲闲短笛音。", 
            "声随夕照断，雨岸荻花深。"
        ], 
        "title": "渔舟吹笛", 
        "type": "绝句", 
        "yun": "侵"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "寒梅和月开，烟光正霭霭。", 
            "香气惹人来，罗浮是窗外。"
        ], 
        "title": "梦中得句", 
        "type": "绝句", 
        "yun": "泰"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "寻幽来阁中，万象俱寂寂。", 
            "山僧晚未归，涧水时一滴。"
        ], 
        "title": "晚登忍草庵小阁", 
        "type": "绝句", 
        "yun": "锡"
    }, 
    {
        "author": "秦涌", 
        "era": "清", 
        "subtype": "五言绝句", 
        "text": [
            "繁英傲清霜，云是花隐者。", 
            "会意即南山，何必东篱下。"
        ], 
        "title": "菊", 
        "type": "绝句", 
        "yun": "马"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "沈庄倾圮变村庄，无复梨枝缀野场。", 
            "雪压篷窗孤客冷，夜深何处吊真香。"
        ], 
        "title": "雪夜过梨庄", 
        "type": "绝句", 
        "yun": "阳"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "牛背歌儿度远烟，东风拍拍雨余天。", 
            "溪前忽露晴光晚，唱起垂杨无数蝉。"
        ], 
        "title": "夏晚野行", 
        "type": "绝句", 
        "yun": "先"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "踏石穿林翠接天，拟携双屐度云烟。", 
            "无端十日连绵雨，洗尽游思湖水边。"
        ], 
        "title": "拟游惠山雨阻不果", 
        "type": "绝句", 
        "yun": "先"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "羁窗岁晚意牢骚，闲制新诗饮酒醪。", 
            "恨煞西风无赖甚，漫催黄叶下亭皋。"
        ], 
        "title": "初冬偶成", 
        "type": "绝句", 
        "yun": "豪"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "家山小别未多时，倏忽寒波动水湄。", 
            "客里秋声倍萧飒，无端触起故园思。"
        ], 
        "title": "客中感怀四首 其一", 
        "type": "绝句", 
        "yun": "支"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "闲塘绿水变寒流，少妇砧声不暂收。", 
            "莫道淮南悲落木，秋来我亦最工愁。"
        ], 
        "title": "客中感怀四首 其二", 
        "type": "绝句", 
        "yun": "尤"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "寒蝉一曲唱新晴，满腹牢骚楚屈平。", 
            "半壁残灯风雨夜，南征又听塞鸿声。"
        ], 
        "title": "客中感怀四首 其三", 
        "type": "绝句", 
        "yun": "庚"
    }, 
    {
        "author": "秦涌", 
        "era": "清", 
        "subtype": "七言绝句", 
        "text": [
            "今来事事动人愁，景物萧条宿雨收。", 
            "试看陌头杨柳色，晚烟一抹不胜秋。"
        ], 
        "title": "客中感怀四首 其四", 
        "type": "绝句", 
        "yun": "尤"
    }, 
    {
        "author": "秦涌", 
        "era": "清", 
        "subtype": "五言律诗", 
        "text": [
            "弥漫极目远，一叶剪洪流。", 
            "浪走山疑簸，潮升岸欲浮。", 
            "三洲天外迥，百族水中秋。", 
            "欸乃渔人曲，苍然起暮愁。"
        ], 
        "title": "秋日渡太湖", 
        "type": "律诗", 
        "yun": "尤"
    }, 
    {
        "author": "秦涌", 
        "era": "清", 
        "subtype": "五言律诗", 
        "text": [
            "顺水扬舲去，篷窗笑语欢。", 
            "山光秋月淡，金柝夜声寒。", 
            "野驿嗔鞍马，驰书响锡銮。", 
            "高桥行在望，星斗五更残。"
        ], 
        "title": "舟过潘葑", 
        "type": "律诗", 
        "yun": "寒"
    }, 
    {
        "author": "秦涌", 
        "era": "清", 
        "subtype": "七言律诗", 
        "text": [
            "茱萸斜插友人同，挥酒仙床兴不穷。", 
            "棋散千村飞鸟外，星罗万象夕阳中。", 
            "闲寻古寺霜前菊，戏说山斋秋末菘。", 
            "百岁英雄今在否，离离衰草霸图空。"
        ], 
        "title": "九日登西高山最高顶", 
        "type": "律诗", 
        "yun": "东"
    }, 
    {
        "author": "秦涌", 
        "era": "清", 
        "subtype": "七言律诗", 
        "text": [
            "奚奴匹马好追游，宛转山凹涧水流。", 
            "野店酒阑斜照晚，板桥人去暮云秋。", 
            "深林叶落露烟寺，远岫岚生入画楼。", 
            "满眼松涛疑滴翠，寒窗无事当寻幽。"
        ], 
        "title": "题王石谷秋山行旅图", 
        "type": "律诗", 
        "yun": "尤"
    }, 
    {
        "author": "秦涌", 
        "era": "清", 
        "subtype": "七言律诗", 
        "text": [
            "秋老山峦携屐行，窑潭旧迹动幽情。", 
            "花开曲径烟深护，人过疏林鸟不惊。", 
            "涧底数声钟欲晚，峰前一缕月初生。", 
            "尘缘到此浑如洗，放眼危楼万象清。"
        ], 
        "title": "题西高山岩栖楼", 
        "type": "律诗", 
        "yun": "庚"
    }, 
    {
        "author": "秦涌", 
        "era": "清", 
        "subtype": "七言律诗", 
        "text": [
            "爱学坡翁赤壁游，东桥晚景正清幽。", 
            "千村树色烟中暝，万丈圩堤水外浮。", 
            "旅雁怯霜盘荻渚，寒灯傍岸识渔舟。", 
            "文襄筹画真无匹，汩汩龙泽泻暮流。"
        ], 
        "title": "晚过芙蓉湖", 
        "type": "律诗", 
        "yun": "尤"
    }, 
    {
        "author": "秦武域", 
        "era": "清", 
        "subtype": null, 
        "text": [
            "人生饮啄无非缘，百年遇合随所便。", 
            "粗粝腐儒饱即可，谁能水陆穷芳鲜。", 
            "独怜有好渐成癖，嫩蕊活火烹新泉。", 
            "日铸郑宅昔曾试，碧瓯玉乳浮花圆。", 
            "一自买舟下南楚，便如渴鲸思吸川。", 
            "二月雷动蓓蕾结，家家摘取当新筵。", 
            "岳州黄翎品最上，浥湖注目遥生涎。", 
            "几叶润喉破烦闷，陋他蜡面膏须研。", 
            "巴陵神君治第一，君山贡物如当年。", 
            "拣选金芽献天子，王公次及谁能先。", 
            "而我独为乞少许，但搜拙句无须钱。", 
            "殷勤烦君倒筐笥，白绢三道斜封缠。", 
            "寄到山家百拜受，肯付稚子姜盐煎。", 
            "江上清风朗月夜，七碗啸傲凌前贤。", 
            "陆羽卢仝今已矣，后之来者谁媸妍。", 
            "诗成亟写博君笑，珍重他日还相镌。"
        ], 
        "title": "寄巴陵杨明府乞君山茶次东坡和蒋夔寄茶韵", 
        "type": "古风", 
        "yun": "先"
    }, 
    {
        "author": "秦松龄", 
        "era": "清", 
        "subtype": null, 
        "text": [
            "高阁中夜坐，揽此山上月。", 
            "目尽意未已，移步向林樾。", 
            "碧草色欲无，朱华影俱白。", 
            "微火出上方，清风吹片石。", 
            "人语渐不闻，吾心共幽阒。", 
            "静理常在山，浮生喜为客。", 
            "清光永若兹，芳菲有消歇。"
        ], 
        "title": "悟石轩玩月", 
        "type": "古风", 
        "yun": null
    }, 
    {
        "author": "秦松龄", 
        "era": "清", 
        "subtype": null, 
        "text": [
            "出郭见山色，日夕一青苍。", 
            "清泉来玉洞，更上漪澜堂。", 
            "绠汲无寒暑，冠盖纷游翔。", 
            "沾洒若春雪，岩石生幽光。", 
            "始知耳目异，旋觉心脾香。", 
            "济物固其性，尘垢能相忘。"
        ], 
        "title": "续和唐人惠山诗 其一", 
        "type": "古风", 
        "yun": "阳"
    }, 
    {
        "author": "秦松龄", 
        "era": "清", 
        "subtype": null, 
        "text": [
            "春风吹山麓，回塘集游人。", 
            "山容自终古，物情时与新。", 
            "草木何华滋，水石亦粼粼。", 
            "罗绮照楼阁，白日凝香尘。", 
            "夕磬下林杪，翠羽归青旻。", 
            "此时幽居者，萧然绝比邻。"
        ], 
        "title": "续和唐人惠山诗 其二", 
        "type": "古风", 
        "yun": "真"
    }, 
    {
        "author": "秦松龄", 
        "era": "清", 
        "subtype": null, 
        "text": [
            "白鹤来何方，草堂多深樾。", 
            "清唳时一闻，林峦自杳绝。", 
            "水槛开素书，坐看暮云灭。", 
            "石磴落红满，山头吐明月。", 
            "风籁一壑清，道心中夜发。", 
            "莫使花尽扫，高人有车辙。"
        ], 
        "title": "续和唐人惠山诗 其三", 
        "type": "古风", 
        "yun": null
    }, 
    {
        "author": "秦松龄", 
        "era": "清", 
        "subtype": null, 
        "text": [
            "汝祖金陵小司马，移家始傍梁溪居。", 
            "不事毛锥好说剑，男儿塞上当捐躯。", 
            "襄阳法曹年少日，貂珰尽屈诸司膝。", 
            "唯公倔强杀其奴，脱走京师归请室。", 
            "请室朝朝复暮暮，手把《阴符》自笺注。", 
            "百年兴废总了如，九边厄塞能指数。", 
            "温旨重宽直节臣，芙蓉湖上几垂纶。", 
            "援边忽奉勤王檄，应诏还留报主身。", 
            "万金散尽酬死士，死士曾无一人死。", 
            "偏师才出复回旋，西风泪落桑乾水。", 
            "破耗军需罪不宥，权奸在路天无昼。", 
            "锻炼谁当杨魏先，覆车几作熊王后。", 
            "信邸龙飞再赦还，还家常忆玉门关。", 
            "壮心未展英雄死，孙子飘零衣食艰。", 
            "送君东行在歧路，努力功名莫返顾。", 
            "浊酒今朝赠一觞，宿迁城外潇潇雨。"
        ], 
        "title": "金陵司马行", 
        "type": "古风", 
        "yun": null
    }, 
    {
        "author": "秦松岱", 
        "era": "清", 
        "subtype": "五言律诗", 
        "text": [
            "千里故人远，其如金玉音。", 
            "关山横笛夜，勋业倚楼心。", 
            "坐惜别离久，况兹霜雪深。", 
            "双鸿入瑶瑟，清怨激枫林。"
        ], 
        "title": "怀魏叔子", 
        "type": "律诗", 
        "yun": "侵"
    }, 
    {
        "author": "秦昙", 
        "era": "清", 
        "subtype": null, 
        "text": [
            "寒梅暗香。", 
            "良宵漏长。", 
            "何妨痛饮千觞，写黄庭数行。", 
            "亭前晓霜。", 
            "床前月凉。", 
            "风敲铁马丁当，最撩人断肠。"
        ], 
        "title": "醉太平 偶成（见《众香词》）", 
        "type": "词", 
        "yun": null
    }, 
    {
        "author": "秦昙", 
        "era": "清", 
        "subtype": null, 
        "text": [
            "香囊垂绣凤。是妾儿时弄。", 
            "微物何足珍。怜他伴妾身。", 
            "红绵著在里。扣上同心缕。", 
            "一缕一相思。数来千万丝。"
        ], 
        "title": "醉公子", 
        "type": "词", 
        "yun": null
    }, 
    {
        "author": "秦昙", 
        "era": "清", 
        "subtype": null, 
        "text": [
            "寒食才过春又半。", 
            "燕子衔泥，画栋营巢满。", 
            "细雨濛濛扃小院。", 
            "胭脂落尽桃花片。", 
            "罗袜倦移情绪懒。", 
            "触目凄凉，不觉双蛾敛。", 
            "风景依然人事换。", 
            "旧游追省空肠断。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "秦昙", 
        "era": "清", 
        "subtype": null, 
        "text": [
            "爱一星俏眼，半寸纤葱，仙容偏不憔悴。", 
            "黏瓣衣香，兜簪肌颤，生日榴红喷砌。", 
            "细罥虫丝，怯撩虎口，稳骑鹤背。", 
            "似翾风老欠风情，滑簟不容同睡。", 
            "照影水心镜底。", 
            "露一般颜色，难分姊妹。", 
            "向百药炉边，偏上病人云髻。", 
            "鸳鸯颈，听嘐嘐语细。", 
            "恨不成双，却怪他、健影临风，止度月馀年纪。"
        ], 
        "title": "望湘人 健娘", 
        "type": "词", 
        "yun": null
    }, 
    {
        "author": "秦昌焯", 
        "era": "清", 
        "subtype": null, 
        "text": [
            "空山腹元精，众窍泻灵液。", 
            "支流汇成渊，形似半规月。", 
            "其上有悬崖，亘古此开擘。", 
            "清冷涵雪乳，阴翳生石发。", 
            "入耳无惊喧，一线引岩隙。", 
            "涓涓流自细，汩汩源不竭。", 
            "到来秋暑忘，弥觉尘虑释。", 
            "传闻雷雨时，肤寸云气白。", 
            "疑有蛰龙起，蜿蜒破石壁。", 
            "缅昔弘治初，十老留胜迹。", 
            "图画写林峦，觞咏盛裙屐。", 
            "迄今数百年，骚雅久消歇。", 
            "惟余涧泉冷，曾照髭眉碧。", 
            "庵僧鹤貌癯，招我话闲适。", 
            "汲泉试烹茶，清风生两腋。"
        ], 
        "title": "牧云庵观龙缝泉因怀碧山吟社", 
        "type": "古风", 
        "yun": null
    }, 
    {
        "author": "秦承恩", 
        "era": "清", 
        "subtype": null, 
        "text": [
            "春江一舣舟，斜阳问古渡。", 
            "过雨陌无尘，支筇任散步。", 
            "茅屋三两家，乌犍傍农具。", 
            "涧水落花浮，吹香不知处。", 
            "小立溪桥边，游踪忆前度。", 
            "行行近寺门，疏钟出烟树。"
        ], 
        "title": "泊舟东庄步至摄山", 
        "type": "古风", 
        "yun": null
    }, 
    {
        "author": "秦宝寅", 
        "era": "清", 
        "subtype": null, 
        "text": [
            "当年人隐约，桃花路、青鸟信悠悠。", 
            "想敲断玉钗，丁香缄恨，渡来银汉，豆蔻含愁。", 
            "如今见、华灯催按曲，斜日看梳头。", 
            "著意矜持，低鬟轻笑，自然风度，无语凝眸。", 
            "泰娘桥下路，归时应、不忘曲院重楼。", 
            "更记酒阑调瑟，烛暗藏钩。", 
            "怕横塘梦断，锦书难托，山香舞罢，翠钿谁收。", 
            "待到梅花如雪，一半春休。"
        ], 
        "title": "风流子 和留仙（见词综补四）", 
        "type": "词", 
        "yun": null
    }, 
    {
        "author": "秦宝寅", 
        "era": "清", 
        "subtype": null, 
        "text": [
            "时移物换，春色今过半。", 
            "天未老，情难变。", 
            "壶中风月好，镜里韶光贱。", 
            "还读易，韦编已破书千卷。", 
            "修褉归来晏。", 
            "帽压飞花乱。", 
            "堪一笑，毋多叹。", 
            "肯将轩冕志，改却烟霞愿。", 
            "俄顷事，等闲看得都如幻。"
        ], 
        "title": "千秋岁  寿王丹麓五十", 
        "type": "词", 
        "yun": null
    }, 
    {
        "author": "秦宝玑", 
        "era": "清", 
        "subtype": "七言绝句", 
        "text": [
            "江湖放浪信全真，恸哭唐衢不可论。", 
            "一坞桃花又零落，晓风孤棹过齐门。"
        ], 
        "title": "过桃花坞", 
        "type": "绝句", 
        "yun": "元"
    }, 
    {
        "author": "秦定国", 
        "era": "清", 
        "subtype": "七言绝句", 
        "text": [
            "天兵鼓棹逼江滨，祇把丹心质鬼神。", 
            "君发数茎犹自惜，妾身敢作未亡人。"
        ], 
        "title": "五妃墓 其一", 
        "type": "绝句", 
        "yun": "真"
    }, 
    {
        "author": "秦定国", 
        "era": "清", 
        "subtype": "七言绝句", 
        "text": [
            "海表观风题墓道，阳秋有笔墨痕新。", 
            "祇缘千古纲常系，岂独伤心吊五人。"
        ], 
        "title": "五妃墓 其二", 
        "type": "绝句", 
        "yun": "真"
    }, 
    {
        "author": "秦际唐", 
        "era": "清", 
        "subtype": null, 
        "text": [
            "空廊飞流萤，冷抱枯枝乾。", 
            "残焰作深碧，色若青琅玕。", 
            "谓是腐草变，安能比月团。", 
            "熠耀亦转瞬，偷息以为安。", 
            "百年一朝暮，清泪流淋浪。", 
            "天地如逆旅，游景驶若丸。", 
            "劳劳车马客，何不回征鞍。"
        ], 
        "title": "秋怀用昌黎韵 其一", 
        "type": "古风", 
        "yun": null
    }, 
    {
        "author": "秦际唐", 
        "era": "清", 
        "subtype": null, 
        "text": [
            "馥馥秋坂兰，颜色难久好。", 
            "疏疏篱豆花，争妍苦不早。", 
            "孤根互相倚，誓以终始保。", 
            "严霜户外催，畏威两俱槁。", 
            "生质本柔脆，零落勿复道。"
        ], 
        "title": "秋怀用昌黎韵 其二", 
        "type": "古风", 
        "yun": "皓"
    }, 
    {
        "author": "秦际唐", 
        "era": "清", 
        "subtype": null, 
        "text": [
            "少年思致身，浮名苦缚束。", 
            "垂老入名山，山灵笑我俗。", 
            "及兹补桑榆，余景未云促。", 
            "两山相向中，著我数椽屋。", 
            "门庭如水清，四围长新绿。", 
            "户后垂疏桐，庭前植修竹。", 
            "短篱缭其间，野花扇余馥。", 
            "一笑脱尘鞅，斯人在空谷。"
        ], 
        "title": "钵山杂诗 其一", 
        "type": "古风", 
        "yun": null
    }, 
    {
        "author": "秦际唐", 
        "era": "清", 
        "subtype": null, 
        "text": [
            "方潭广数亩，垂柳荫其旁。", 
            "杂以千株桃，镜里窥明妆。", 
            "曲曲支危桥，孤亭遥相望。", 
            "山半留丛祠，一角藏红墙。", 
            "风来摇钟声，坐久闻花香。", 
            "白鸥亦忘机，沙渚相翱翔。"
        ], 
        "title": "钵山杂诗 其二", 
        "type": "古风", 
        "yun": "阳"
    }, 
    {
        "author": "秦甸", 
        "era": "清", 
        "subtype": null, 
        "text": [
            "高楼补山阙，山翠当窗分。", 
            "坐对兴非一，万象相主宾。", 
            "虚檐乍雨过，淡冶怡我神。", 
            "蔚然关中彦，雅意在作人。", 
            "兹楼虽昔枸，弦诵今始闻。", 
            "黾勉赴兹会，讲萟同莘莘。", 
            "金春而玉应，叩触皆天真。", 
            "所得良不浅，淹留忘日熏。", 
            "五柳古高士，望亦情尤殷。", 
            "矧予服儒服，讵敢远道津。", 
            "漉酒未瑕学，学垫林宗巾。"
        ], 
        "title": "四月十九日集望益楼", 
        "type": "古风", 
        "yun": null
    }, 
    {
        "author": "秦时昌", 
        "era": "清", 
        "subtype": null, 
        "text": [
            "举世尚圆通，尔形独合矩。", 
            "不同睢园种，亦殊嶰谷侣。", 
            "直方坤之德，钟秀天特与。", 
            "虽惊世人眼，实为君子许。", 
            "棱棱霜气凝，矫矫峻节举。", 
            "宿土移数竿，岁久森圃墅。", 
            "坚竹竖为杖，登临借撑拄。", 
            "毋令柔媚人，一朝削圆女。"
        ], 
        "title": "方竹", 
        "type": "古风", 
        "yun": null
    }, 
    {
        "author": "秦应阳", 
        "era": "清", 
        "subtype": null, 
        "text": [
            "飞蛾性趋炎，见火不见我。", 
            "愤然自投掷，以我畀炎火。", 
            "动静自有常，躁急适贾祸。", 
            "明发天宇空，飞跃无不可。"
        ], 
        "title": "飞蛾", 
        "type": "古风", 
        "yun": "哿"
    }, 
    {
        "author": "秦宏铸", 
        "era": "清", 
        "subtype": "七言绝句", 
        "text": [
            "轻风软日钱塘路，抛得闲身入画图。", 
            "山解撩人花解语，恨无千眼看西湖。"
        ], 
        "title": "湖上", 
        "type": "绝句", 
        "yun": "虞"
    }, 
    {
        "author": "秦宏铸", 
        "era": "清", 
        "subtype": "七言绝句", 
        "text": [
            "湖上荒祠聚若麻，表忠生拜五王家。", 
            "英雄千古风流话，陌上于今满地花。"
        ], 
        "title": "钱王表忠观祠", 
        "type": "绝句", 
        "yun": "麻"
    }, 
    {
        "author": "秦孝维", 
        "era": "清", 
        "subtype": "五言绝句", 
        "text": [
            "树接苏秦庙，湖吞项羽祠。", 
            "野人偏解道，范蠡载西施。"
        ], 
        "title": "太湖口远眺四首 其一", 
        "type": "绝句", 
        "yun": "支"
    }, 
    {
        "author": "秦孝维", 
        "era": "清", 
        "subtype": "五言绝句", 
        "text": [
            "笠泽一飞鸟，千帆接素秋。", 
            "暮烟沉夕丽，知是百花洲。"
        ], 
        "title": "太湖口远眺四首 其二", 
        "type": "绝句", 
        "yun": "尤"
    }, 
    {
        "author": "秦孝维", 
        "era": "清", 
        "subtype": "五言绝句", 
        "text": [
            "信有神工凿，独山开禹门。", 
            "也知应有户，谁识奠乾坤。"
        ], 
        "title": "太湖口远眺四首 其三", 
        "type": "绝句", 
        "yun": "元"
    }, 
    {
        "author": "秦孝维", 
        "era": "清", 
        "subtype": "五言绝句", 
        "text": [
            "鼋头排巨浪，鹿顶倚孤松。", 
            "七十二峰外，添余又一峰。"
        ], 
        "title": "太湖口远眺四首 其四", 
        "type": "绝句", 
        "yun": "冬"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "遥知此去向云中，借得封姨一点功。", 
            "只恐急风吹线断，误他飘落小栏东。"
        ], 
        "title": "纸鸢", 
        "type": "绝句", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "九十韶华欲换新，流莺呖呖唤声频。", 
            "落花满地无人扫，明月风光不是春。"
        ], 
        "title": "送春", 
        "type": "绝句", 
        "yun": "真"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "碧宇无尘夜漏终，闲排瓜果小庭中。", 
            "今宵牛女情难尽，银汉横斜自远空。"
        ], 
        "title": "七夕", 
        "type": "绝句", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "参禅余事话缠绵，小劫人间七十年。", 
            "窗外古梅花似雪，至今无复影娟娟。"
        ], 
        "title": "咏华琼章（自号煮梦子）疏香阁遗址三首 其一", 
        "type": "绝句", 
        "yun": "先"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "丰姿清绝想来真，成佛生天总宿因。", 
            "剩有一钩湖上月，当年曾照阁中人。"
        ], 
        "title": "咏华琼章（自号煮梦子）疏香阁遗址三首 其二", 
        "type": "绝句", 
        "yun": "真"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "仙娥遗迹感沧桑，煮梦年华已渺茫。", 
            "料得蕉窗夜深坐，挑灯静展返生香。"
        ], 
        "title": "咏华琼章（自号煮梦子）疏香阁遗址三首 其三", 
        "type": "绝句", 
        "yun": "阳"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "几枝向日复倾心，秋影萧疏色比金。", 
            "一簇鹅黄篱下见，西风独伴菊花阴。"
        ], 
        "title": "秋葵", 
        "type": "绝句", 
        "yun": "侵"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "光华旖旎艳芳丛，不让桃花一点红。", 
            "今夜西风声瑟瑟，断肠秋色在墙东。"
        ], 
        "title": "秋海棠四首 其一", 
        "type": "绝句", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "名花袅袅带轻烟，雨后含情倍觉妍。", 
            "小院苔深人不到，泪痕几点落阶前。"
        ], 
        "title": "秋海棠四首 其二", 
        "type": "绝句", 
        "yun": "先"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "檀心半吐有余香，欲卷珠帘意兴长。", 
            "秋影对人浑不语，红妆独自映斜阳。"
        ], 
        "title": "秋海棠四首 其三", 
        "type": "绝句", 
        "yun": "阳"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "娇红浅绿色清华，懒向春前斗万花。", 
            "深夜何须银烛照，小庭自有月痕斜。"
        ], 
        "title": "秋海棠四首 其四", 
        "type": "绝句", 
        "yun": "麻"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "西风瑟瑟夜迢迢，寂静惟将灯火挑。", 
            "无事闲阶叉手立，满庭花影上芭蕉。"
        ], 
        "title": "秋夜即事", 
        "type": "绝句", 
        "yun": "萧"
    }, 
    {
        "author": "秦廷璧", 
        "era": "清", 
        "subtype": "七言绝句", 
        "text": [
            "夜静更阑犹未眠，霏霏细雨洒窗前。", 
            "帘波一抹无人到，闲看灯花结穗圆。"
        ], 
        "title": "即景", 
        "type": "绝句", 
        "yun": "先"
    }, 
    {
        "author": "秦休", 
        "era": "清", 
        "subtype": "五言律诗", 
        "text": [
            "溪头黄蘖树，飒飒海风吹。", 
            "日落归心定，秋深病叶知。", 
            "虫声无断续，客梦有惊疑。", 
            "两桨榕城路，看山未展眉。"
        ], 
        "title": "古田夜泊", 
        "type": "律诗", 
        "yun": "支"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "胜地不易觏，闲游倍有情。", 
            "垂杨青已放，芳草绿初萌。", 
            "花傍峰根笑，泉从石隙生。", 
            "支筇循径去，独立咏诗清。"
        ], 
        "title": "春日游名园", 
        "type": "律诗", 
        "yun": "庚"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "一病三旬久，无聊觉袖单。", 
            "拥衾终日卧，入户好风寒。", 
            "幽鸟声愁听，新花眼倦看。", 
            "此身清似鹤，且自倚栏干。"
        ], 
        "title": "病起", 
        "type": "律诗", 
        "yun": "寒"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "挥汗真如雨，披衫爽气侵。", 
            "直宜高士着，清借此君心。", 
            "织就丝纹细，穿成渔网深。", 
            "竹林堪比洁，凉意自阴阴。"
        ], 
        "title": "竹汗衫", 
        "type": "律诗", 
        "yun": "侵"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "雅扇天然巧，膏油制亦工。", 
            "游山聊蔽雨，看竹好遮风。", 
            "舒卷玲珑样，清凉掌握中。", 
            "夜深闲独立，萤火扑来空。"
        ], 
        "title": "油纸扇", 
        "type": "律诗", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "向夕竟昏暗，登楼秋兴长。", 
            "但闻花雨细，空忆桂枝香。", 
            "远有浓阴羃，曾无皓魄凉。", 
            "悠悠佳节过，蛩响满寒塘。"
        ], 
        "title": "中秋无月", 
        "type": "律诗", 
        "yun": "阳"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "永夜不能寐，风声杂雨声。", 
            "寒螀鸣萧瑟，檐马响凄清。", 
            "世事难安枕，闲心且数更。", 
            "何时天意转，泉石了余生。"
        ], 
        "title": "秋夜不寐风雨骤起有感而作", 
        "type": "律诗", 
        "yun": "庚"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "秋气小山集，桂花到处生。", 
            "浓香飘有意，冷露滴无声。", 
            "月落一庭碎，风摇几树轻。", 
            "夜凉金粟堕，静坐正三更。"
        ], 
        "title": "桂花", 
        "type": "律诗", 
        "yun": "庚"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "峭壁插云根，乾坤妙景存。", 
            "孤松空翠滴，春涧落红喧。", 
            "寺古鹤巢树，山深虎守门。", 
            "时闻长啸起，圆月逗前村。"
        ], 
        "title": "偶成", 
        "type": "律诗", 
        "yun": "元"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "每到清明节，常过第二泉。", 
            "小桃红染露，新柳绿摇烟。", 
            "山色迎人笑，水声夹树穿。", 
            "佳辰空负负，偃蹇独眠船。"
        ], 
        "title": "清明节近僵卧舟中思故乡惠山之游作一律以寄慨", 
        "type": "律诗", 
        "yun": "先"
    }, 
    {
        "author": "秦廷璧", 
        "era": "清", 
        "subtype": "五言律诗", 
        "text": [
            "一夜北风紧，开门雪满沙。", 
            "铺阶都似玉，着树即成花。", 
            "远近鸟声绝，缤纷絮影斜。", 
            "微云谁共赏，修竹自交加。"
        ], 
        "title": "咏雪", 
        "type": "律诗", 
        "yun": "麻"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "远望韶光向碧空，闲游独自步溪东。", 
            "春波暖涨三篙绿，花影晴烘一色红。", 
            "粉蝶未粘芳草上，啼莺恰在柳丝中。", 
            "归家煮茗攒榆火，相对谈玄意不穷。"
        ], 
        "title": "清明日闲坐溪边归成一律", 
        "type": "律诗", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "素质天然婀娜姿，红妆未许斗花时。", 
            "闲门洗尽胭脂影，露井争看冰雪姿。", 
            "带雨芳梨堪比艳，临风秾李共矜奇。", 
            "飞烟飞雾浑难辨，崔护重来费忖疑。"
        ], 
        "title": "白桃花", 
        "type": "律诗", 
        "yun": "支"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "烽火频惊疾似电，江东大劫实堪哀。", 
            "相看骨肉浑如梦，回想家园定已灰。", 
            "人世奇灾何日息，天心余怒几时回。", 
            "最怜万姓同翘首，如雨王师竟不来。"
        ], 
        "title": "感时", 
        "type": "律诗", 
        "yun": "灰"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "雨丽云娇殿众葩，春深院外影横斜。", 
            "羞他世上繁华境，好植人间富贵家。", 
            "红艳一枝香带露，芳心几簇色如霞。", 
            "胭脂多买挥毫活，描就春光兴不赊。"
        ], 
        "title": "牡丹", 
        "type": "律诗", 
        "yun": "麻"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "江南梅熟雨纷纷，门巷深沉羃湿云。", 
            "天上阴晴无一定，人间寒煖若平分。", 
            "阶前草色都含雾，窗外花光时带曛。", 
            "到处鸠声啼不断，何人绿野刈耕勤。"
        ], 
        "title": "黄梅雨", 
        "type": "律诗", 
        "yun": "文"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "流年又喜到深秋，强欲登高志未酬。", 
            "红叶饱看留后约，黄花遍插忆前游。", 
            "题糕兴致思偏涩，落帽风来意亦悠。", 
            "试上小楼凭槛望，自怜身世若浮沤。"
        ], 
        "title": "重九", 
        "type": "律诗", 
        "yun": "尤"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "落尽残荷草树荒，天留晚节傲严霜。", 
            "东篱冷倚三更月，老圃寒余一瓣香。", 
            "雅称携尊添逸兴，有时插鬓学新妆。", 
            "风流陶令真知己，合并苍松殿众芳。"
        ], 
        "title": "咏菊", 
        "type": "律诗", 
        "yun": "阳"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "揖别秋光又几时，傲霜枝发不嫌迟。", 
            "手中有酒信如醉，眼底无花想欲痴。", 
            "瘦影依然横老圃，金英定已艳东篱。", 
            "何年结屋柴桑住，终日相看冷淡姿。"
        ], 
        "title": "忆菊", 
        "type": "律诗", 
        "yun": "支"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "遥忆篱边思不禁，闲时走访且高吟。", 
            "雪霜枝好搜罗遍，隐逸花宜物色深。", 
            "或自支筇甘谷觅，有时载酒石崖寻。", 
            "餐英嚼蕊秋来乐，相对真堪惬素心。"
        ], 
        "title": "访菊", 
        "type": "律诗", 
        "yun": "侵"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "无心闲步到柴桑，忽见荒畦花正黄。", 
            "映月摘来盈手冷，带霜插得满头香。", 
            "疏篱采撷高人梦，芳径徘徊隐士狂。", 
            "分付铜瓶好洗涤，归家供养佐飞觞。"
        ], 
        "title": "折菊", 
        "type": "律诗", 
        "yun": "阳"
    }, 
    {
        "author": "秦宝玑", 
        "era": "清", 
        "subtype": "五言律诗", 
        "text": [
            "云扃终古闭，草色绿岩腰。", 
            "鸣鸟不知处，游蜂如见招。", 
            "洞天晴亦雨，花气午犹潮。", 
            "小坐无僧话，茶香破寂寥。"
        ], 
        "title": "小石洞", 
        "type": "律诗", 
        "yun": "萧"
    }, 
    {
        "author": "秦宝寅", 
        "era": "清", 
        "subtype": null, 
        "text": [
            "金商变气候，层峦自苍苍。", 
            "孤烟出林表，藤萝罥虚堂。", 
            "入门钟磐发，鸟并浮云翔。", 
            "落日照秋潭，水净生微光。", 
            "徙倚不知晚，山花递幽香。", 
            "肃穆古祠深，仰止讵能忘。"
        ], 
        "title": "三和唐人惠山诗三首 其一", 
        "type": "古风", 
        "yun": "阳"
    }, 
    {
        "author": "秦宝寅", 
        "era": "清", 
        "subtype": null, 
        "text": [
            "秋云渺无尽，秋山澹娱人。", 
            "楼台纷绮构，忽焉成故新。", 
            "清泉与白石，曾无叹辎磷。", 
            "所以栖遁士，怀贞避嚣尘。", 
            "空明入远眺，湖水连青旻。", 
            "愿言撰良辰，荒涂更谁邻。"
        ], 
        "title": "三和唐人惠山诗三首 其二", 
        "type": "古风", 
        "yun": "真"
    }, 
    {
        "author": "秦宝寅", 
        "era": "清", 
        "subtype": null, 
        "text": [
            "晚色向人静，云房荫清樾。", 
            "岂无人境喧，虑澹尘事绝。", 
            "长廊僧语响，落叶台径灭。", 
            "寒泉生夜风，高天迥秋月。", 
            "居人意弥惬，游子忘明发。", 
            "缅想区中缘，千古同一辙。"
        ], 
        "title": "三和唐人惠山诗三首 其三", 
        "type": "古风", 
        "yun": null
    }, 
    {
        "author": "秦宝寅", 
        "era": "清", 
        "subtype": "五言律诗", 
        "text": [
            "市氛吹不到，庭树接春城。", 
            "流水门前绿，远峰楼外晴。", 
            "有时钟磬响，终日步虚声。", 
            "何必堠山上，遥听子晋笙。"
        ], 
        "title": "报恩道院", 
        "type": "律诗", 
        "yun": "庚"
    }, 
    {
        "author": "秦宝寅", 
        "era": "清", 
        "subtype": "七言律诗", 
        "text": [
            "春申遗庙碧山隈，胜迹犹传绝壑开。", 
            "不就纵横虚相业，尚余疏凿见雄才。", 
            "寒泉影入崖边断，急雨声从树杪来。", 
            "三户无人陵谷变，楚王宫殿亦蒿莱。"
        ], 
        "title": "春申涧", 
        "type": "律诗", 
        "yun": "灰"
    }, 
    {
        "author": "秦宝寅", 
        "era": "清", 
        "subtype": "七言律诗", 
        "text": [
            "高闲清制尚依然，试茗萧斋一榻边。", 
            "秋水涧深朝听雨，落花风过午生烟。", 
            "缥囊珍重三千首，僧院销沈二百年。", 
            "不是彦先能好事，几回遣韵委流泉。"
        ], 
        "title": "复竹茶炉和顾梁汾", 
        "type": "律诗", 
        "yun": "先"
    }, 
    {
        "author": "秦承恩", 
        "era": "清", 
        "subtype": "七言绝句", 
        "text": [
            "柔橹清歌唱采莼，春波滑笏见游鳞。", 
            "夷光去后空烟水，君合西湖作主人。"
        ], 
        "title": "项秋浦孝廉招集湖舫", 
        "type": "绝句", 
        "yun": "真"
    }, 
    {
        "author": "秦承恩", 
        "era": "清", 
        "subtype": "七言绝句", 
        "text": [
            "忽见扶疏绿满枝，阴森匝地晓风吹。", 
            "十年多少栽培力，路上行人知未知。"
        ], 
        "title": "题长流水壁 其二", 
        "type": "绝句", 
        "yun": "支"
    }, 
    {
        "author": "秦承恩", 
        "era": "清", 
        "subtype": "五言律诗", 
        "text": [
            "在昔伊吾郡，遗踪说汉唐。", 
            "当年戎马地，今日黍禾乡。", 
            "雪拥天山秀，源分柳谷长。", 
            "老饕堪慰籍，瓜剖水晶瓤。"
        ], 
        "title": "题长流水壁 其一", 
        "type": "律诗", 
        "yun": "阳"
    }, 
    {
        "author": "秦昌焯", 
        "era": "清", 
        "subtype": "七言律诗", 
        "text": [
            "西神岩壑几重重，又向招提策短筇。", 
            "活水聊烹在山茗，白云时放隔岭钟。", 
            "陂荒无恙烟萝合，客至惟应樵牧逢。", 
            "我爱听松石床畔，风涛卷尽欲成龙。"
        ], 
        "title": "惠山寺", 
        "type": "律诗", 
        "yun": "冬"
    }, 
    {
        "author": "秦松龄", 
        "era": "清", 
        "subtype": "五言绝句", 
        "text": [
            "卖去结绿珠，独上流黄机。", 
            "织成双鸳锦，谁家作舞衣。"
        ], 
        "title": "寒女叹 其一", 
        "type": "绝句", 
        "yun": "微"
    }, 
    {
        "author": "秦松龄", 
        "era": "清", 
        "subtype": "五言绝句", 
        "text": [
            "镫火半明灭，停梭闻叹声。", 
            "谁知蓬鬓影，旧日亦倾城。"
        ], 
        "title": "寒女叹 其二", 
        "type": "绝句", 
        "yun": "庚"
    }, 
    {
        "author": "秦松龄", 
        "era": "清", 
        "subtype": "七言绝句", 
        "text": [
            "千骑传呼簇玉鞍，平明西苑朔风寒。", 
            "合围亲射双雕落，不许降王仰面看。"
        ], 
        "title": "恭纪世祖皇帝遗事 其一", 
        "type": "绝句", 
        "yun": "寒"
    }, 
    {
        "author": "秦松龄", 
        "era": "清", 
        "subtype": "七言绝句", 
        "text": [
            "离宫阅武及初冬，清问还闻下九重。", 
            "闽粤军输忧告匮，亲将节省命司农。"
        ], 
        "title": "恭纪世祖皇帝遗事 其二", 
        "type": "绝句", 
        "yun": "冬"
    }, 
    {
        "author": "秦松龄", 
        "era": "清", 
        "subtype": "七言绝句", 
        "text": [
            "封章夕奏早批朱，清昼谭经到日晡。", 
            "讲幄新移弘德殿，天人称绝董江都。"
        ], 
        "title": "恭纪世祖皇帝遗事 其三", 
        "type": "绝句", 
        "yun": "虞"
    }, 
    {
        "author": "秦松龄", 
        "era": "清", 
        "subtype": "七言绝句", 
        "text": [
            "御笔钟王叹逼真，不将戈法借儒臣。", 
            "亲摹文敏书千幅，小玺朱铃掌内人。"
        ], 
        "title": "恭纪世祖皇帝遗事 其四", 
        "type": "绝句", 
        "yun": "真"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "斜阳归曲涧，薜荔暗风吹。", 
            "古墓人行少，深山叶落迟。", 
            "看云心不动，爱石坐常移。", 
            "去住成今古，寒林应未知。"
        ], 
        "title": "桃源涧", 
        "type": "律诗", 
        "yun": "支"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "过眼青山失，停桡落叶闻。", 
            "渔镫明夕浦，野鹜划寒云。", 
            "水气狐城合，人烟断岸分。", 
            "不成尊酒兴，归思竟纷纷。"
        ], 
        "title": "泊青浦", 
        "type": "律诗", 
        "yun": "文"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "山阁坐知久，爱看秋水清。", 
            "萍开孤鹤过，莲坠小鱼争。", 
            "回合深林碧，微添落照明。", 
            "未穷庄叟理，圆对愧吾生。"
        ], 
        "title": "秋水阁", 
        "type": "律诗", 
        "yun": "庚"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "不自藏深谷，因人度郁盘。", 
            "映空仍皎洁，润物恐艰难。", 
            "林影依山折，溪声挟雨寒。", 
            "那知流远近，还作二泉看。"
        ], 
        "title": "支泉", 
        "type": "律诗", 
        "yun": "寒"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "暂作南州客，招携在绿池。", 
            "乡心钟度晚，官阁雨来迟。", 
            "静理风尘得，孤怀骨肉知。", 
            "浓阴终日语，却似在家时。"
        ], 
        "title": "族祖按察公署中泠然亭小饮 其一", 
        "type": "律诗", 
        "yun": "支"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "肥遁怀徐孺，卑栖忆子真。", 
            "可知同醉客，半是倦游人。", 
            "乍拂帘旌燕，将归江渚身。", 
            "持尊向长者，辛苦涉通津。"
        ], 
        "title": "族祖按察公署中泠然亭小饮 其二", 
        "type": "律诗", 
        "yun": "真"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "已度千林上，维摩自古今。", 
            "半山人语出，孤寺夕阳沉。", 
            "寒鸟落还落，霜枫深更深。", 
            "欲从求妙谛，老树六朝心。"
        ], 
        "title": "维摩寺", 
        "type": "律诗", 
        "yun": "侵"
    }, 
    {
        "author": "秦松龄", 
        "era": "清", 
        "subtype": "五言律诗", 
        "text": [
            "正系苍生望，先生未合闲。", 
            "累朝看赤舄，两疏乞青山。", 
            "直道安危后，深心去就间。", 
            "盈盈章贡水，为照老臣颜。"
        ], 
        "title": "上熊雪堂先生", 
        "type": "律诗", 
        "yun": "删"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "省郎闻命返长安，春色乡关晓尚寒。", 
            "辇下故人谁左掖，东吴名士半南冠。", 
            "岂缘罪累甘三黜，莫以诗篇傲一官。", 
            "我亦如君不得意，离筵落日酒杯宽。"
        ], 
        "title": "送汪苕文入都时谪兵马司指挥", 
        "type": "律诗", 
        "yun": "寒"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "轻风梅柳暗相催，客到荒除破石笞。", 
            "此日一尊逢暮雨，频年双泪对花开。", 
            "空堂木榻披书坐，春水兰舟问字来。", 
            "镫火严城知不禁，须教明月照深杯。"
        ], 
        "title": "钱础日先生同吴门程彦明小饮斋中各以诗赠用韵奉答", 
        "type": "律诗", 
        "yun": null
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "雪色凝空路百盘，十年三过一登难。", 
            "驽骀那复胜鞿靮，后鹘何当借羽翰。", 
            "汉畤秦碑思帝子，金函玉检记祠官。", 
            "谁知泰岱春晴望，转作峨嵋天半看。"
        ], 
        "title": "过岱下阻雪不得登", 
        "type": "律诗", 
        "yun": "寒"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "浮云北望怅何依，寒食馀威未减衣。", 
            "柳色独随行骑没，桃花仍见钓人归。", 
            "青烟禁烛谁家散，紫燕春泥到处飞。", 
            "自别帝城多岁月，西山朝爽尚晖晖。"
        ], 
        "title": "潞河寒食", 
        "type": "律诗", 
        "yun": "微"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "频年踪迹混樵渔，旧友还过慰索居。", 
            "白首更逢多难后，青山重忆定交初。", 
            "诗篇寂寞柔斋雨，怀袖苍凉绝塞书。", 
            "尊酒共君秋夜醉，满庭清露湿芙蕖。"
        ], 
        "title": "和吴弘人见赠之作", 
        "type": "律诗", 
        "yun": "鱼"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "定策当年奠帝京，墓门遥见半湖明。", 
            "伤残松柏啼新鬼，寂寞祠堂卧老兵。", 
            "宗庙有灵存社稷，英皇无意杀先生。", 
            "古来遗恨钱塘水，又绕台山气不平。"
        ], 
        "title": "于忠肃公墓", 
        "type": "律诗", 
        "yun": "庚"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "烽火章江警急多，滕王楼阁转嵯峨。", 
            "雕鞍晓日明珠玉，列帐秋风泣绮罗。", 
            "坐算几闻黄石略，战酣谁奋鲁阳戈？", 
            "司农日夜忧财匮，击鼓椎牛气若何？"
        ], 
        "title": "杂感三首 其一", 
        "type": "律诗", 
        "yun": "歌"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "授钺亲贤庙算强，旌旗万里作岩疆。", 
            "周家同姓盟为长，汉制非刘爵不王。", 
            "当日酬勋原异数，至今除患屡分防。", 
            "堪嗟诸将功成后，不肯歌钟会未央。"
        ], 
        "title": "杂感三首 其二", 
        "type": "律诗", 
        "yun": "阳"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "关陇车书此日同，相公拜命领元戎。", 
            "屯边戍久推充国，纳土功宁比窦融。", 
            "诏出中朝心独厚，恩颁西土庆何穷。", 
            "圣人威德原兼用，干羽虞廷舞未终。"
        ], 
        "title": "杂感三首 其三", 
        "type": "律诗", 
        "yun": "东"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "圣主崇文雅化新，天书初下访儒臣。", 
            "汉廷有意尊经术，宣室何妨对鬼神。", 
            "喜说图中求骏马，还看席上得奇珍。", 
            "上林春色应如旧，憔悴当年献赋人。"
        ], 
        "title": "荆南春日感怀二首 其一", 
        "type": "律诗", 
        "yun": "真"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "把酒临江感慨多，西南天地正横戈。", 
            "登楼有客依刘表，使粤何人下赵佗。", 
            "浪接三巴声激壮，观名一柱势嵯峨。", 
            "偶逢春昼无烽火，听得琵琶几曲歌。"
        ], 
        "title": "荆南春日感怀二首 其二", 
        "type": "律诗", 
        "yun": "歌"
    }, 
    {
        "author": "秦松龄", 
        "era": "清", 
        "subtype": "七言律诗", 
        "text": [
            "满目红旗载米船，西南何日罢戈鋋。", 
            "输军未尽萧何策，忧国空思卜式贤。", 
            "薄海遍供金革费，群公莫滥水衡钱。", 
            "焦劳尚体君王意，救乱无如俭德先。"
        ], 
        "title": "满目", 
        "type": "律诗", 
        "yun": "先"
    }, 
    {
        "author": "秦武域", 
        "era": "清", 
        "subtype": "七言绝句", 
        "text": [
            "水村山郭尽烟霞，万树桃花罨柳花。", 
            "燕子不须频顾语，一川春色在天涯。"
        ], 
        "title": "伏羌城北春眺", 
        "type": "绝句", 
        "yun": "麻"
    }, 
    {
        "author": "秦武域", 
        "era": "清", 
        "subtype": "七言绝句", 
        "text": [
            "我生不得汉嘉守，也作凌云载酒游。", 
            "依槛挥杯为一啸，峨眉天半白云浮。"
        ], 
        "title": "竞秀亭", 
        "type": "绝句", 
        "yun": "尤"
    }, 
    {
        "author": "秦武域", 
        "era": "清", 
        "subtype": "五言律诗", 
        "text": [
            "春色怜羁思，芳郊望欲迷。", 
            "草连村向背，泉束路东西。", 
            "映柳围莺坐，飞花散马蹄。", 
            "为寻酒家去，买醉好留题。"
        ], 
        "title": "春郊", 
        "type": "律诗", 
        "yun": "齐"
    }, 
    {
        "author": "秦武域", 
        "era": "清", 
        "subtype": "七言律诗", 
        "text": [
            "杜甫咏诗南郭寺，于今老树郁苍苍。", 
            "天风欲下闻龙吼，殿雾初开看鹤翔。", 
            "异代游人常护惜，岁寒山色不凄凉。", 
            "品题终赖空庭句，感叹安能汝寿长。"
        ], 
        "title": "秦州咏古", 
        "type": "律诗", 
        "yun": "阳"
    }, 
    {
        "author": "秦武域", 
        "era": "清", 
        "subtype": "七言律诗", 
        "text": [
            "峡石岭松过眼青，九龙滩下泊沙汀。", 
            "帆樯二水连天雾，镫火三山匝地星。", 
            "巴子国开千载险，丰年碑在万家宁。", 
            "为思蜀汉兴亡事，把酒临风独凭舲。"
        ], 
        "title": "晚泊渝州江北", 
        "type": "律诗", 
        "yun": "青"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "赏秋已少客来过，一霎秋光感逝波。", 
            "佳色阑珊留蝶梦，落英狼藉唱骊歌。", 
            "白衣人到离情绕，玉质枝残别恨多。", 
            "帘卷西风花落尽，古松犹自耸岩阿。"
        ], 
        "title": "饯菊", 
        "type": "律诗", 
        "yun": "歌"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "玉楼赴召太匆匆，一线难延恨未穷。", 
            "好月不圆成谶语，微云共话想清风。", 
            "于今弥觉多情苦，此后愈知世事空。", 
            "苦海无边欣解脱，劝君莫再忆寰中。"
        ], 
        "title": "哭石甫叔", 
        "type": "律诗", 
        "yun": "东"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "天然骨骼本孤高，耿介心情怀节操。", 
            "数载驱驰耽客况，毕生怀抱托离骚。", 
            "功名竟为儒冠误，生计都从铁砚叨。", 
            "剩有一编遗稿在，不随岁月去滔滔。"
        ], 
        "title": "哭晴庚岳父四首 其一", 
        "type": "律诗", 
        "yun": "豪"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "身似人间一野鸥，胸怀冷淡品兼优。", 
            "生涯早被饥寒逼，风味还于笔墨求。", 
            "冰雪练成奇骨峻，年华逝去素心愁。", 
            "凄凉千种都消歇，无意荣名实寡俦。"
        ], 
        "title": "哭晴庚岳父四首 其二", 
        "type": "律诗", 
        "yun": "尤"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "遥想吟魂宛在形，霎时竟已赴幽冥。", 
            "多才易惹天公忌，绝俗当为后辈型。", 
            "彩笔真堪追李白，扁舟独自载樵青。", 
            "河干分手成长别，梦里何曾一降灵。"
        ], 
        "title": "哭晴庚岳父四首 其三", 
        "type": "律诗", 
        "yun": "青"
    }, 
    {
        "author": "秦廷璧", 
        "era": "清", 
        "subtype": "七言律诗", 
        "text": [
            "东南世界遍烽烟，怅望归舟竟不旋。", 
            "困守青毡君薄命，叨陪函丈我无缘。", 
            "工愁身比寒梅瘦，多病踪随独鹤眠。", 
            "如此才华埋地底，教人焉得不凄然。"
        ], 
        "title": "哭晴庚岳父四首 其四", 
        "type": "律诗", 
        "yun": "先"
    }, 
    {
        "author": "秦兰佩", 
        "era": "清", 
        "subtype": "七言律诗", 
        "text": [
            "莲门小隐结篱屏，人间风波我独经。", 
            "骨肉半残霜后叶，交知渐散晓来星。", 
            "有怀栖息同乌鹊，无计飞鸣异鹡令。", 
            "回首廿年春梦里，不堪踪迹诉君听。"
        ], 
        "title": "次韵答陈邺仙", 
        "type": "律诗", 
        "yun": "青"
    }, 
    {
        "author": "秦兰生", 
        "era": "清", 
        "subtype": null, 
        "text": [
            "挂帆别我青门去。", 
            "那识离情苦。", 
            "佩环隔了万重山，夜梦也教常阻。", 
            "登楼望处。", 
            "雁行吹断，愁见江头树。", 
            "倚阑便欲通鱼素。", 
            "下笔难成句。", 
            "蜺旌龙节望重来，携手花阴同步。", 
            "风晨月夕，万千心事，留待灯窗诉。"
        ], 
        "title": "御街行 寄朱夫人", 
        "type": "词", 
        "yun": null
    }, 
    {
        "author": "秦日新", 
        "era": "清", 
        "subtype": "五言律诗", 
        "text": [
            "频年谋筑室，结构惬初心。", 
            "秋水一帘静，春山何处吟。", 
            "独将潇洒意，肯与岁时深。", 
            "谢朓临风处，登楼思不禁。"
        ], 
        "title": "怀严荪友", 
        "type": "律诗", 
        "yun": "侵"
    }, 
    {
        "author": "秦日新", 
        "era": "清", 
        "subtype": "五言律诗", 
        "text": [
            "张子久离索，城南天一隅。", 
            "孤吟原有癖，雄辩不妨迂。", 
            "武库春秋传，交门孔李徒。", 
            "宣州笺记好，投报切踌躇。"
        ], 
        "title": "寄张秋绍", 
        "type": "律诗", 
        "yun": null
    }, 
    {
        "author": "秦文超", 
        "era": "清", 
        "subtype": null, 
        "text": [
            "贞女耻自媒，大儒耻自衒。", 
            "古人藏岩穴，贤声动州县。", 
            "安车聘不出，明王犹北面。", 
            "季代重制科，词章罗英彦。", 
            "士气日以靡，士心日以变。", 
            "四方窃名流，被褐来畿甸。", 
            "滥刻诗与文，彼此相夸诞。", 
            "朝暮马厩中，欲乘阍吏便。", 
            "东阁与西掖，千金重一见。", 
            "是曰通声气，不惜身卑贱。", 
            "有时关节灵，凤池叨首荐。", 
            "得意骄后生，衣钵相流传。", 
            "亦有不得志，奔竞日云倦。", 
            "譬彼倚市门，色衰遭人谴。", 
            "穷通由彼苍，岂必事攀援。", 
            "徒丧廉耻心，千秋污笔砚。", 
            "不见韩范辈，浩气留书卷。"
        ], 
        "title": "燕中吟", 
        "type": "古风", 
        "yun": null
    }, 
    {
        "author": "秦仁溥", 
        "era": "清", 
        "subtype": "五言绝句", 
        "text": [
            "冥色如烟村，残云带寒雨。", 
            "芦荻风萧萧，渔人隔烟语。"
        ], 
        "title": "湖上", 
        "type": "绝句", 
        "yun": "语"
    }, 
    {
        "author": "秦仁", 
        "era": "清", 
        "subtype": "五言律诗", 
        "text": [
            "好峰藏古寺，飞瀑下晴川。", 
            "万籁此俱寂，千寻独自悬。", 
            "殷雷松径里，转石禹门前。", 
            "不是忘机客，相看亦冷然。"
        ], 
        "title": "游禹门寺观瀑", 
        "type": "律诗", 
        "yun": "先"
    }, 
    {
        "author": "秦仁", 
        "era": "清", 
        "subtype": "七言律诗", 
        "text": [
            "落拓生涯类转蓬，漫携书剑过关中。", 
            "惊心马齿频加长，回首龙山孰与同。", 
            "萱草倚庭应计日，萍花沾水亦随风。", 
            "敞裘针线高堂梦，霜冷吴天有断鸿。"
        ], 
        "title": "生日潼关述怀", 
        "type": "律诗", 
        "yun": "东"
    }, 
    {
        "author": "秦仁溥", 
        "era": "清", 
        "subtype": "五言律诗", 
        "text": [
            "江城看曙色，江上放归舟。", 
            "云出千山活，蝉鸣两岸幽。", 
            "冷风疏柳港，残月落花洲。", 
            "笑我忘机久，惊飞两白鸥。"
        ], 
        "title": "澄江晓发", 
        "type": "律诗", 
        "yun": "尤"
    }, 
    {
        "author": "秦云（佩芬）", 
        "era": "清", 
        "subtype": null, 
        "text": [
            "试灯时节，记人来、传说西湖春好。", 
            "中有箫鸾天上偶，一样絮才花貌。", 
            "选字哦花，抽钗刻烛，对影红双笑。", 
            "易安而后，江东无此才调。", 
            "可奈碧海人归，红尘梦醒，春谢桃花早。", 
            "零落琅玕三两纸，旧日伤心词稿。", 
            "彩笔螺乾，玉牌燕瘦，残月纱橱晓。", 
            "知伊潘鬓，新来吹白多少。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "秦云（佩芬）", 
        "era": "清", 
        "subtype": null, 
        "text": [
            "小红亭子清溪上，绿阶自生秋草。", 
            "乱竹飘泉，乔松阁雨，如线长江横绕。", 
            "残星曙早。", 
            "渐烟火人间，万家青晓。", 
            "风起潮音，布帆点点出林杪。", 
            "前尘回首如梦，荒凉苔藓碧，沉没丹灶。", 
            "钟影沉秋，茶声过梦，猿鹤空山都老。", 
            "湘帘下了，只一片寒云，晚楼低到。", 
            "独倚危栏，乱林风自扫。"
        ], 
        "title": "台城路 题蒋平伯茂才坦韬光纪游图", 
        "type": "词", 
        "yun": null
    }, 
    {
        "author": "秦云（佩芬）", 
        "era": "清", 
        "subtype": null, 
        "text": [
            "春寒小院刚初起，画帘垂地周遮。", 
            "妆台浅碧护文纱。", 
            "海棠带露，红亸凤盘斜。", 
            "旧日花时人共语，今朝人去天涯。", 
            "瘦眉慵画鬓欹鸦。", 
            "恹恹情绪，掩镜懒簪花。"
        ], 
        "title": "临江仙 自题海棠菱镜画册", 
        "type": "词", 
        "yun": null
    }, 
    {
        "author": "秦云", 
        "era": "清", 
        "subtype": null, 
        "text": [
            "三间临水低低屋，柴扉正当溪口。", 
            "聚影捎窗，团云互石，百尺清泉飞溜。", 
            "烟凝雾皱。", 
            "把六扇文纱，青蓝染透。", 
            "画帜疏棂，此中知道有人否。", 
            "三竿两竿风折，乱云寒不扫，苔点浓绣。", 
            "做不成烟，散还作雨，凉得夕阳都瘦。", 
            "牵萝未就。", 
            "谁忆到天寒，有人罗袖。", 
            "斜立西风，打帘黄叶厚。"
        ], 
        "title": "齐天乐 题王啸篁明府《小竹里馆图》（见《词综补》）", 
        "type": "词", 
        "yun": null
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "草昧谁开大海东，高烧烈火有神功。", 
            "赤霞晓映扶桑日，丹嶂晴驱擘柳风。", 
            "焰射鸡笼遥可接，光衔鹭岛远为烘。", 
            "凌晨景物欣何似，万丈芙蓉照眼红。"
        ], 
        "title": "彰化八景", 
        "type": "律诗", 
        "yun": "东"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "海滨世界洗洪荒，瓦缝参差映夕阳。", 
            "羁客远投冠盖里，落霞低衬水云乡。", 
            "渔舟鼓浪醒诗眼，牧笛眠风破酒肠。", 
            "返照山城烟树晚，画图指认色苍茫。"
        ], 
        "title": "彰化八景", 
        "type": "律诗", 
        "yun": "阳"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "如眉似月水波平，傍水逢秋月色明。", 
            "影坠澄潭蟾不老，香飘仙桂兔长生。", 
            "地偏良夜多鸥宿，天远长空少雁鸣。", 
            "扑面红尘聊借鉴，双眸万里一心清。"
        ], 
        "title": "彰化八景", 
        "type": "律诗", 
        "yun": "庚"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "牛触高峰两壁攒，虎溪中出水流寒。", 
            "每逢三月添霪雨，定遣重山走汎湍。", 
            "怒撼奔雷声浩浩，猛归沧海势漫漫。", 
            "行人过此常惊胆，黯淡如何又一滩。"
        ], 
        "title": "彰化八景", 
        "type": "律诗", 
        "yun": "寒"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "不比寻常水一隈，柴门爱逐海波开。", 
            "船撑白昼几行去，灯闹黄昏乱点来。", 
            "遥吐珠光浮岛屿，久腾星火照莓苔。", 
            "两般佳趣疑相似，共卧渔蓑弄酒杯。"
        ], 
        "title": "彰化八景", 
        "type": "律诗", 
        "yun": "灰"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "山高树老与云齐，一径斜穿步欲迷。", 
            "人迹贪随岩鹿隐，歌声喜和野禽啼。", 
            "悠扬入谷音偏远，缭绕因风韵不低。", 
            "刈得荆薪偿酒债，归来半在日沉西。"
        ], 
        "title": "彰化八景", 
        "type": "律诗", 
        "yun": "齐"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "缥缈孤亭荡碧天，游人得到俨登仙。", 
            "举头万里晴光彻，笑指千岩秀色悬。", 
            "云去云来风片片，鸟飞鸟落水田田。", 
            "纵观沧海尘寰远，一点征帆一点烟。"
        ], 
        "title": "彰化八景", 
        "type": "律诗", 
        "yun": "先"
    }, 
    {
        "author": "秦士望", 
        "era": "清", 
        "subtype": "七言律诗", 
        "text": [
            "山城竹郭雨霏霏，郭外青山湿翠微。", 
            "冷雾埋林藏半线，浓烟扑地锁重扉。", 
            "燕穿深巷频频语，鹭下寒塘缓缓飞。", 
            "白发番黎寻乐计，披蓑学坐钓鱼矶。"
        ], 
        "title": "彰化八景", 
        "type": "律诗", 
        "yun": "微"
    }, 
    {
        "author": "秦镛", 
        "era": "清", 
        "subtype": null, 
        "text": [
            "吁嗟此日不再得，今古几人持道脉。", 
            "先贤讲学旧东林，明府得朋新丽泽。", 
            "四子言如万斛珠，二泉说与千金易。", 
            "绛帐清风拂子衿，黄堂化雨润丘陌。", 
            "一旦归舆赋随初，吾道虽南马首北。", 
            "仲尼归鲁是何年，泗水泉林并增色。", 
            "田间遗老顿无主，使我攀车泪沾臆。", 
            "草深一丈讲堂前，吁嗟此日不再得。"
        ], 
        "title": "吁嗟", 
        "type": "古风", 
        "yun": null
    }, 
    {
        "author": "毕慧", 
        "era": "清", 
        "subtype": null, 
        "text": [
            "风际游丝澹荡春，画桥低亚柳条新。", 
            "流莺百啭清阴里，唤起芳郊拾翠人。"
        ], 
        "title": "青门柳枝词 其一", 
        "type": "词", 
        "yun": null
    }, 
    {
        "author": "毕慧", 
        "era": "清", 
        "subtype": null, 
        "text": [
            "晴波倒映漾柔蓝，最好风光三月三。", 
            "羌管一声萦别恨，漫教吹彻望江南。"
        ], 
        "title": "青门柳枝词 其二", 
        "type": "词", 
        "yun": "覃"
    }, 
    {
        "author": "毕慧", 
        "era": "清", 
        "subtype": null, 
        "text": [
            "不同桃李驻颜难，一色长条春未残。", 
            "帘外子规啼不住，纷纷红雨倚栏看。"
        ], 
        "title": "青门柳枝词 其三", 
        "type": "词", 
        "yun": "寒"
    }, 
    {
        "author": "毕慧", 
        "era": "清", 
        "subtype": null, 
        "text": [
            "榆荚争春春暗归，绿阴满径染苔衣。", 
            "嫩烟酥雨年年事，莫趁东风作雪飞。"
        ], 
        "title": "青门柳枝词 其四", 
        "type": "词", 
        "yun": "微"
    }, 
    {
        "author": "毕景桓", 
        "era": "清", 
        "subtype": null, 
        "text": [
            "翅软如绵，腰纤似玉，看他妩媚难禁。", 
            "两两三三，飞来偷入花阴。", 
            "香闺午倦抛书卷，把滕王、图画重寻。", 
            "倚晴窗、搦管裁笺，点粉涂金。", 
            "笑余亦有丹青癖，记曾描百蝶，未遇知音。", 
            "欲觅芳踪，那堪梦杳青琳。", 
            "葛衣又逐东风化，捲湘帘、闲煞金针。", 
            "喜今朝，粉本携来，许我抚临。"
        ], 
        "title": "高阳台 题百蝶图", 
        "type": "词", 
        "yun": null
    }, 
    {
        "author": "毕著", 
        "era": "清", 
        "subtype": null, 
        "text": [
            "吾父矢报国，战死于蓟丘。", 
            "父马为贼乘，父尸为贼收。", 
            "父雠不能报，有愧秦女休。", 
            "乘贼不及防，夜进千貔貅。", 
            "杀贼血漉漉，手握雠人头。", 
            "贼众自相杀，尸横满坑沟。", 
            "父体舆榇归，薄葬荒山陬。", 
            "相期智勇士，慨焉赋同仇。", 
            "蛾贼一扫清，国家固金瓯。"
        ], 
        "title": "纪事", 
        "type": "古风", 
        "yun": "尤"
    }, 
    {
        "author": "毕海珖", 
        "era": "清", 
        "subtype": "七言绝句", 
        "text": [
            "路折村桥一径赊，绿杨轻飏酒帘斜。", 
            "暖风细雨催寒食，开遍青山郁李花。"
        ], 
        "title": "清明山游", 
        "type": "绝句", 
        "yun": "麻"
    }, 
    {
        "author": "毕海珖", 
        "era": "清", 
        "subtype": "七言绝句", 
        "text": [
            "天涯游子去匆匆，一夜轻舟趁晓风。", 
            "江入桐庐山四束，橘花深处雨濛濛。"
        ], 
        "title": "严州", 
        "type": "绝句", 
        "yun": "东"
    }, 
    {
        "author": "毕际有", 
        "era": "清", 
        "subtype": "五言绝句", 
        "text": [
            "隔户度轻砧，空阶鸣络纬。", 
            "此处少梧桐，不知落叶未。"
        ], 
        "title": "秋夕", 
        "type": "绝句", 
        "yun": "未"
    }, 
    {
        "author": "毕际有", 
        "era": "清", 
        "subtype": "七言绝句", 
        "text": [
            "镫下幽窗读《楚辞》，忽惊秋鹘纵绦丝。", 
            "竹炉声寂鹦哥语，正是檀槽半咽时。"
        ], 
        "title": "和其年即事原韵", 
        "type": "绝句", 
        "yun": "支"
    }, 
    {
        "author": "毕沅", 
        "era": "清", 
        "subtype": null, 
        "text": [
            "冰绡幻出贝叶纹，南渡侍郎留手痕。", 
            "庄严自在应真像，笔尖所到神变存。", 
            "境幽林茂果何处，无乃舍卫给孤园。", 
            "两两迦陵相对立，半天红射扶桑暾。", 
            "一人左右手作印，蒲团跏趺依修樠。", 
            "寂默身披安陀会，万年一念忘劳烦。", 
            "一人咒钵两龙出，九霄蚴蟉相腾翻。", 
            "四人旁观齐仰首，喜者失笑惊者奔。", 
            "桥外小亭映深竹，中有一人白佛言。", 
            "五禅九定十回向，似将各一疏真源。", 
            "昆仑侍儿捧香篆，羯布罗气何氤氲。", 
            "花间石榻绿熊褥，一人熟睡无朝昏。", 
            "津梁若疲岂神定，何以滋茂精进根。", 
            "一人入定等枯木，旁有怪立头如鼋。", 
            "胸除诸魔久调服，作此伎俩徒殷殷。", 
            "一人持经默自课，庞眉权颊清而敦。", 
            "至人不染文字相，三途八难具堪焚。", 
            "阿输迦下三人坐，共观图卷相评论。", 
            "六种震动证神力，普示阎浮解脱门。", 
            "侍儿旁持钵塞莫，心有所悟手自扪。", 
            "一人右肩独偏袒，手振锡杖涌慈云。", 
            "八万四千母陀臂，遍与一切接引恩。", 
            "两人跣足对戏水，水流赴石声潺湲。", 
            "惊涛不敢近衣角，化作万道明珠喷。", 
            "有时捉出水底月，将来贮向琉璃盆。", 
            "献珠龙女凌波立，飘飘委佩从风掀。", 
            "云鬟雾鬓态绰约，翩然抗手如鸾骞。", 
            "一人棱棱瘦露骨，猛虎弭耳身旁蹲。", 
            "情与无情俱已泯，异物可抚同家豚。", 
            "昔人作此岂无故，迷途苦海多愁怨。", 
            "特开生面留宇宙，凭仗佛力为牵援。", 
            "若云诸相本无相，髻成德安胸卐文。", 
            "现出檐葡色世界，是空是色谁能分。", 
            "沈檀匣盛锦褾裹，宝珠缨鬘垂缤纷。", 
            "六时忏悔菩提记，清磬红镫礼世尊。"
        ], 
        "title": "题马和之十八应真卷后", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": null, 
        "text": [
            "明轩洞豁筠帘遮，众宾环堵且勿哗。", 
            "东西对垒建旗鼓，圜奁方局无参差。", 
            "五岳不动四目动，破灰槁木形神悚。", 
            "冥茫淬厉炼心兵，多算少算务持重。", 
            "战国纵横术细论，车箱井栏旧谱存。", 
            "日月九天黄亦道，风雨八阵死生门。", 
            "初投数子绝跬步，中边错落星辰布。", 
            "玉滋霞岛冷暖殊，手落纹楸后先互。", 
            "俄焉两敌渐纷争，虚堂杀气宵腾腾。", 
            "每于袖手旁观暇，如听金戈铁马声。", 
            "暗伏明挑先冥索，出入神鬼煎精魄。", 
            "九边飞角取远势，一著攻心乃上策。", 
            "淮阴将兵信指挥，钜鹿破楚操神机。", 
            "鏖战昆阳雷雨击，虎豹股栗屋瓦飞。", 
            "鸟道偏师方折挫，余子纷纷尽袒左。", 
            "忽讶奇兵天上来，当食不食全局破。", 
            "虎斗龙争古战场，嬴颠刘蹶势靡常。", 
            "到底输赢归小劫，烂柯人已阅沧桑。", 
            "坐隐仙家藉养性，君今海内推棋圣。", 
            "奇童争并邺侯称，常势真堪积薪竞。", 
            "玄玉文犀照短檠，眼中成败最分明。", 
            "夜半局终凉月上，满窗花影覆空枰。"
        ], 
        "title": "秋堂对弈歌为范处士西坪作", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": null, 
        "text": [
            "妙眼观自在，斯秘何人启。", 
            "由来万象态，萧然入隐几。", 
            "传神阿堵中，屈指无数子。", 
            "请看天籁声，皆从蘋末起。"
        ], 
        "title": "严秀才冬友过访山园留宿画船坞论诗", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": null, 
        "text": [
            "黄金嬴政此处埋，双峰并峙高崔巍。", 
            "蜿蜒如龙互起伏，未飞腾去需风雷。", 
            "江城春来一夜雨，侵晓绿满三山街。", 
            "我来赤足踏龙背，俯视诸嶂罗陪佁。", 
            "天风浩浩声不息，万里吹我襟怀开。", 
            "茫茫往事不可问，但见江水明灭云中来。", 
            "当年蒋尉逐贼处，时露遗镞封莓苔。", 
            "偏安割据俱已矣，酹酒往劝长星杯。", 
            "遥忆南朝全盛日，金莲玉树供欢咍。", 
            "君臣夜宴期尽醉，高烧爉泪红成堆。", 
            "铜壶漏满梦未醒，海日光早升罘罳。", 
            "千门万户落花里，管弦到处飘楼台。", 
            "长江一旦铁锁落，石头又见降幡排。", 
            "至今惟有旧时月，城下相送寒潮回。", 
            "周𩤛栖息地，故址生蒿莱。", 
            "吏隐两寂寞，千载遗嘲诙。", 
            "君看谢公何磊落，出处总系苍生怀。", 
            "围棋赌墅若无事，谈笑已报除昏霾。", 
            "儿辈成功安九鼎，登临丝竹常追陪。", 
            "闲值枯禅论优劣，北山未抵东山才。"
        ], 
        "title": "登钟山放歌", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": null, 
        "text": [
            "幽州古招提，只瞻慧日相。", 
            "几经龙汉劫，依然尚无恙。", 
            "似现不坏身，来诠秘密藏。", 
            "千花拥云龛，九龙盘玉帐。", 
            "容光若雪海，晃朗不能望。", 
            "闻昔目犍连，运神摄巧匠。", 
            "三返忉利天，审谛始营创。", 
            "坎坎伐檀声，人天悉和畅。", 
            "相具三十二，庄严绝依傍。", 
            "仗兹接引手，拯溺迷津上。", 
            "皓月临太空，万川皆一状。", 
            "视为身外身，所见即孟浪。", 
            "文殊本无二，焉用辨真妄。", 
            "试参光明经，一空生灭障。", 
            "八难暨三途，种种可尊尚。", 
            "我拟谢尘羁，初地早回向。", 
            "买取鹅溪绢，绘此胜鬘样。", 
            "石堂梅万株，香火长供养。", 
            "非徒烦恼除，兼得寿无量。", 
            "海山潮音中，松云一鹤放。"
        ], 
        "title": "鹫峰寺观旃檀佛像作", 
        "type": "古风", 
        "yun": "漾"
    }, 
    {
        "author": "毕沅", 
        "era": "清", 
        "subtype": null, 
        "text": [
            "北方塑设技最工，阿泥哥与刘元同。", 
            "惟銮成佛亦妙手，遗像尚留天庆宫。", 
            "入门肃客两道士，启钥导我廊之东。", 
            "三间配殿制轮奂，灵衣羽扇瞻仙容。", 
            "有元及今五百载，黍离板荡一再逢。", 
            "土偶岂有金石固，历劫不受兵燹攻。", 
            "依然髹质独完好，岂非呵护邀神功。", 
            "当年绝艺称秘监，岁月虽远精神通。", 
            "道园别有《正奉记》，是銮非元宁相蒙。", 
            "君不见《陵川集》语可证误，四贤祠内先有刘銮塑。"
        ], 
        "title": "天庆宫观刘銮塑像", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": null, 
        "text": [
            "古音不作古器亡，宝琴百衲无辉光。", 
            "江关老屋风雨夕，七条瘦玉沦微茫。", 
            "山人家住横云麓，一生消尽清闲福。", 
            "明徽妙手发奇声，成连海上传仙曲。", 
            "别鹤离鹍调不闻，雪弦寂寂网轻尘。", 
            "前年挟策走京洛，相逢一一为吾陈。", 
            "云是家藏琴有四，一有有元至正年间识。", 
            "蛟唇蛇腹凤皇丝，背篆犹衔松雪字。", 
            "中抱泠泠太古心，王孙秀邸寄愁深。", 
            "凭添南渡沧桑感，弹彻西台恸哭音。", 
            "琴是人非岁复月，浮云柳絮飘空阔。", 
            "缣素流传半劫灰，五百年来剩此物。", 
            "予爱琴德通琴声，点点寒星纤指横。", 
            "若将焦尾遥相赠，便是中郎无限情。", 
            "玉轸孤桐分一片，柳家双锁人难见。", 
            "梅花淡月隔江南，莫负秋堂红石荐。"
        ], 
        "title": "余性爱琴某山人有旧藏古琴四其最佳者为赵松雪故物许自南中携赠诗以速之", 
        "type": "古风", 
        "yun": null
    }, 
    {
        "author": "毕沅", 
        "era": "清", 
        "subtype": "五言律诗", 
        "text": [
            "滇云驱五马，控制及雕题。", 
            "壮士歌《黄鹄》，才人赋《碧鸡》。", 
            "心依珠斗北，梦杳玉河西。", 
            "影事随鸿爪，轻痕印雪泥。"
        ], 
        "title": "送王梦楼同年出守临安 其一", 
        "type": "律诗", 
        "yun": "齐"
    }, 
    {
        "author": "毕沅", 
        "era": "清", 
        "subtype": "五言律诗", 
        "text": [
            "少住终何益，分襟倍黯然。", 
            "鼎占折足象，花断并头缘。", 
            "词社彫颜色，欢场寂管弦。", 
            "登楼慵怅望，人远夜郎天。"
        ], 
        "title": "送王梦楼同年出守临安 其二", 
        "type": "律诗", 
        "yun": "先"
    }, 
    {
        "author": "毕沅", 
        "era": "清", 
        "subtype": "五言律诗", 
        "text": [
            "惜别翻愁聚，重逢在几年。", 
            "兰交风谊重，杏籍姓名传。", 
            "徵逐人三五，分携路八千。", 
            "升庵遗韵在，花髻说前贤。"
        ], 
        "title": "送王梦楼同年出守临安 其三", 
        "type": "律诗", 
        "yun": "先"
    }, 
    {
        "author": "毕沅", 
        "era": "清", 
        "subtype": "五言律诗", 
        "text": [
            "丽藻争春发，优昙香影分。", 
            "苍山屏石画，洱海墨池云。", 
            "奉佛生前慧，工书海外闻。", 
            "花前及酒后，事事总思君。"
        ], 
        "title": "送王梦楼同年出守临安 其四", 
        "type": "律诗", 
        "yun": "文"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "精力平生尽典坟，眼中余子日纷纷。", 
            "占星绝学推灵宪，解字真源衍《说文》。", 
            "载酒花溪双屐雨，摊书松阁半床云。", 
            "吟坛簪盍无同辈，每话前游感离群。"
        ], 
        "title": "赠顾行人抱桐先生", 
        "type": "律诗", 
        "yun": "文"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "讨春远过神仙宅，石级盘空蹑白云。", 
            "松院鹤归棋未散，花坛月上磬初闻。", 
            "巡廊遍读尘墙句，剔藓闲看石碣文。", 
            "尚有山阴刘道士，乞书遗教饷鹅群。"
        ], 
        "title": "过穹窿道院", 
        "type": "律诗", 
        "yun": "文"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "踏遍东华十丈尘，投簪暂现宰官身。", 
            "雄心任侠犹谈剑，老手登场擅斫轮。", 
            "芳草情怀词一卷，梅花时节酒千巡。", 
            "扶鸠直立烟霞骨，始信青莲有替人。"
        ], 
        "title": "许丈竹素枉顾心远堂瀹茗论诗且订城南看梅之约得句奉赠", 
        "type": "律诗", 
        "yun": "真"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "王事程严敢惮劳，旅怀秋气两萧骚。", 
            "官邮出塞逢迎少，戍堠缘冈结构牢。", 
            "风挟塞沙尤觉烈，日来空碛不能高。", 
            "声灵震叠天山外，绝徼弓檠尽自韬。"
        ], 
        "title": "赤金峡道中作 其一", 
        "type": "律诗", 
        "yun": "豪"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "群孤天迥雁声哀，木脱亭皋驿路开。", 
            "秋草绿销盘马地，夕阳红上晾鹰台。", 
            "漫言壮士遐荒戍，剩有儒生绝塞来。", 
            "何代战场堪惨目，冷风吹散髑髅灰。"
        ], 
        "title": "赤金峡道中作 其二", 
        "type": "律诗", 
        "yun": "灰"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "添尽征衣总怯凉，草根亭午尚凝霜。", 
            "毡庐星散千堆白，羽骑尘飞一道黄。", 
            "偏是空林无鸟雀，每经平阪见牛羊。", 
            "明晨已出阳关路，却梦承欢在故乡。"
        ], 
        "title": "赤金峡道中作 其三", 
        "type": "律诗", 
        "yun": "阳"
    }, 
    {
        "author": "毕沅", 
        "era": "清", 
        "subtype": "七言律诗", 
        "text": [
            "行路艰辛叹未曾，岭崇碛回步淩兢。", 
            "烘衣雪驿宵吹火，饮马沙泉晓凿冰。", 
            "残角鸣驼遥应和，断蓬饥隼互飞腾。", 
            "不知驰抵西陲路，尚隔云山几万层。"
        ], 
        "title": "赤金峡道中作 其四", 
        "type": "律诗", 
        "yun": "蒸"
    }, 
    {
        "author": "毕际有", 
        "era": "清", 
        "subtype": "七言律诗", 
        "text": [
            "漫道重阳期尚赊，东篱黄菊已先花。", 
            "檐前秋满云笼月，天外星寒客泛槎。", 
            "高会况逢鸿雁到，豪吟直欲斗牛斜。", 
            "池亭镫火环如昼，疏柳幽篁醉孟嘉。"
        ], 
        "title": "重九前五日西园小饮", 
        "type": "律诗", 
        "yun": "麻"
    }, 
    {
        "author": "毕海珖", 
        "era": "清", 
        "subtype": "七言律诗", 
        "text": [
            "贳酒旗亭怆旅颜，萧萧人过穆陵关。", 
            "沙明不辨东西路，雨霁才分远近山。", 
            "红叶有声秋渐老，白云无恙客应还。", 
            "常将几点离人泪，洒向西风落照间。"
        ], 
        "title": "穆陵关", 
        "type": "律诗", 
        "yun": "删"
    }, 
    {
        "author": "毕著", 
        "era": "清", 
        "subtype": "七言绝句", 
        "text": [
            "席门闲傍水之涯，夫婿安贫不作家。", 
            "明日断炊何暇问，且携鸦嘴种梅花。"
        ], 
        "title": "村居", 
        "type": "绝句", 
        "yun": "麻"
    }, 
    {
        "author": "毕慧", 
        "era": "清", 
        "subtype": "七言律诗", 
        "text": [
            "记得孤山竹外阴，横斜水畔径深深。", 
            "南枝梦断空明月，东阁诗成见素心。", 
            "腊雪乍添新艳采，春风仍到故园林。", 
            "冷香得句愁难和，合付金徽托远音。"
        ], 
        "title": "忆梅和韵", 
        "type": "律诗", 
        "yun": "侵"
    }, 
    {
        "author": "秦镛", 
        "era": "清", 
        "subtype": "七言绝句", 
        "text": [
            "龟山嫡派紫阳翁，脉演梁溪日再中。", 
            "三十年来兴废事，道南祠畔转春风。"
        ], 
        "title": "新复燕居庙成敬和忠宪先师废院诗（十首存三首） 其一", 
        "type": "绝句", 
        "yun": "东"
    }, 
    {
        "author": "秦镛", 
        "era": "清", 
        "subtype": "七言绝句", 
        "text": [
            "昔年朝士毁东林，世道凌夷遂陆沉。", 
            "一亩故宫今尚在，谁人认取不凋心。"
        ], 
        "title": "新复燕居庙成敬和忠宪先师废院诗（十首存三首） 其二", 
        "type": "绝句", 
        "yun": "侵"
    }, 
    {
        "author": "秦镛", 
        "era": "清", 
        "subtype": "七言绝句", 
        "text": [
            "燕居不日拟灵台，惟有依庸尚未恢。", 
            "千古同心应不少，但能继往自开来。"
        ], 
        "title": "新复燕居庙成敬和忠宪先师废院诗（十首存三首） 其三", 
        "type": "绝句", 
        "yun": "灰"
    }, 
    {
        "author": "秦镛", 
        "era": "清", 
        "subtype": "七言律诗", 
        "text": [
            "千秋胜事等飞蓬，野寺偏明落照中。", 
            "书法只看青鸟篆，诗传犹胜碧纱笼。", 
            "观鹅亭上悲先泽，涤砚池头忆古风。", 
            "只恐桑田已非故，百年空想旧音容。"
        ], 
        "title": "开利寺观鹅亭", 
        "type": "律诗", 
        "yun": null
    }, 
    {
        "author": "秦文超", 
        "era": "清", 
        "subtype": "七言律诗", 
        "text": [
            "清淮水涨岸添痕，望畏长堤古庙存。", 
            "一饭偶然怜饿者，千金何必重王孙。", 
            "母能忘报真高谊，汉不酬功实寡恩。", 
            "我亦江湖垂钓客，经过聊为荐芳荪。"
        ], 
        "title": "过漂母祠", 
        "type": "律诗", 
        "yun": "元"
    }, 
    {
        "author": "毕廷斌", 
        "era": "清", 
        "subtype": "七言绝句", 
        "text": [
            "山城木叶落萧萧，手爇松明夜漏迢。", 
            "月色空庭看不尽，一瓢清酒读《离骚》。"
        ], 
        "title": "即事", 
        "type": "绝句", 
        "yun": null
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "新月如钩映草亭，空阶露滴竹稍青。", 
            "风吹萤火明还灭，飞向檐前入画棂。"
        ], 
        "title": "仓中夜坐", 
        "type": "绝句", 
        "yun": "青"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "终日阴雨总不晴，满城惟作海涛声。", 
            "几番风雨凉砭骨，添得愁人逆旅情。"
        ], 
        "title": "兰城久雨", 
        "type": "绝句", 
        "yun": "庚"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "绿叶层枝与桂同，花开蒂软怯迎风。", 
            "经年满院天香散，不待秋清八月中。"
        ], 
        "title": "木樨花", 
        "type": "绝句", 
        "yun": "东"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "久滞兰城厌海滨，阴云不见日华新。", 
            "为因种菊情偏恋，冒雨初开送主人。"
        ], 
        "title": "别菊花 其一", 
        "type": "绝句", 
        "yun": "真"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "节过重阳又一旬，白衣送酒更无人。", 
            "含情脉脉如将吐，笑口留开报小春。"
        ], 
        "title": "别菊花 其二", 
        "type": "绝句", 
        "yun": "真"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "银箭微攒雪作花，袭人香气透窗纱。", 
            "夜深明月来相照，一伞高擎玉吐华。"
        ], 
        "title": "洋玉簪", 
        "type": "绝句", 
        "yun": "麻"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "晓峰高出半天横，环抱沧波似镜明。", 
            "一叶孤帆山下过，遥看红日碧涛生。"
        ], 
        "title": "兰阳八景诗", 
        "type": "绝句", 
        "yun": "庚"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "层层石磴绕青云，绿树浓阴路不分。", 
            "半面斜阳还返照，晴烟一缕碧氤氲。"
        ], 
        "title": "兰阳八景诗", 
        "type": "绝句", 
        "yun": "文"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "重叠青峰映碧流，西来爽气一天秋。", 
            "山光入眼明如镜，空翠袭人无限幽。"
        ], 
        "title": "兰阳八景诗", 
        "type": "绝句", 
        "yun": "尤"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "兰城锁钥扼山腰，雪浪飞腾响怒潮。", 
            "日夕忽疑风雨至，方知万里水来朝。"
        ], 
        "title": "兰阳八景诗", 
        "type": "绝句", 
        "yun": "萧"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "碛石重重到处匀，青山四壁少居邻。", 
            "秋来积潦无边阔，水色天光一鉴新。"
        ], 
        "title": "兰阳八景诗", 
        "type": "绝句", 
        "yun": "真"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "石港深深口乍开，渔歌鼓棹任徘徊。", 
            "那知一夕南风急，无数春帆带雨来。"
        ], 
        "title": "兰阳八景诗", 
        "type": "绝句", 
        "yun": "灰"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "澳水回旋地角东，山光日色照曈昽。", 
            "蜃楼海市何人见，遥在澹烟疏雨中。"
        ], 
        "title": "兰阳八景诗", 
        "type": "绝句", 
        "yun": "东"
    }, 
    {
        "author": "乌竹芳", 
        "era": "清", 
        "subtype": "七言绝句", 
        "text": [
            "泉流泻出半清湍，独有汤围水异香。", 
            "是否天工炉火后，浴盆把住不惊寒。"
        ], 
        "title": "兰阳八景诗", 
        "type": "绝句", 
        "yun": null
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "孔云友多闻，涧东我益友。", 
            "告以古砚铭，《贵耳集》载久。", 
            "北宋唐子西，篆刻俱名手。", 
            "赖君学渊源，赋诗传不朽。", 
            "喜极忘效颦，犯晓诗筒走。", 
            "旧畜宣和鹦，歙石颇不丑。", 
            "两砚都非常，或有鬼神守。", 
            "暇当就我看，无归饮我酒。", 
            "食肉亦何俗，杯盘罗菘韭。", 
            "雄谈受益多，循循犹善诱。", 
            "昨许镌一行，高朋能运肘。", 
            "为篆石琴藏，嘉庆岁丁丑。"
        ], 
        "title": "喜得唐子西砚周涧东孝廉检示贵耳集赋谢", 
        "type": "古风", 
        "yun": "有"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "卧久念不息，闭目未能寐。", 
            "毒蛇在心头，盘结欲成泪。", 
            "泪滴拭无痕，不如化为字。", 
            "笔墨前效灵，纸砚董其事。", 
            "起坐将有言，镫花红一穗。", 
            "又觅镫剪挑，忽吾心手累。", 
            "所累方无涯，有为亦皆伪。", 
            "人生祇百年，我愿作游戏。", 
            "善且无近名，祸亦未全避。", 
            "彼此一是非，胡不辞以醉。", 
            "处世本大难，随分自忘易。", 
            "破戚书数行，烛移却沈睡。"
        ], 
        "title": "卧久", 
        "type": "古风", 
        "yun": "寘"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "自春积雨来，茸茸遍屋瓦。", 
            "虽输蓬与蒿，其类未云寡。", 
            "赤日曝不焦，薰风故相惹。", 
            "托根势何高，滋蔓稍逊下。", 
            "碧藓相因缘，白雨未漏泻。", 
            "新秋当剪茅，手指费挦扯。", 
            "试看鸳鸯间，容此刍荛者。", 
            "委积满阶墀，担负弃原野。", 
            "乃觉心目清，坐对檐楹雅。", 
            "更语屋上人，扫除莫苟且。"
        ], 
        "title": "除草", 
        "type": "古风", 
        "yun": "马"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "黑云状如兽，片月来点睛。", 
            "虽云巧相合，望去如画成。", 
            "少焉月相左，云亦枝叶生。", 
            "流光本无碍，空际惟孤明。", 
            "我妄当在目，因目咸可名。", 
            "正恐所见浊，兼虑淆太清。", 
            "难将须臾影，试语终身盲。", 
            "夜深月犹落，云敛天更晴。", 
            "此景已陈迹，戏论谁当评。"
        ], 
        "title": "九月十日夜望云月偶书此数语", 
        "type": "古风", 
        "yun": "庚"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "山色与目习，水声惟耳恋。", 
            "经年一往还，了无异闻见。", 
            "衰颜朝夕催，长途筋力倦。", 
            "况兹清明节，微雨柳初变。", 
            "道旁何人墓，高低悬纸遍。", 
            "长眠虽尔轮，短晷从我衒。", 
            "昨经贾岛祠，推敲句犹羡。", 
            "聊复马上吟，来赓里中谚。", 
            "暮投村坞宿，聚观山村彦。", 
            "互有丘壑心，莫哂风尘面。"
        ], 
        "title": "易水道中", 
        "type": "古风", 
        "yun": "霰"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "天下犬死弃乃常，此犬有塔官道旁。", 
            "惜无片石述其义，后世乃为诸犬光。", 
            "颛顼盘瓠汝始祖，黄耳亦汝大父行。", 
            "次者狺狺不足数，纵使续貂羞与附。", 
            "我闻易水来往人，尽识山间义犬墓。", 
            "何年何氏畜守阍，天使不语能报恩。", 
            "如是精灵未可灭，绕山逐散妖狐魂。", 
            "村中群犬鸣相闻，仿佛有声来白云。"
        ], 
        "title": "义犬塔", 
        "type": "古风", 
        "yun": null
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "丰台居人何所作，十八村同种芍药。", 
            "年年此地花繁时，浅紫深红如绣错。", 
            "我今移植秋分前，草束蒲包入城郭。", 
            "土人为言花色全，丛虽剪短根非弱。", 
            "栽培有法初不繁，冻水冬来须如约。", 
            "预为花计我何乐，惟愿花开斗相若。", 
            "招邀故旧暮春集，罗列樽罍花畔酌。", 
            "不堪持赠留常看，岂慕诗人笑相谑。", 
            "要知花鸟皆友于，请看园圃即丘壑。", 
            "莫辞短径灌溉勤，来春烂漫犹可度。", 
            "城西国花旧有堂，牡丹盛开红千萼。", 
            "城中谁与殿春风，晋花为相殊不恶。"
        ], 
        "title": "种芍药", 
        "type": "古风", 
        "yun": "药"
    }, 
    {
        "author": "乌尔恭阿", 
        "era": "清", 
        "subtype": null, 
        "text": [
            "熙朝恩泽及枯禅，仪仗归来见往年。", 
            "刺刺老僧谈不倦，史家遗事要谁传。", 
            "良乡宏恩寺住僧三觉，圣祖召见大内，用仪仗送归，相传为明崇祯帝第三子。", 
            "寺僧每道其事。"
        ], 
        "title": "欧阳文忠公云作诗有三上谓马上床上厕上余以为得句易耳秋来易水之役吟诗舆上用以排闷亦三上之遗意也", 
        "type": "古风", 
        "yun": null
    }, 
    {
        "author": "海遐", 
        "era": "清", 
        "subtype": "七言绝句", 
        "text": [
            "东风吹柳拭烟轻，折赠柔条空复情。", 
            "一望吴山千万叠，知君只在此中行。"
        ], 
        "title": "送友之吴门", 
        "type": "绝句", 
        "yun": "庚"
    }, 
    {
        "author": "海岳", 
        "era": "清", 
        "subtype": "五言律诗", 
        "text": [
            "寻君复不见，寂寞出林间。", 
            "落叶溪边路，浮云海外山。", 
            "午烟桑柘隐，秋色户庭闲。", 
            "爱尔幽栖好，归来亦闭关。"
        ], 
        "title": "访友不值", 
        "type": "律诗", 
        "yun": "删"
    }, 
    {
        "author": "浦镗", 
        "era": "清", 
        "subtype": null, 
        "text": [
            "舣舟虎山桥，探梅入邓尉。", 
            "绿畴如掌平，相携踏寒翠。", 
            "野水略彴横，古柏罗阴隘。", 
            "龙斗与虬翔，险怪非人意。", 
            "平台何岧岧，烟煴迷花气。", 
            "如入众香国，令我心禅醉。", 
            "迤逦复前行，林萝转蔽翳。", 
            "长风振乔柯，泠泠净襟袂。", 
            "殿角露山腰，即之路转昧。", 
            "僧雏出翠微，引入山中寺。", 
            "晚饭饱嘉蔬，轩窗豁远眦。", 
            "旷望极高深，郁泱荡胸次。", 
            "嗒焉我丧我，尘心了无自。", 
            "禅榻茶话清，松月照无寐。"
        ], 
        "title": "同董愚溪探梅邓尉夜宿万峰禅院", 
        "type": "古风", 
        "yun": null
    }, 
    {
        "author": "浦淮音", 
        "era": "清", 
        "subtype": null, 
        "text": [
            "槭槭风声撼井桐。", 
            "潇潇雨点杂秋蛩。", 
            "独眠人在小窗中。", 
            "香写微烟闲睡鸭，灯摇残焰堕金虫。", 
            "者般情景几家同。"
        ], 
        "title": "浣溪沙（词综补十六）", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得春闺初学绣，花棚高似身长。", 
            "金针拈得费思量。", 
            "不分花四角，何处到中央。", 
            "碧绿青红亲手理，残绒唾上红窗。", 
            "娇痴浑未识鸳鸯。", 
            "怪他诸女伴，偏爱绣双双。"
        ], 
        "title": "临江仙（见《词综续编》）", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得鬟丝初覆额，绿云低压眉齐。", 
            "人夸心巧有灵犀。", 
            "簸钱赢智姊，斗草胜兰姨。", 
            "月影一庭邀小婢，迷藏闲捉楼西。", 
            "往来花底影迷离。", 
            "怕人闻响屧，刬袜上唐梯。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得水纹凉不动，一天云浸鱼鳞。", 
            "画船欲上更梭巡。", 
            "罗衣轻似叶，香借藕花熏。", 
            "忽地白蘋风起处，兰桡吹近湖滨。", 
            "关心未肯采红菱。", 
            "憎他丝宛转，生性解缠人。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得双星偷拜月，轻开槅子冰纹。", 
            "沉沉深院寂无人。", 
            "生憎风一阵，底揭藕丝裙。", 
            "八尺藤床红玉枕，桃笙一线凉痕。", 
            "忪惺梦破乍回身。", 
            "鬓松谁替整，狼藉一窝云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得消魂桥畔路，无端细马驮归。", 
            "蘼芜长遍旧红闺。", 
            "缕金箱启处，尘满五铢衣。", 
            "闻说犀帘红泪渍，檀奴瘦减腰围。", 
            "红墙不隔燕双飞。", 
            "怪伊难寄恨，只解啄芹泥。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得伤春经病起，日长慵下妆楼。", 
            "慧因悔向隔生修。", 
            "草偏栽独活，花未折忘忧。", 
            "一幅生绡窗下展，亲将小影双钩。", 
            "画成未肯寄牵牛。", 
            "只缘描不出，心上一痕秋。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得骊笄侵晓起，画眉初试螺丸。", 
            "春痕淡淡上春山。", 
            "乍惊新样窄，较似昨宵弯。", 
            "一样敷来仙杏粉，难匀怪煞今番。", 
            "传闻郎貌玉珊珊。", 
            "妆成娇不起，偷向镜中看。"
        ], 
        "title": "临江（见《词综补》）仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得鸩媒来问字，背人悄坐兰房。", 
            "偷听细语说周详。", 
            "寐徵夸绿凤，生甲怕红羊。", 
            "道作双星须傍月，一言难辩荒唐。", 
            "神仙生岂便随郎。", 
            "误人刘碧玉，贪嫁汝南王。"
        ], 
        "title": "临江（见《花笺录》）仙", 
        "type": "词", 
        "yun": null
    }, 
    {
        "author": "浦梦珠", 
        "era": "清", 
        "subtype": null, 
        "text": [
            "记得零丁江上棹，匆匆误作桃根。", 
            "竟将入溷作飘茵。", 
            "夫人城十丈，围不住秾春。", 
            "付与闲房教独守，苔衣绣似长门。", 
            "小名替改更愁听。", 
            "不叫行暮雨，偏唤作朝云。"
        ], 
        "title": "临江仙", 
        "type": "词", 
        "yun": null
    }, 
    {
        "author": "浦起龙", 
        "era": "清", 
        "subtype": null, 
        "text": [
            "露白葭苍，谁将并剪，剪取秋光。", 
            "断霓初收，圆蟾孤照，清绝无双。", 
            "风期叔度汪汪。", 
            "望彼美、水天一方。", 
            "不为尊羹，非关鹤唳，一棹松江。"
        ], 
        "title": "柳梢青 赴松江访王文和太守舟中作（见词综补十）", 
        "type": "词", 
        "yun": null
    }, 
    {
        "author": "浦映绿", 
        "era": "清", 
        "subtype": "七言绝句", 
        "text": [
            "片片花飞点绣帏，强拈裙带试腰围。", 
            "欺人最是檐前鹊，说道当归又不归。"
        ], 
        "title": "谴鹊", 
        "type": "绝句", 
        "yun": "微"
    }, 
    {
        "author": "浦映绿", 
        "era": "清", 
        "subtype": "七言绝句", 
        "text": [
            "银瓶斜插海棠花，春色朦胧护绛纱。", 
            "烟袅兽炉香欲烬，隔帘鹦鹉唤琵琶。"
        ], 
        "title": "呼婢", 
        "type": "绝句", 
        "yun": "麻"
    }, 
    {
        "author": "浦映绿", 
        "era": "清", 
        "subtype": "七言绝句", 
        "text": [
            "情生情死亦寻常，最是无端杜丽娘。", 
            "亏杀临川点缀好，阿翁古怪婿荒唐。"
        ], 
        "title": "牡丹亭", 
        "type": "绝句", 
        "yun": "阳"
    }, 
    {
        "author": "浦安", 
        "era": "清", 
        "subtype": null, 
        "text": [
            "野火烧残几度。", 
            "依旧如茵平布。", 
            "只道发枯根，谁省是春风做。", 
            "南浦。", 
            "南浦。", 
            "一碧恨添无数。"
        ], 
        "title": "如梦令 春草（见《昭代词选》）", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "几日嫩寒轻暖。", 
            "又听雏莺学啭。", 
            "妆罢倚雕栏，心与芭蕉同捲。", 
            "人远。", 
            "人远。", 
            "况是宵长梦短。"
        ], 
        "title": "如梦令 忆远", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "不寐共晨兴，微被宵来酒。", 
            "啜茗春风好对吟，蟹眼须亲守。", 
            "即景句先成，不用擎杯候。", 
            "似此才郎面试来，愿比宫人手。"
        ], 
        "title": "卜算子 晓起试茶，和外韵", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "试问图中长立者。", 
            "何不摊书，何不龙泉把。", 
            "想为抱才无用也。", 
            "半生结习都抛下。", 
            "遗世亭亭人俊雅。", 
            "难道知心，真个人间寡。", 
            "携馌扶犁偕隐罢。", 
            "瘦腰一对重新画。"
        ], 
        "title": "蝶恋花 题外独立图", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "弹罢纺馀机上处，抛梭纤手辛勤。", 
            "幽窗札札即天孙。", 
            "底须绡比雾，绝胜锦争云。", 
            "织得素光成匹好，葡萄也有新纹。", 
            "并刀剪落看还频。", 
            "寒儒堪制服，贫女可裁裙。"
        ], 
        "title": "临江仙 同表姒华贞素、表娣席素光、媳胡级荪、女瑶分咏闺课，得织布", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "荆部是吾分，幸得嫔清门。", 
            "所悲姑舅弃养，缘薄奉晨昏。", 
            "拜展团圞遗像，恍睹倚花坐石，当日敬如宾。", 
            "面目似含笑，应喜妇称新。", 
            "膝前儿，双玉立，好丰神。", 
            "执经伯氏游楚，小者我良人。", 
            "了髻手攀丹桂，想见爱怜同意，欲看步青云。", 
            "愿早策高足，快慰画中亲。"
        ], 
        "title": "水调歌头 拜题先舅姑团圞行乐图", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "良宵秋半，好早邀，皓魄湘帘捲起。", 
            "清供小陈金粟下，香爇博山炉里。", 
            "谙性妇新，慰情女弱。", 
            "拜罢眉生喜。", 
            "冷辉贪玩，不知莲漏馀几。", 
            "遥想对景思家，露庭立处，有客雕栏倚。", 
            "那及臂寒鬟湿者，犹有娇雏解意。", 
            "蟾彩流笺，兔华绕管，且共幽怀寄。", 
            "酹他月姊，兴来倾盏重洗。"
        ], 
        "title": "念奴娇 中秋夜同媳胡纫荪、女瑶坐月有作", 
        "type": "词", 
        "yun": null
    }, 
    {
        "author": "浦安", 
        "era": "清", 
        "subtype": null, 
        "text": [
            "古重宾筵典。", 
            "达尊三、一身咸备，始膺兹选。", 
            "阿大中郎邦族望，久矣心钦上宪。", 
            "并举处、辞胡能免。", 
            "宠锡恩纶加命服，大宾兄、介弟行无舛。", 
            "真盛事，众争羡。", 
            "荣分巾帼双眉展。", 
            "绣帘边、两番观礼，就家开宴。", 
            "席位依图酬酢敬，玉饭金羹同献。", 
            "洵秩秩、威仪不乱。", 
            "却念先人如健在，我门当、分鼎邀天眷。", 
            "看给额，一乡善。"
        ], 
        "title": "贺新郎 心孩丹五两叔同举，乡饮，大宾介宾观礼喜作", 
        "type": "词", 
        "yun": null
    }, 
    {
        "author": "浦传桂", 
        "era": "清", 
        "subtype": "五言律诗", 
        "text": [
            "相携凌绝顶，一览散千愁。", 
            "飞鸟云边没，明湖天际浮。", 
            "山川原不改，戎马几时休。", 
            "空抱诛茅愿，斜阳归路幽。"
        ], 
        "title": "与诸子登堠山", 
        "type": "律诗", 
        "yun": "尤"
    }, 
    {
        "author": "殷增", 
        "era": "清", 
        "subtype": null, 
        "text": [
            "雨余天晴风乱吹，雄虹饱水首下垂。", 
            "雷公鞭之不肯起，幻作长桥掉其尾。", 
            "我来正值暮秋天，江水江风欲化烟。", 
            "万里澄空天洗出，一轮高涌古婵娟。", 
            "夜静塔铃云外语，宵深鸥鸟沙际眠。", 
            "划然长啸江水立，清寒直偪鱼龙骨。", 
            "手持铁笛船头坐，寡鹄离莺吹入破。", 
            "拥被江心梦不成，可有羽衣掠船过。"
        ], 
        "title": "垂虹桥步月", 
        "type": "古风", 
        "yun": null
    }, 
    {
        "author": "殷增", 
        "era": "清", 
        "subtype": null, 
        "text": [
            "峰头欲刺天，石脚不著地。", 
            "怒同虎豹蹲，耸作干将利。", 
            "一洞境一转，曲若穿珠蚁。", 
            "何年灵鹫峰，来此作游戏。", 
            "团团千菩萨，刻石徒好事。", 
            "何补山川灵，已凿混沌意。", 
            "山灵遭俗手，想尔亦短气。", 
            "颇怪寺中僧，指客夸灵异。", 
            "小坐冷泉亭，泉声四山沸。", 
            "即此生道心，悠然得静契。", 
            "好诗忽然成，飞来亦天外。"
        ], 
        "title": "飞来峰", 
        "type": "古风", 
        "yun": null
    }, 
    {
        "author": "殷誉庆", 
        "era": "清", 
        "subtype": "七言律诗", 
        "text": [
            "万顷澄光倚翠屏，矶头缥缈峙孤亭。", 
            "窗收吴楚千帆白，座揖金焦两点青。", 
            "高岸浪交遥似没，危崖木落倒堪听。", 
            "扁舟待渡依江浒，疑有鱼龙积气腥。"
        ], 
        "title": "玉山亭", 
        "type": "律诗", 
        "yun": "青"
    }, 
    {
        "author": "殷誉庆", 
        "era": "清", 
        "subtype": "七言律诗", 
        "text": [
            "此地勾吴战垒开，尚馀重镇楚江隈。", 
            "城边斥堠连天远，海上鱼龙卷浪来。", 
            "黄歇冢荒迷蔓草，延陵碑古蚀苍苔。", 
            "西风入夜鸣哀角，并和砧声彻晓催。"
        ], 
        "title": "暨阳怀古", 
        "type": "律诗", 
        "yun": "灰"
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "人道春昼长，侬嫌春昼短。", 
            "如何别至今，去日已无算。"
        ], 
        "title": "古意（乐府四章） 其一", 
        "type": "古风", 
        "yun": "旱"
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "劝君休种竹，竹笋不相亲。", 
            "劝君休插柳，柳色愁杀人。"
        ], 
        "title": "古意（乐府四章） 其二", 
        "type": "古风", 
        "yun": "真"
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "采莲莫采菱，菱刺伤人手。", 
            "采菱莫采莲，莲有并根藕。"
        ], 
        "title": "古意（乐府四章） 其三", 
        "type": "古风", 
        "yun": "有"
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "生小爱聪明，转被聪明误。", 
            "最巧是天孙，银河不能渡。"
        ], 
        "title": "古意（乐府四章） 其四", 
        "type": "古风", 
        "yun": "遇"
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "读君自述诗，枨触我身世。", 
            "忧患历年多，光阴流水逝。", 
            "两目渐昏蒙，一臂如病废。", 
            "南北等飘蓬，羡君故乡憩。", 
            "苔岑快联吟，茗战共谈艺。", 
            "杖履殊优游，砚田无租税。", 
            "一自营菟裘，不复惊尨吠。", 
            "思范刊间闻，集陶有新制。", 
            "诗律老去精，安能测所诣。", 
            "郎君总英英，发扬何蹈厉。", 
            "邱嫂盛笄珈，周甲同年岁。", 
            "偕老唱复随，双修复与慧。", 
            "虽非古神仙，已超尘世界。", 
            "洪范五福全，鲁颂一言蔽。", 
            "孝友出性天，富贵本身外。", 
            "祝君寿且康，以此为券契。"
        ], 
        "title": "和书屏《六十自述》原韵并以为寿", 
        "type": "古风", 
        "yun": null
    }, 
    {
        "author": "殷葆诚", 
        "era": "清", 
        "subtype": null, 
        "text": [
            "卷地北风吼竟夕，天上玉龙斗正剧。", 
            "残鳞败甲堕长空，曾不崇朝到处白。", 
            "再接再厉战犹酣，十荡十决怒难释。", 
            "雨师风伯各猖狂，月姊星娥皆辟易。", 
            "阵云片片冻不飞，杀气团团冷相积。", 
            "群山起伏矗营屯，枯树纵横森矛戟。", 
            "老农仰首笑颜酡，稚子科头嫩肌赤。", 
            "欣然告语兆丰年，来岁仓箱多米麦。", 
            "阴阳搏激战奚伤，陋绝腐儒弭兵策。"
        ], 
        "title": "大雪戏成", 
        "type": "古风", 
        "yun": "陌"
    }, 
    {
        "author": "殷焯逵", 
        "era": "清", 
        "subtype": "七言绝句", 
        "text": [
            "侧耳鸡鸣报晓筹，钟声远接水声流。", 
            "寒山野寺知何处，竹艇一篙风叶秋。"
        ], 
        "title": "由港口入遂安坐竹筏早行", 
        "type": "绝句", 
        "yun": "尤"
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "十里暖云烘，趁晴烟，放鸭人来侵晓。", 
            "一碧净无尘，东风软，已遣游丝先扫。", 
            "垂杨影里，钓钩挂出筠竿小。", 
            "有女浣纱偏耐坐，茵衬渔矶芳草。", 
            "几篙新涨粼粼，指红桥雁齿，前痕没了。", 
            "正喜报方生，双双鲤、知有天涯书到。", 
            "绿波渺渺。", 
            "渔郎去后桃源悄。", 
            "遮莫重来寻旧路，流尽落花多少。"
        ], 
        "title": "南浦 春水，用玉田韵", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "一色远连天，影澄清，有梦闲鸥先晓。", 
            "极浦易凄迷，菱花瘦，镜里眉波难扫。", 
            "相逢何处，前生曾记圆萍小。", 
            "冷落楚江魂不定，怨煞美人芳草。", 
            "是谁点出清矑，看澄澄涵碧，银奁开了。", 
            "凉露湿芙蓉，西风起、犹有采莲船到。", 
            "伊人渺渺。", 
            "棹歌歇后池塘悄。", 
            "一半年华流欲尽，红叶相思多少。"
        ], 
        "title": "南浦 秋水用前韵", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "颦柳含烟，病花泣雨，离筵端整长亭。", 
            "谁唱阳关，断肠怕听啼莺。", 
            "游丝不系东风住，遍天涯、没处追寻。", 
            "指江浔。", 
            "潭水悠悠，不抵愁深。", 
            "商量欲折杨枝赠，倩绿波流去，寄与柔情。", 
            "已别今番，相逢忍说它生。", 
            "斜阳挂出销魂影，便桃花树也飘零。", 
            "燕何心。", 
            "才送春归，已把秋迎。"
        ], 
        "title": "高阳台 藤花书巢送春", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "几度春来，连番雨过，旧时庭宇。", 
            "沿缘渐绿，也有东风吹汝。", 
            "傍墙阴、荒寒自怜，落花飞絮都无绪。", 
            "任空阶长遍，钱钱难买，韶华常住。", 
            "闲伫。", 
            "题诗处。", 
            "认石上模糊，剥残如许。", 
            "土花谁扫，一片藓黏孤树。", 
            "只残碑、凉露卧烟，碎纹刻净青未去。", 
            "看红桥、瘦柱波横，碧绣千年古。"
        ], 
        "title": "琐窗寒 苔", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "飒飒西风秋欲去。", 
            "悴零星、荡摇无主。", 
            "东皇别后，天涯踪迹，更相逢何处。", 
            "倘果问前身，记春影、那时飞絮。", 
            "翠钿抛却，银奁自窥，还认是、旧时序。", 
            "水渐寒，天又雨。", 
            "傍江乡、芙蓉相住。", 
            "春光已老，秋光难买，任青钱无数。", 
            "闲煞有谁看，纤纤影、自家怜取。", 
            "它生未合，今生依旧，漂流不聚。"
        ], 
        "title": "湘江静 萍", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "清辉寒。", 
            "夜深闲煞红阑干。", 
            "红阑干。", 
            "似侬心事，宛转回环。", 
            "宵如烟。", 
            "有人相守梅花边。", 
            "梅花边。", 
            "好将梅瓣，细数华年。"
        ], 
        "title": "忆秦娥 清旷阁赏寒月", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "翠抹妆浓，清灯影瘦，好山迎我先笑。", 
            "一篙花外轻回，认得去年芳草。", 
            "东风破梦，强扶起、腰肢低袅。", 
            "听杜鹃、频唤春归，不解春归犹早。", 
            "须自惜、瘦容婉妙。", 
            "还自把、黛眉暗扫。", 
            "嫩阴压住杨花，瞒却燕莺分晓。", 
            "漫天飞起，恐竟把、佳人催老。", 
            "待春痕、它日飘零，只有乱萍知道。"
        ], 
        "title": "东风第一枝 春晓荡舟三桥看柳色", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "月明飞下瑶天。", 
            "喜圆晕、尚依然。", 
            "金粉南朝消欲尽，剩菱花、还伴婵娟。", 
            "春山索笑，秋波对语，心事先传。", 
            "看君王、比肩双坐，桂宫人影如仙。", 
            "画楼结绮靓妆妍。", 
            "是灯前。", 
            "是花前。", 
            "一梦繁华酣未醒，早琼魂、化了飞烟。", 
            "残脂艳井，清歌玉树，记否当年。", 
            "照佳人、玉容香颈，可曾还照旧河山。"
        ], 
        "title": "合欢带 张丽华镜", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "怅人已玉楼仙去。", 
            "片石多情，人间留取。", 
            "两字笤华，阿谁镌出篆文古。", 
            "绸缪花乳。", 
            "料印遍簪花谱。", 
            "玉指记秋风，当红豆相思摩抚。", 
            "香墓。", 
            "傍荒庄拂水，只剩蘼芜盈路。", 
            "妆楼如故。", 
            "问老去尚书在否。", 
            "更欲问、芳姓谁传，借垂柳、春时飞絮。", 
            "甚私记双描，不似鸳鸯相聚。"
        ], 
        "title": "长亭怨慢 柳如是小印", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "看愁云、半天飞起，吹来离绪萦绕。", 
            "楼头消瘦垂杨影，拖入夕阳低照。", 
            "残叶少。", 
            "还怨煞、飘零都被西风扫。", 
            "无端别了。", 
            "把蕉叶裁笺，芦枝作管，且写饯秋稿。", 
            "江皋外，新雁曾经带到。", 
            "而今归也偏早。", 
            "长亭一路追寻去，剩有冷风衰草。", 
            "秋易老。", 
            "最怕是、霜砧偏近寒闺捣。", 
            "清樽已杳。", 
            "只败箨催行，哀笳促别，料理放归棹。"
        ], 
        "title": "摸鱼子 送秋", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "怪深山僻处，几树梅花，花发先春。", 
            "瞒却探花客，向上方翘首，一白疑云。", 
            "暗香透来林外，一缕曳松阴。", 
            "恰沁入诗脾，狂歌水调，歌与花听。", 
            "吟声。", 
            "满山谷，早惊落梅花，朵朵沾襟。", 
            "清福曾修到，是前生错过，消受今生。", 
            "雪深自然眠冷，香梦几时醒。", 
            "恐梦入罗浮，它生有约何处寻。"
        ], 
        "title": "忆旧游 维靡寺探梅，和瘦青师韵", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "朅来闲眺，恰天风御我，穿云而上。", 
            "昨夜山中新雨过，万壑千岩奔放。", 
            "清不迷烟，白还若霰，一涧潺潺响。", 
            "衣襟沾湿，扑来诗思飞荡。", 
            "亭外鸟唤醍醐，堪同觞咏，好和归樵唱。", 
            "石壁为屏苔作席，更有松阴如帐。", 
            "林果供肴，岩泉酿酒，也可充吟脏。", 
            "山灵休笑，尘外谁是清旷。"
        ], 
        "title": "念奴娇 桃源涧观瀑", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "几时不见。", 
            "秋光面，红颜老已如许。", 
            "翠微高耸洞天低，此是寻秋处。", 
            "喜一径、幽无人遇。", 
            "深林只有山魈语。", 
            "滴古瀑层岩，石牖外、天光浸绿，似赏疏雨。", 
            "指顾断壁危崖，蓬莱直接，飘然我欲飞去。", 
            "修篁瘦影认依稀，尘虑而今悟。", 
            "照一碧、玉潭秋聚。", 
            "伶俜恍忆前身住。", 
            "半晌间、茫茫也。", 
            "岭外疏钟，隔花风度。"
        ], 
        "title": "霜叶飞", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "几处人家，数间僧寺，记得看花曾到。", 
            "一棹江南，漂泊不如归好。", 
            "看疏林、挨过斜阳，偏搀和、天涯衰草。", 
            "怎西风、帘捲佳人，病容消瘦比秋早。", 
            "阴阴梅子熟后，雨雨风风凄紧，春光催老。", 
            "零落东篱，满地残英难扫。", 
            "最愁是、踏碎征尘，又还怕、冷枫相笑。", 
            "任题诗、不写相思，寸红流共杳。"
        ], 
        "title": "绮罗香 黄叶", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "看一角高楼红晕。", 
            "望断遥天，画栏偷凭。", 
            "柳外长虹，艳魂早已化秋冷。", 
            "落花三径。", 
            "吹不去春风影。", 
            "万古此茫茫，算多少英华消尽。", 
            "重认。", 
            "已孤村不见，只见远山明净。", 
            "几番雨过，又小小新蟾相映。", 
            "最愁是、一纤匆匆，共荒渡、片帆刚趁。", 
            "正鸦背归来，馀恨人间犹剩。"
        ], 
        "title": "长亭怨慢 夕阳", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "帘外绿阴浓。", 
            "帘里春慵。", 
            "风风雨雨梦魂中。", 
            "睡起不知春已去，一晌惺忪。", 
            "去也怎匆匆。", 
            "何处重逢。", 
            "落花飞絮各西东。", 
            "荡漾春愁收不得，付与东风。"
        ], 
        "title": "浪淘沙 送春", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "莫讶红襟，此日重逢，相看已非。", 
            "笑主人帘箔，换来银蒜，旧家门巷，褪了乌衣。", 
            "柳絮池塘，梨花院落，飞入丛中影欲迷。", 
            "穿花去，共寻芳蝴蝶，到处相依。", 
            "水晶怎捲风微。", 
            "问何处、衔泥带月归。", 
            "喜拖馀半颈，玉钗绰约，舞残双剪，雪羽差池。", 
            "夕照都沉，粉墙不隔，休向佳人鬓上飞。", 
            "喃喃语，与雪衣娘子，共话依稀。"
        ], 
        "title": "沁园春 白燕", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "乘轻桡、满船凉翠，载将明月同去。", 
            "蝉声唤醒红闺梦，引我花间容与。", 
            "天乍曙。", 
            "浑不辨、瀰瀰万顷湖山路。", 
            "烟波深处。", 
            "看架树为巢，结芦作屋，只有老渔住。", 
            "看花意，安得与花常聚。", 
            "芳情领略何许。", 
            "荷花似与侬相识，隔浦盈盈欲语。", 
            "且慢诉。", 
            "还怕被、闲鸥听去先相妒。", 
            "重来恐阻。", 
            "索折取卿卿，携归珍重，付与胆瓶贮。"
        ], 
        "title": "买陂塘", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "凭高望极。", 
            "讶满天黯黯，如幄深密。", 
            "四面遮阑，不是浓云，岚光万里都湿。", 
            "东风葬了飞花后，又那有、残香收拾。", 
            "剩夕阳、一点孤红，化作乱山重叠。", 
            "犹记寻芳到此，好春正冶艳，游逐蝴蝶。", 
            "一径穿来，如雨如烟，罨断天涯行客。", 
            "何曾罨断天涯路，莫说起、落红凄绝。", 
            "怕再来、连叶飘零，更是可怜时节。"
        ], 
        "title": "绿意 山中观绿阴作，调从玉田之名律，则乃遵石帚", 
        "type": "词", 
        "yun": null
    }, 
    {
        "author": "殷秉玑", 
        "era": "清", 
        "subtype": null, 
        "text": [
            "罗云衣锦，银河奁镜，风致去年曾记。", 
            "年年常见月如钩，惯钩起、百年离思。", 
            "相离一岁，相逢一夕，抛了许多珠泪。", 
            "天孙枉自号双星，怎不及、人间伉俪。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "殷葆诚", 
        "era": "清", 
        "subtype": "五言绝句", 
        "text": [
            "生前铜柱标，死后明珠谤。", 
            "如何老伏波，不画云台上。"
        ], 
        "title": "马援", 
        "type": "绝句", 
        "yun": "漾"
    }, 
    {
        "author": "殷葆诚", 
        "era": "清", 
        "subtype": "五言绝句", 
        "text": [
            "斩却长桥蛟，射杀南山虎。", 
            "我行方读书，父老何须苦。"
        ], 
        "title": "周处", 
        "type": "绝句", 
        "yun": "麌"
    }, 
    {
        "author": "殷葆诚", 
        "era": "清", 
        "subtype": "五言绝句", 
        "text": [
            "孙子善谈兵，吴王偏好色。", 
            "岂知军令严，美人笑不得。"
        ], 
        "title": "孙武", 
        "type": "绝句", 
        "yun": "职"
    }, 
    {
        "author": "殷葆诚", 
        "era": "清", 
        "subtype": "五言绝句", 
        "text": [
            "报国大王心，谗人彼妇口。", 
            "亭上起风波，三字“莫须有”。"
        ], 
        "title": "岳武穆", 
        "type": "绝句", 
        "yun": "有"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "香梦迷离同雪散，美人解脱自风流。", 
            "多情纸墨传神笔，树树梅花画并头。"
        ], 
        "title": "题常熟钱癯仙梅花画册六首 其一", 
        "type": "绝句", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "绝代丰神绝艳花，分明一纸怅天涯。", 
            "试看疏影横斜里，定有仙人萼绿华。"
        ], 
        "title": "题常熟钱癯仙梅花画册六首 其二", 
        "type": "绝句", 
        "yun": "麻"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "罗浮梦醒了无痕，纸帐馀香尚带温。", 
            "画就一枝谁索笑，闷人天气又黄昏。"
        ], 
        "title": "题常熟钱癯仙梅花画册六首 其三", 
        "type": "绝句", 
        "yun": "元"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "雪疑颜色玉疑肤，招引春魂入画图。", 
            "漫道几生修得此，泪痕花影总模糊。"
        ], 
        "title": "题常熟钱癯仙梅花画册六首 其四", 
        "type": "绝句", 
        "yun": "虞"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "纻裳缟袂认依稀，瘦骨珊珊是也非。", 
            "奈此不堪描写处，月光黯淡雪霏微。"
        ], 
        "title": "题常熟钱癯仙梅花画册六首 其五", 
        "type": "绝句", 
        "yun": "微"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "前身原是藐姑仙，游戏人间四十年。", 
            "处士孤山空写照，一般色相化云烟。"
        ], 
        "title": "题常熟钱癯仙梅花画册六首 其六", 
        "type": "绝句", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "一灯相伴漏声迟，客里情怀止自知。", 
            "如此月明如此夕，不堪回首少年时。"
        ], 
        "title": "和谈九（小莲）君《夜坐》原韵五首 其一", 
        "type": "绝句", 
        "yun": "支"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "寂寞春光乐亦聊，无情风雨更潇潇。", 
            "谁知破研生涯苦，不减吴门市上箫。"
        ], 
        "title": "和谈九（小莲）君《夜坐》原韵五首 其二", 
        "type": "绝句", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "自将幽怨付丛兰，鼍鼓惊催好梦残。", 
            "蜡炬成灰心尚在，可怜红泪未全乾。"
        ], 
        "title": "和谈九（小莲）君《夜坐》原韵五首 其三", 
        "type": "绝句", 
        "yun": "寒"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "高推情谊等陈雷，宾主忘形两不猜。", 
            "同是江南惆怅客，莺花辜负几多回？"
        ], 
        "title": "和谈九（小莲）君《夜坐》原韵五首 其四", 
        "type": "绝句", 
        "yun": "灰"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "何必浇愁醉醁醽，长宵倚枕倍忪惺。", 
            "天边几个孤飞雁，清泪凄凉不忍听。"
        ], 
        "title": "和谈九（小莲）君《夜坐》原韵五首 其五", 
        "type": "绝句", 
        "yun": "青"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "冬冬鼙鼓动渔阳，龙驭西行蜀道长。", 
            "拚得马嵬坡下死，不教社稷误红妆。"
        ], 
        "title": "杨太真", 
        "type": "绝句", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "十丈高楼月上迟，红闺心事一灯知。", 
            "年来苦把双娥画，总恨新妆未入时。"
        ], 
        "title": "下第用小莲夜坐韵二首 其一", 
        "type": "绝句", 
        "yun": "支"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "伤心迟暮总无聊，枉说南湘与北潇。", 
            "月自娟娟花自好，琼楼辜负紫云箫。"
        ], 
        "title": "下第用小莲夜坐韵二首 其二", 
        "type": "绝句", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "劳劳弹铗混江湖，惭愧今吾是故吾。", 
            "三十九年成底事，不堪自顾此头颅。"
        ], 
        "title": "自题《看剑图》小照二首 其一", 
        "type": "绝句", 
        "yun": "虞"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "欲将长剑划天开，出个夷艰济世才。", 
            "自古英雄千百辈，几人留像在云台。"
        ], 
        "title": "自题《看剑图》小照二首 其二", 
        "type": "绝句", 
        "yun": "灰"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "仙仙倩影认依稀，目态眉情是也非。", 
            "湖上扁舟如范蠡，居然载得美人归。"
        ], 
        "title": "购得寄视书平，并媵以诗四首 其一", 
        "type": "绝句", 
        "yun": "微"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "只觉庞儿似个侬，浑疑久别又相逢。", 
            "日来试把真真唤，不恨蓬山路万重。"
        ], 
        "title": "购得寄视书平，并媵以诗四首 其二", 
        "type": "绝句", 
        "yun": "冬"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "镜中人亦意中人，仿佛离魂倩女身。", 
            "莫笑桃僵须李代，双螺犹见昔年春。"
        ], 
        "title": "购得寄视书平，并媵以诗四首 其三", 
        "type": "绝句", 
        "yun": "真"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "欢场回首几星霜，不道莲花又改妆。", 
            "神女高唐如入梦，定然云雨误襄王。"
        ], 
        "title": "购得寄视书平，并媵以诗四首 其四", 
        "type": "绝句", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "宾主忘形契古欢，林泉随步小盘桓。", 
            "晴曦著意烘秋色，却被癯山冷眼看。"
        ], 
        "title": "和杭州夏容伯君《春咏山庄探梅且看红叶》原韵二首 其一", 
        "type": "绝句", 
        "yun": "寒"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "一片青葱入望遥，梅林深处四檐挑。", 
            "凭栏饱看超山色，忘却歌声起暮樵。"
        ], 
        "title": "和杭州夏容伯君《春咏山庄探梅且看红叶》原韵二首 其二", 
        "type": "绝句", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "葱葱郁郁气佳哉，一片青山万树梅。", 
            "料得花香明月下，神兮乐此定归来。"
        ], 
        "title": "题夏容伯《望屺亭图》后二首 其一", 
        "type": "绝句", 
        "yun": "灰"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "古称大教终身慕，独上孤亭百感遒。", 
            "愧我劳生常在客，一年几度展松楸。"
        ], 
        "title": "题夏容伯《望屺亭图》后二首 其二", 
        "type": "绝句", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "记得当年选佛场，鬓边偷取粉脂香。", 
            "而今捣练人归去，空剩清清水一塘。"
        ], 
        "title": "漫兴二首 其一", 
        "type": "绝句", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "他乡作客四经秋，不少新愁与旧愁。", 
            "待得花开春已暮，梦醒蚨蛱悟庄周。"
        ], 
        "title": "漫兴二首 其二", 
        "type": "绝句", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "柳絮纷飞古岸边，桃花乱落小楼前。", 
            "莺声渐涩鹃声懒，催老春光又一年。"
        ], 
        "title": "暮春有感", 
        "type": "绝句", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "滟滟晴光透画屏，高唐好梦睡初醒。", 
            "含情欲语偏羞涩，悄唤檀郎侧耳听。"
        ], 
        "title": "调盛紫云即用赠玉卿原韵三首 其一", 
        "type": "绝句", 
        "yun": "青"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "阿浓颜色本堪誇，更喜新妆学内家。", 
            "钟漏已微红烛烬，开奁犹刷鬓边鸦。"
        ], 
        "title": "调盛紫云即用赠玉卿原韵三首 其二", 
        "type": "绝句", 
        "yun": "麻"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "靓妆初卸亸云鬓，闲恨闲愁一例删。", 
            "重点口脂匀面粉，十分春意上眉山。"
        ], 
        "title": "调盛紫云即用赠玉卿原韵三首 其三", 
        "type": "绝句", 
        "yun": "删"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "金陵王气已全消，梦里笙歌送六朝。", 
            "花落鸟啼春不管，江山如此太无聊。"
        ], 
        "title": "六朝如梦鸟空啼三首 其一 限朝字", 
        "type": "绝句", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "一代兴亡浑似梦，六朝金粉总成空。", 
            "古今无限沧桑感，都付花香鸟语中。"
        ], 
        "title": "六朝如梦鸟空啼三首 其二 限空字", 
        "type": "绝句", 
        "yun": "东"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "六朝往事不堪提，如梦繁华境易迷。", 
            "飞鸟那知亡国恨？春来又复尽情啼。"
        ], 
        "title": "六朝如梦鸟空啼三首 其三 限蹄字", 
        "type": "绝句", 
        "yun": "齐"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "六国云亡周社墟，古今坟典悉烧除。", 
            "祖龙枉有愚民策，刘项当年不读书。"
        ], 
        "title": "秦始皇", 
        "type": "绝句", 
        "yun": "鱼"
    }, 
    {
        "author": "殷葆诚", 
        "era": "清", 
        "subtype": "七言绝句", 
        "text": [
            "不尽长条与短条，西风吹瘦女儿腰。", 
            "江南自古伤心地，流水斜阳送六朝。"
        ], 
        "title": "《白门秋柳图》题词", 
        "type": "绝句", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "少孤客为早，同病本相怜。", 
            "况托雷陈谊，曾联郭李缘。", 
            "一朝惊判袂，千里怅离筵。", 
            "不尽当年事，重提倍惘然。"
        ], 
        "title": "送谈九归里行赴浙东时同客于湖四首 其一", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "畏别翻成别，濒行复送行。", 
            "原留他日约，无那此时情。", 
            "久客忘宾主，相依胜弟兄。", 
            "何堪风雪夜，孤雁一声声。"
        ], 
        "title": "送谈九归里行赴浙东时同客于湖四首 其二", 
        "type": "律诗", 
        "yun": "庚"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "总为饥驱我，频年作客忙。", 
            "一身殊碌碌，两鬓渐苍苍。", 
            "学业惭知己，交情重故乡。", 
            "江流东逝水，别意兴俱长。"
        ], 
        "title": "送谈九归里行赴浙东时同客于湖四首 其三", 
        "type": "律诗", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "相逢知有日，无复恨天涯。", 
            "旅况何堪说，离愁强自排。", 
            "风云男子志，雨雪故人怀。", 
            "执手殷勤嘱，鱼书莫久乖。"
        ], 
        "title": "送谈九归里行赴浙东时同客于湖四首 其四", 
        "type": "律诗", 
        "yun": "佳"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "岁厄逢阳九，中原起战争。", 
            "运真衰典午，道竟失夷庚。", 
            "此变何堪说，斯人岂为名。", 
            "题词增愧作，我亦老诸生。"
        ], 
        "title": "题赵文焕茂才徇节纪二首 其一", 
        "type": "律诗", 
        "yun": "庚"
    }, 
    {
        "author": "殷葆诚", 
        "era": "清", 
        "subtype": "五言律诗", 
        "text": [
            "澒洞风尘里，如君闲气钟。", 
            "捐生何慷慨，就义更从容。", 
            "大节三纲重，遗言一纸封。", 
            "凄凉祠畔路，僧俗话奇踪。"
        ], 
        "title": "题赵文焕茂才徇节纪二首 其二", 
        "type": "律诗", 
        "yun": "冬"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "雷轰电掣走重洋，不限来途万里长。", 
            "破浪双轮看雪滚，飞烟几缕斗风狂。", 
            "教传东土天能主，市互西欧海失防。", 
            "流祸莫如鸦片毒，诸公犹竞说通商。"
        ], 
        "title": "轮船", 
        "type": "律诗", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "荡荡悠悠王道平，何须奔駃著鞭先。", 
            "前车已覆非无鉴，当轴何知惮改弦。", 
            "尽撤关河重塞险，顿教陵谷一朝迁。", 
            "黄金亿万空填土，半是民间贴妇钱。"
        ], 
        "title": "铁路", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "传命宁非速置邮，霎时千里赛骅骝。", 
            "灵通消息原称便，漏泄军机亦隐忧。", 
            "半字鲁鱼成铸错，十年剥蚀费持筹。", 
            "敢誇天巧人工夺，犹记闽江一战不？"
        ], 
        "title": "电线", 
        "type": "律诗", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "飕飕一气鼓鸿濛，毬制新奇属鬼工。", 
            "别具深心殊叵测，不凭双翼竟淩空。", 
            "功贪造化天应忌，路隔华鬘技已穷。", 
            "世事莫如高处险，敢矜窥敌快乘风。"
        ], 
        "title": "气球", 
        "type": "律诗", 
        "yun": "东"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "占得塘西好风景，绮梅香里矗危楼。", 
            "每逢佳日开文宴，惯约吟朋赋胜游。", 
            "窗外青山排闼闯，溪边碧水绕村流。", 
            "山容幽静人声寂，高卧元龙在上头。"
        ], 
        "title": "春咏山庄征诗二律 其一", 
        "type": "律诗", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "柘地三弓结构新，泼云锄月亦经纶。", 
            "待将药石康时变，权为溪山作主人。", 
            "近水浑忘三伏暑，看梅闲醉一壶春。", 
            "此中已与红尘隔，安事桃源复问津。"
        ], 
        "title": "春咏山庄征诗二律 其二", 
        "type": "律诗", 
        "yun": "真"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "敢说同岑不异苔，尊前一揖笑颜开。", 
            "方忻卿月常分照，讵料罡风又折回。", 
            "白雪词高难续和，黄花秋好赋归来。", 
            "他年双节移吴会，尽日看山再作陪。"
        ], 
        "title": "和吴大史（良棻）《桂林送别》原韵四首 其一", 
        "type": "律诗", 
        "yun": "灰"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "寂寂空斋入夜寒，撩人风雨太无端。", 
            "天涯阔别消魂甚，世路崎岖插足难。", 
            "大局慨如巢燕幕，诸公真等沐猴冠。", 
            "庸庸毁誉何分晓？夷蹠由来一例看。"
        ], 
        "title": "和吴大史（良棻）《桂林送别》原韵四首 其二", 
        "type": "律诗", 
        "yun": "寒"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "职重军咨筹笔忙，使君原说不寻常。", 
            "豪情直欲无王猛，儒述还羞学孔光。", 
            "决策最工前著借，待时端合善刀藏。", 
            "循良自具千秋业，莫恨池经夺凤凰。"
        ], 
        "title": "和吴大史（良棻）《桂林送别》原韵四首 其三", 
        "type": "律诗", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "粤树吴云隔远天，归程何止路三千。", 
            "梁鸿耻作因人热，王粲愁多强自怜。", 
            "惭愧半年常在客，从来好梦辄难圆。", 
            "此行也算南行了，辜负韵光又一年。"
        ], 
        "title": "和吴大史（良棻）《桂林送别》原韵四首 其四", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "闲从风雨读招魂，谢绝繁华昼掩门。", 
            "游戏诗题和柳韵，郎当衣染旧莓痕。", 
            "方舆鸿制搜群籍，城市蜗居类半村。", 
            "无事神仙无病福，浮云富贵又何论。"
        ], 
        "title": "遣怀用王渔洋《秋柳》韵四首 其一", 
        "type": "律诗", 
        "yun": "元"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "移家钟阜几星霜，安步时时过野塘。", 
            "笑我荆溪生白发，望他孺子继青箱。", 
            "立身重虑亏先德，俟命何须礼梵王。", 
            "从古勋名同逝水，夕阳空矗大功坊。"
        ], 
        "title": "遣怀用王渔洋《秋柳》韵四首 其二", 
        "type": "律诗", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "儒冠抛却遂初衣，世事何心问是非。", 
            "袖有枣梨儿女喜，门无租税吏人稀。", 
            "嘉鱼惯向晨餐具，庄蝶时从午梦飞。", 
            "春有风花秋有月，自来相赏莫相违。"
        ], 
        "title": "遣怀用王渔洋《秋柳》韵四首 其三", 
        "type": "律诗", 
        "yun": "微"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "肯将傲骨受人怜，清夜香消一炷烟。", 
            "何物功名能缚束，闲情诗句自缠绵。", 
            "酿开竹叶时拚醉，种有梅花不记年。", 
            "大好江山凭领取，那须归隐五湖边。"
        ], 
        "title": "遣怀用王渔洋《秋柳》韵四首 其四", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "苍苍误我是儒冠，巢破遑言卵幸完。", 
            "几度归耕空有愿，一般家食竟难安。", 
            "忘年自古徵高谊，来日而今总大难。", 
            "江海萍飘三十载，赚人头白是双丸。"
        ], 
        "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也 其一", 
        "type": "律诗", 
        "yun": "寒"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "旖旎风光转眼过，淳于一梦醒南柯。", 
            "从知得失归前定，妄冀文章到不磨。", 
            "依旧山河王气尽，崭新事业伟人多。", 
            "剧怜忧患饶经验，两度苍皇听楚歌。"
        ], 
        "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也 其二", 
        "type": "律诗", 
        "yun": "歌"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "八百灵椿寿莫量，厌赓天保颂陵冈。", 
            "新吟欲呕三升血，旧事空回九曲肠。", 
            "了彻尘因参法祖，久联香火證空王。", 
            "休伤老大悲零落，多少青年送北邙。"
        ], 
        "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也 其三", 
        "type": "律诗", 
        "yun": "阳"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "垂老同为海上游，佣书鬻字度春秋。", 
            "聊当冀北愚公谷，屡上河东处士楼。", 
            "笑我情怀如病鸟，怜他身世等浮鸥。", 
            "行藏日后殊难卜，欲倩留侯借箸筹。"
        ], 
        "title": "岁在癸丑，张君尔常有《六十自慨》之作，以歌当哭，情见乎词，荏苒三年，迟未赓和。今次原韵，藉以书怀，不作寻常寿辞，谅亦张君所乐与也 其四", 
        "type": "律诗", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "百战归来贼已平，君王推毂又专征。", 
            "三朝元老军司命，万里穷边虏乞盟。", 
            "帐下偏裨新节钺，寰中颇牧旧威名。", 
            "卅年鞍马头如雪，解甲封侯喜罢兵。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其一 老将（限征字）", 
        "type": "律诗", 
        "yun": "庚"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "旧梦生花笔已枯，今吾未胜昔年吾。", 
            "衣冠恰称须眉古，乡党咸嗤面目迂。", 
            "终日咿唔钻故纸，等身著作背时趋。", 
            "青毡一片传家物，世守楹书异俗儒。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其二 老儒（限迂字）", 
        "type": "律诗", 
        "yun": "虞"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "循良随处口碑腾，上考频书荐剡登。", 
            "手笔迥殊三字掾，头衔旧署一条冰。", 
            "片言折岳推吾党，执法如山奏尔能。", 
            "治行不同严酷吏，得情原未失哀矜。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其三 老吏（限能字）", 
        "type": "律诗", 
        "yun": "蒸"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "饭钟粥鼓两忘年，久住深山雪满颠。", 
            "弥勒半龛闲入定，牟尼一串懒谈禅。", 
            "蒲团坐破终成佛，芋火煨残好證缘。", 
            "搔首斜阳空徙倚，肯教妙谛落言诠。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其四 老僧（限禅字）", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "服我先畴乐太平，星霜催老岁华更。", 
            "须眉真可推前辈，腰脚依然胜后生。", 
            "幸际唐虞忘帝力，偶携妇子饷春耕。", 
            "瓜棚豆架邀邻叟，共话桑麻验雨晴。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其五 老农（限耕字）", 
        "type": "律诗", 
        "yun": "庚"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "月中高唱摸鱼腔，有叟皤然坐钓窗。", 
            "半世生涯馀破网，一门眷属共轻艭。", 
            "鬓丝几欲霜争洁，酒兴还输雪与降。", 
            "怪底龙钟人易老，羊裘岁岁卧沧江。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其六 老渔（限江字）", 
        "type": "律诗", 
        "yun": "江"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "头童齿豁额添纹，家事由来赖处分。", 
            "剩有馀生酬少主，惯从老婢话前闻。", 
            "职司管钥宵忘倦，粪扫庭园晓更勤。", 
            "犬马年衰筋力减，勉供驱策讽同群。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其七 老仆（限勤字）", 
        "type": "律诗", 
        "yun": "文"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "悔谈风月学时流，小字无端唤莫愁。", 
            "去日苦多来日少，他生未卜此生休。", 
            "称心欢乐难圆梦，透骨凄凉易感秋。", 
            "车马稀疏人老大，十年辜负钿箜篌。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其八 老妓（限秋字）", 
        "type": "律诗", 
        "yun": "尤"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "历劫犹存老病身，频年沦落向风尘。", 
            "一筇以外无馀物，半菽难求叹彻贫。", 
            "笑我永为门外汉，问谁能识市中人。", 
            "蹒跚托钵乡村路，黄犬狺狺慎莫嗔。"
        ], 
        "title": "前在海上见会稽徐僧佣所作《九老》诗，意警词练，因仿为之，并限其韵 其九 老丐（限贫字）", 
        "type": "律诗", 
        "yun": "真"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "西风瑟瑟九秋天，历乱芦花扑晚烟。", 
            "随处飘零浑似絮，群生衣被不如绵。", 
            "冬烘头脑人应笑，雪样须眉我自怜。", 
            "寂寞生涯江岸上，雁声明月钓鱼船。"
        ], 
        "title": "芦花", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "回首昭关路已遥，沉冤未雪恨难消。", 
            "悲凉身世馀长剑，落拓生涯付短箫。", 
            "剩有雄图吞越国，空留遗恨咽江潮。", 
            "前胥后种浑相似，鸟尽弓藏叹寂寥。"
        ], 
        "title": "伍员", 
        "type": "律诗", 
        "yun": "萧"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "剩得遗文四百篇，中郎身世剧堪怜。", 
            "卿才未必宜修史，众怒如何与作缘。", 
            "齑臼外孙传后日，芦笳娇女恨胡天。", 
            "琴桐笛竹都无恙，枉把聪明误昔贤。"
        ], 
        "title": "蔡邕", 
        "type": "律诗", 
        "yun": "先"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "苧萝村里女儿身，见说当年苦鬻薪。", 
            "容步亦曾三载习，烟波未必五湖亲。", 
            "孤臣有恨空悬目，邻妇无知枉效颦。", 
            "响屧廊虚香径塞，吴宫花草久成尘。"
        ], 
        "title": "西施", 
        "type": "律诗", 
        "yun": "真"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "冰霜魂魄月精神，好倩梅花为写真。", 
            "庾岭阳回空有约，罗浮梦醒不成春。", 
            "折来此日谁堪寄，修到他生迹已陈。", 
            "羡煞孤山林处士，得从姑射伴仙人。"
        ], 
        "title": "再题梅花画册（代友人作）", 
        "type": "律诗", 
        "yun": "真"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "称说天人了不惭，战云黯黯郁滇南。", 
            "漫将威望誇双陆，行见兵谋窘二庵。", 
            "权集中央空想像，棋输先著太痴憨。", 
            "可怜帝制春同尽，洪宪元年月只三。"
        ], 
        "title": "感事用性芳道人《送友》原韵", 
        "type": "律诗", 
        "yun": "覃"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "莫羡春城景物华，故园耕读自传家。", 
            "饧箫吹起风初暖，禊席归来日半斜。", 
            "闲看儿童调燕雀，时邀亲友话桑麻。", 
            "蜂针渐老莺簧涩，遍地黄金簇菜花。"
        ], 
        "title": "春日田园杂兴四首 其一", 
        "type": "律诗", 
        "yun": "麻"
    }, 
    {
        "author": "殷葆诚", 
        "era": "清", 
        "subtype": "七言律诗", 
        "text": [
            "不图富贵不求名，归老田园了一生。", 
            "半读半耕新事业，老农老圃旧家声。", 
            "春风十里忙驱犊，斗酒双柑漫听莺。", 
            "草色青青杨柳绿，无边景物助吟情。"
        ], 
        "title": "春日田园杂兴四首 其二", 
        "type": "律诗", 
        "yun": "庚"
    }
]