[
    {
        "author": "董嗣杲", 
        "era": "宋", 
        "subtype": null, 
        "text": [
            "山中有流泉，洗耳今无人。", 
            "树阴互蒙密，乌语交昏晨。", 
            "谁能观大运，达此秋与春。", 
            "生意自尔蕃，叶叶分光新。", 
            "藤蔓附女萝，兰茝披荒榛。", 
            "兴言混栖托，随迹安可伸。", 
            "悲哉倦游子，感寓徒酸辛。", 
            "荣枯了不计，老大将迫身。", 
            "潸然眼中泪，堕此衣上尘。", 
            "所耽轩裳故，殊失烟霞亲。"
        ], 
        "title": "古意", 
        "type": "古风", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "东野英溪英，妙寄寒苦诗。", 
            "里社今有井，谁构亭覆之。", 
            "想彼异代贤，孤标夺葳蕤。", 
            "可斋出帝冑，结庐探幽奇。", 
            "分符庐山阳，归葺园与池。", 
            "高怀敦薄俗，万象共眇窥。", 
            "惟怜时不与，舟壑忽夜移。", 
            "身世付永摈，逸驾沦西驰。", 
            "我此偶窃稍，荏苒垂三期。", 
            "两获憩绝境，真与浮世遗。", 
            "牵裾古木底，洗屐官溪湄。", 
            "想像贞曜公，沦落长安时。", 
            "壮心侔元造，沥思抽肝脾。", 
            "衰谢入硬语，难以好爵縻。", 
            "此乡所自出，指点馀芳茨。", 
            "相去五百年，随胜营诗词。", 
            "清扬藉发挥，昧者迷藩篱。", 
            "孟公能归欤，赵侯今已而。", 
            "罢酒闻清弹，眼在空涕洟。", 
            "孰能经始初，欲绵无穷期。", 
            "再传至斯荒，旷望逝水悲。", 
            "丘壑漫独存，岂不重尔思。", 
            "拘情失寝处，触事逢乖离。", 
            "无端菊帽破，不管西风吹。", 
            "俛仰兴替间，惟馀鸥鹭知。", 
            "心遥岁年遒，行将谢尘羁。", 
            "我穷吟更穷，逐逐亦已疲。", 
            "有愧快士志，名盛位任卑。", 
            "制愁游学宫，弗读国朴碑。", 
            "四顾云树苍，雅道谁扶持。"
        ], 
        "title": "赵南康可斋筑屋武康孟保园池乔木极有思致东野故庐藉以表出感古伤今成重游三十韵", 
        "type": "古风", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "发誓游四方，言归多自责。", 
            "秋高风浪险，怀家万山隔。", 
            "江北与江西，梦寐困行役。", 
            "去年病缡褷，客死亦何惜。", 
            "心空病自退，药裹漫山积。", 
            "今日秋又深，谁念饥冻逼。", 
            "祗幸健于酒，酒尽从堕帻。", 
            "醒来听谈空，鸟啼晚峰碧。"
        ], 
        "title": "酒边忆去年苦病", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "归来慰我思，山畴稻田熟。", 
            "雨骤不终朝，水退出平陆。", 
            "梅庐暮色黯，欲入足尚缩。", 
            "月地举深杯，杯光泛纤菊。", 
            "灯明不藉辉，来去绝惭恧。", 
            "所恨怀宝迷，失计资薄禄。", 
            "鄙人更旷纵，肯作阮途哭。", 
            "有时得亲书，多是不再读。"
        ], 
        "title": "闻赵芳洲已归武康梅廨", 
        "type": "古风", 
        "yun": "屋"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "卧病不知暑，况在英溪隅。", 
            "入京涉夜航，药物艰所需。", 
            "汪公业于医，其实真癯儒。", 
            "医故不违理，非但以理拘。", 
            "览镜面百皱，半月怯步趋。", 
            "积忧那得解，肌瘠徒长吁。", 
            "兹晨近秋中，疲惫凭杖扶。", 
            "忽枉黄公驾，慰此困枥驹。", 
            "指我伛偻形，旦暮耽书劬。", 
            "病源肇于心，證与芝术殊。", 
            "所嗟露电如，满岁罹艰虞。", 
            "寒暑复见寇，阎浮可久图。", 
            "行止任天造，其或诮以迂。", 
            "凉轩聆欬唾，眷眷非世娱。", 
            "浮荣信飘风，况复假合躯。", 
            "堕落焦熬坑，难炼六一炉。", 
            "感公致汤馈，瀹盏浮雪腴。", 
            "仙传起死剂，顿醒爪发枯。", 
            "西风捲茅屋，篝灯竹窗孤。", 
            "蔬肠转阳脉，趣向归酒壶。", 
            "谁传病退舍，可奈流俗徒。", 
            "汪黄信可人，彼此皆枌榆。", 
            "往缔中秋盟，未卜月有无。", 
            "因拈二公姓，激我怀东都。"
        ], 
        "title": "坐暑病初招汪学老医次招黄平斋两公枘凿之甚病者反取多事而黄终奏药绩因有中秋共醉之约漫述长句", 
        "type": "古风", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "懒龙入户养慵枝，罢听风雷却听诗。", 
            "头角不争云雨会，精神如畏雪霜欺。", 
            "莫教画手流传去，生怕时人取次知。", 
            "此腹可怜终不负，琅玕朝暮为君披。"
        ], 
        "title": "次韵杨佥判室中竹枝（潜）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "邓林擢干皆楩梓，丹穴生雏即凤凰。", 
            "年少一来无比并，老翁千岁有辉光。", 
            "幕中润泽江湖远，笔下才情锦绣张。", 
            "未必安仁须作县，籍田新赋待文章。"
        ], 
        "title": "送胡仲方二首 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "交情久处临分苦，别意深时著语难。", 
            "志士自期须皓首，故人相劝只加餐。", 
            "乾坤老大千年在，云海扶摇一息看。", 
            "防有能言如子者，解将佳话倚危栏。"
        ], 
        "title": "送胡仲方二首 其二", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "壮岁专城身欲老，儿时射策眼今昏。", 
            "战创满面谁能管，旧事逢人且莫论。", 
            "壁垒旌旗分一路，弟兄父子号名门。", 
            "回瞻永阜陵前柏，莫忘当时教育恩。"
        ], 
        "title": "送东川成路钤（镛）", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "怕听槌鼓发船声，桑梓葭莩两系情。", 
            "病有千回烦访问，贫无一事扰聪明。", 
            "循良只为乡人惜，离别偏令老大惊。", 
            "不记归来多少岁，儿童三见令君行。"
        ], 
        "title": "送醇甫", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "翠壁丹崖云气浮，故人亭下驻行舟。", 
            "潇湘东去连沧海，桂岭西来接永州。", 
            "浦树生烟攒舴艋，岩花覆水叫軥辀。", 
            "谳刑省俗惭无补，目断波间双白鸥。"
        ], 
        "title": "故人亭", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "胜绝今年第一筹，钱湖刘寺雨中游。", 
            "汤倾衢点云随肘，羹汎戎酥雪满瓯。", 
            "竹坞张烟围客住，梅檐翻水劝人留。", 
            "只因元气淋漓手，计会天公作此谋。"
        ], 
        "title": "刘寺置酒遇雨次韵答王大著（容，字南强）", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "闲里光阴已自娱，近添衰病更宜居。", 
            "罗禽乐甚无宾客，庭草欣然罢吏胥。", 
            "一霎阴风催下箔，满堂流水唤开渠。", 
            "家童莫笑先生急，雨过先生缓有馀。"
        ], 
        "title": "大雨", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "只与酴醾话独醒，不随桃李竞时名。", 
            "人怜国色无花对，天与风流并蒂生。", 
            "两两鹤红思并翥，双双鹿紫待齐鸣。", 
            "冲天食野方多庆，尽是仙翁手种成。"
        ], 
        "title": "老人命赋家庭双头牡丹", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "肇开苕霅葬斯文，从此新安族望分。", 
            "牴角烟寒山烈烈，梅溪风切水沄沄。", 
            "何人可志林宗墓，他日应寻董相坟。", 
            "桃李无言蹊自远，五湖清泪湿春云。"
        ], 
        "title": "失题", 
        "type": "律诗", 
        "yun": "文"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "嵩安乡社榻冈阡，野客铭诗嗣子镌。", 
            "花发鸟啼春觅句，草深萤度夜开编。", 
            "竹林名字人知否，玉树禨祥我谓然。", 
            "十万丈夫旁可置，六千君子后多言。"
        ], 
        "title": "读竹林先生墓铭（成州李使君之父）", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "睡过珍林十日红，起看阳艳欲成空。", 
            "有情尽付莺和蝶，无恨堪嗔雨与风。", 
            "原隰望中青一色，栏干凭处意无穷。", 
            "衰翁晚悟人间事，春去春来岁岁同。"
        ], 
        "title": "又病起送春", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "道散斯文体尚浮，韩曾力与化工侔。", 
            "山瞻泰岱岩岩耸，河出昆崙混混流。", 
            "长庆从官销不得，熙宁丞相挽难留。", 
            "沧州奏疏潮州表，犹被人拈作话头。"
        ], 
        "title": "有感韩曾一首（一作刘克庄诗）", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "策策秋声起树枝，遥怜塞下雁来时。", 
            "宁闻中夜荒鸡舞，肯拾他人竹马骑。", 
            "短剑旧曾交侠客，小诗犹作将偏师。", 
            "无情却是青铜镜，刚照书生两鬓丝。"
        ], 
        "title": "有感（一作刘克庄诗）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "我与昔贤生异世，昼思夜梦两微茫。", 
            "掉头堕雾入东海，被发乘风下大荒。", 
            "仙伯已寻丹灶地，武皇亦返白云乡。", 
            "惟应诗卷留天地，宝气虽埋斗有光。"
        ], 
        "title": "有感（一作刘克庄诗）", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "调发年多籍半空，虎符招补至闽中。", 
            "庄农戎服来操戟，太守儒装学拍弓。", 
            "去日初辞乡树绿，到时愁见戍旗红。", 
            "募金莫作缠头费，留制衣袍禦北风。"
        ], 
        "title": "闻城中募兵有感（一作刘克庄诗） 其一", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "莫在军中日募兵，万夫鱼贯列行营。", 
            "悬金都市招徕广，立的辕门去取精。", 
            "二石开弓犹恨少，双重被铠尚嫌轻。", 
            "伍符□属他人手，历历空能记姓名。"
        ], 
        "title": "闻城中募兵有感（一作刘克庄诗） 其二", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "灵符高挂辟方良，宝剂旁搜纳众芳。", 
            "穰穰人情随节变，冥冥古意与□长。", 
            "新裁白雪罗衣润，旋剥黄金角饵香。", 
            "尚想中流见荃棹，徘徊洲浦待巫阳。"
        ], 
        "title": "代任阆州和人重午二首 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "游龙蹴浪锦江高，节物惊人感二毛。", 
            "京洛承平真富贵，江湖风物叹萧骚。", 
            "荃芜有恨流千古，驽骥当年共一槽。", 
            "圣处相期君不肯，自煎明焰泣流膏。"
        ], 
        "title": "代任阆州和人重午二首 其二", 
        "type": "律诗", 
        "yun": "豪"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "深知道长属仁贤，甚爱阳来复旧毡。", 
            "凤历新灰浮缇室，牛星初度转青天。", 
            "五云嘉气书周典，七日灵文验孔编。", 
            "忽忽穷愁休怅恨，东风已到玉梅前。"
        ], 
        "title": "次韵乡人华秀才冬至日投赠二首 其一", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "异乡初见子文章，短至仍逢日吉良。", 
            "下马入门知意重，芳华赠我愧情长。", 
            "笔端风味谁能及，江上形容莫自伤。", 
            "一线阳光真白璧，九衢春梦付黄粱。"
        ], 
        "title": "次韵乡人华秀才冬至日投赠二首 其二", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "绿简朱书扣紫圜，黑烟红电搅黄渊。", 
            "捲残东汉西岷水，翻入南云北梦田。", 
            "病祝香灯犹未炷，疫民针艾已先痊。", 
            "更欣十万天骄子，角脱胶开不上弦。"
        ], 
        "title": "贺孟漕为疫祷雨", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "丹凤飞来紫诏香，六龙初日上扶桑。", 
            "汉廷第一垂清问，潭府三元有故常。", 
            "赋客从来推屈宋，文星依旧照衡湘。", 
            "夜凉天宇清如洗，翼轸光中见柳张。"
        ], 
        "title": "送张柳二生归潭州应举（上即位之初举也）", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一番新火试新茶，又向方桥记岁华。", 
            "草色前头见江树，桑林多处是人家。", 
            "拓开白鸟天边眼，背尽红尘脚底沙。", 
            "临老不知来几度，只看豆麦不看花。"
        ], 
        "title": "上冢还过方桥", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "铜官山下梵坊攲，谁为昭明太子悲。", 
            "鹤去不归松下柱，龟埋空负草间碑。", 
            "谁言象教无销歇，自剖鸿濛有乱离。", 
            "独倚倾墙望淮水，残僧绝影立移时。"
        ], 
        "title": "铜陵县废寺", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "澒洞尘沙迹寄浮，霜茅风棘断冈头。", 
            "几家白酒山城暮，一穗青烽野戍秋。", 
            "战马向年荒此垒，羁鸿今夜宿何洲。", 
            "扁舟直下寒江口，不见甘王卷雪楼。"
        ], 
        "title": "自兴国军治出富池", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "登临乘此暮江风，数尽南飞几字鸿。", 
            "秋水已清天更碧，晓枫未赤枣先红。", 
            "诸公轩冕留情处，万里山河拊髀中。", 
            "壮志已销思拥衲，饱餐蔬饭想虚空。"
        ], 
        "title": "登临", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "富池镇上土风殊，谁悯流民涸辙鱼。", 
            "樵子乞租营屋住，渡官强占庙门居。", 
            "贾舟聚港传官点，鬼店扬沙托法袪。", 
            "第把沽浆招社赛，垆头还有马相如。"
        ], 
        "title": "富池镇上感怀 其一", 
        "type": "律诗", 
        "yun": "鱼"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "髑髅如雪混涂泥，浪打沙填晚更凄。", 
            "烽警上流兵未解，灰寒中土客徒栖。", 
            "怀归日积思鲈切，歌凯风闻集雁齐。", 
            "忧患转深头转白，江云不障夕阳西。"
        ], 
        "title": "富池镇上感怀 其二", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "流民土著两纷纷，朝暮惟知射利勤。", 
            "隔县小家多钓弋，近沙虚地少耕耘。", 
            "望中红叶秋何极，直北黄云路不分。", 
            "僻处绝无佳客过，酒边安得有新闻。"
        ], 
        "title": "富池镇上感怀 其三", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "荒村风物几嗟吁，鬼笑陈人旅更孤。", 
            "鸦黠待船抛食饱，骨灵撑岸蚀泥枯。", 
            "酸肠百结攒年里，古镇三叉截路隅。", 
            "平漠展残斜日赤，有书无雁过西湖。"
        ], 
        "title": "富池镇上感怀 其四", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "求佚徒将意揣摩，临高又惜岁蹉跎。", 
            "隔江山秃秋烟空，入树风号夜浪多。", 
            "童子得钱思远引，邻翁借酒强高歌。", 
            "谩传客路饶孤笛，若老山村只短蓑。"
        ], 
        "title": "富池寓怀", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "客篱倏见野棠开，红紫无心委雨苔。", 
            "闭户自偿书债去，题桥谁作酒佣来。", 
            "晚知屋上青山改，老为江头白骨哀。", 
            "岛瘦郊寒诗是祟，断然难画入云台。"
        ], 
        "title": "闭户", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "雁门市里梵坊通，整理重登兴未穷。", 
            "双剑风高云气压，五杉阁峻水声空。", 
            "欲抛世网离尘境，要扣禅机演祖风。", 
            "况有昔贤遗迹处，白家池上白莲中。"
        ], 
        "title": "重入东林寺", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "我滞湓城每自怜，相逢相倚杖头钱。", 
            "盍簪愁想年穷夜，览镜羞称壮士年。", 
            "萱草满阶堪寿母，梅花绕屋可名仙。", 
            "近家何往非安地，又买槃塘对岸船。"
        ], 
        "title": "李勉之摄广济尉", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "玉立当归香案傍，平时高论凛秋霜。", 
            "锦囊自富惊人语，宝剑犹埋断佞光。", 
            "雨外雷声随地起，江头虹气接天长。", 
            "有谟入告需时用，未忍将身学子房。"
        ], 
        "title": "送张子秀入京", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "得子相慰忍袂分，还栖黄池朱子门。", 
            "雪花著鬓久方湿，酒味裂肠空自温。", 
            "欲问笛起市楼破，不知井通河水浑。", 
            "冻尘难浣见谁说，蜗角蝇头争噬吞。"
        ], 
        "title": "黄池客楼", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "气宇凌虹驾海长，薄游感慨旧封疆。", 
            "家邻贺老千秋观，袖有曾公一瓣香。", 
            "遍走江湖谙客况，快吟风雪过淮乡。", 
            "井蛙我且安愚分，未卜何时共酒觞。"
        ], 
        "title": "送越人姚日章游淮", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "交石夹头栖落鸿，卸桅强饭伤飘篷。", 
            "隔洲渔屋披乱草，入港客舟维古枫。", 
            "际晚望断风帘矗，才晴洗得雪林空。", 
            "旧侨野寺重寻懒，回眺炊烟摇苇丛。"
        ], 
        "title": "重泊杨港", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "汀沙如雪水无声，舟倚蒹葭雁不惊。", 
            "霜气隔篷才数尺，斗杓插地已三更。", 
            "抛书枕畔怜儿子，看剑镫前慨友生。", 
            "尚有乘桴无限意，催人摇橹转江城。"
        ], 
        "title": "舟宿湖口 其一", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "长年人海混潮声，水宿荒凉却夜惊。", 
            "月照空巢乌绕树，风吹短草雁知更。", 
            "要观此地秋涛壮，更待明年春水生。", 
            "不比蜃楼多变见，綵云初日拥层城。"
        ], 
        "title": "舟宿湖口 其二", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "身寄湓城岁月奔，远怀仙苑自乾坤。", 
            "梅林有影吟魂在，陈柏无枝古意存。", 
            "独客此时思上冢，孤山今日定开门。", 
            "西江不似西湖上，处处酬春把酒樽。"
        ], 
        "title": "清明日怀孤山", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "古寺踞城为甲刹，巍峨殿阁矗江云。", 
            "香烟昏壁沿廊黑，砖塔喧铃彻郡闻。", 
            "白日僧归春更静，清明鬼哭夜初分。", 
            "住持羞接闲人话，要访时官杜广文。"
        ], 
        "title": "重游能仁寺", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "宿雨初收湖水香，水边风月阑干长。", 
            "幽情多驻古松里，旧梦几空春草塘。", 
            "移竹栖鸾钟野趣，卷帘通燕怅年光。", 
            "衰残谩自恋名酒，足弱体瘦谁扶将。"
        ], 
        "title": "过林静学湖庄", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "白傅流风尚可寻，炉峰蓊紫掩天阴。", 
            "石埋遗像丹青落，泉绕虚堂岁月深。", 
            "老木寒拖千谷翠，小莲凉矗两池金。", 
            "挑包知是何方侣，空论能参惠远心。"
        ], 
        "title": "白家池亭", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "客愁难遏鬓华添，昼寝醒来饱黑甜。", 
            "春雨褪花粘藓屐，晚风吹燕入芦帘。", 
            "自知阙下家书断，不过城南卜肆占。", 
            "萧散形骸天分定，江城惟有醉厌厌。"
        ], 
        "title": "家书不至自嘲", 
        "type": "律诗", 
        "yun": "盐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "殊乡寒食亦风柔，桃李春香掩燕楼。", 
            "周子墓头谁拜扫，岳家园里自嬉游。", 
            "云连阃节旌旗暗，水泛商船鼓笛浮。", 
            "江国日长饶客思，不知何事阻归谋。"
        ], 
        "title": "江州寒食", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "飘蓬于此趣何迂，破却牢愁是酒壶。", 
            "世上利名休羡有，胸中丘壑不应无。", 
            "秋侵客鬓从添白，春满侯门亦谩朱。", 
            "无地追凉身坐甑，藕花多处忆西湖。"
        ], 
        "title": "暑中客怀", 
        "type": "律诗", 
        "yun": "虞"
    }, 
    {
        "author": "贺铸", 
        "era": "宋", 
        "subtype": null, 
        "text": [
            "扬州商女□□□。", 
            "□□□□□。", 
            "□寄扁舟，江南湖北道。", 
            "津头龙祠屡□。", 
            "□信指、半春前到。", 
            "笑倚危樯，朝来风色好。"
        ], 
        "title": "清商怨 □□□", 
        "type": "词", 
        "yun": null
    }, 
    {
        "author": "贺铸", 
        "era": "宋", 
        "subtype": null, 
        "text": [
            "楼上鼓，转□□。", 
            "□□□□□□□。", 
            "思妇想无肠可断，□□□□□□□。"
        ], 
        "title": "古捣练子 □□□", 
        "type": "词", 
        "yun": null
    }, 
    {
        "author": "贺铸", 
        "era": "宋", 
        "subtype": null, 
        "text": [
            "风头梦、吹无迹。"
        ], 
        "title": "失调名 其二", 
        "type": "词", 
        "yun": "陌"
    }, 
    {
        "author": "贺铸", 
        "era": "宋", 
        "subtype": null, 
        "text": [
            "玉人家，画楼珠箔临津。", 
            "托微风、彩箫流怨，断肠马上曾闻。", 
            "宴堂开、艳妆丛里，调琴思，认歌颦。", 
            "麝蜡烟浓，玉莲漏短，更衣不待酒初醺。", 
            "绣屏掩、枕鸳相就，香气渐暾暾。", 
            "回廊影，疏钟淡月，几许消魂？", 
            "翠钗分、银笺封泪，舞鞋从此生尘。", 
            "任兰舟、载将离恨，转南浦、背西曛。", 
            "记取明年，蔷薇谢后，佳期应未误行云。", 
            "凤城远、楚梅香嫩，先寄一枝春。", 
            "青门外，只凭芳草，寻访郎君。"
        ], 
        "title": "绿头鸭", 
        "type": "词", 
        "yun": null
    }, 
    {
        "author": "董与几", 
        "era": "宋", 
        "subtype": null, 
        "text": [
            "厥初谁剖混沌壳，光明仅透天一握。", 
            "龙门凿断工有馀，劖划巉岩开洒落。", 
            "我来沆砀千崖高，溜雨万丈声萧骚。", 
            "岩上风烟岩下水，晚寻丹灶夜渔舠。"
        ], 
        "title": "题澹山岩（嘉定十二年重九书）", 
        "type": "古风", 
        "yun": null
    }, 
    {
        "author": "董乂", 
        "era": "宋", 
        "subtype": null, 
        "text": [
            "使宇高连徐邈洞，人家都食武昌鱼。"
        ], 
        "title": "句 其三", 
        "type": "句", 
        "yun": "鱼"
    }, 
    {
        "author": "董乂", 
        "era": "宋", 
        "subtype": null, 
        "text": [
            "云影万重连鄂渚，风帆一日到浔阳。"
        ], 
        "title": "句 其四", 
        "type": "句", 
        "yun": "阳"
    }, 
    {
        "author": "董乂", 
        "era": "宋", 
        "subtype": null, 
        "text": [
            "数封天子诏，两代帝王师。"
        ], 
        "title": "句 其五", 
        "type": "句", 
        "yun": "支"
    }, 
    {
        "author": "葛繁", 
        "era": "宋", 
        "subtype": "七言绝句", 
        "text": [
            "真机昔振云门路，祖席今多雪窦孙。", 
            "传到慧林花果盛，须知叶落总归根。"
        ], 
        "title": "题雪窦和尚亲书偈后", 
        "type": "绝句", 
        "yun": "元"
    }, 
    {
        "author": "葛道人", 
        "era": "宋", 
        "subtype": null, 
        "text": [
            "百啭已休莺哺子，三眠初罢柳飞花。"
        ], 
        "title": "句", 
        "type": "句", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "桐溪恩上人，留遗盈束纸。", 
            "初疑龙蛇奋，不敢傲睨视。", 
            "呜呼汶阳翁，父子传心旨。", 
            "手泽落世间，枯尽几砚水。", 
            "言言关世运，字字穷物理。", 
            "悲风飒双鬓，涕泪挥不止。", 
            "思超汉魏高，人可晋唐似。", 
            "逸态出天然，凛若对英峙。", 
            "此时吟啸者，跌荡何可比。", 
            "卷舒手不停，光芒射桯几。", 
            "下取防六丁，急寘空谷里。"
        ], 
        "title": "装伯弜周先生手泽", 
        "type": "古风", 
        "yun": "纸"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "汎秋入禾乡，钝舟无期程。", 
            "西风吹官河，其壤惟新城。", 
            "云围畎亩遍，星零聚落盈。", 
            "前畈出顽犷，有可敌无勍。", 
            "梵坊名能仁，所向乖幽情。", 
            "房房市药富，涤面尘不婴。", 
            "习俗困促迫，意度无专征。", 
            "市沽更漓甚，不堪客子倾。", 
            "偕行得佳士，共此秋榻清。", 
            "未晚急掩扉，屡贻暴客惊。"
        ], 
        "title": "宿嘉兴新城市", 
        "type": "古风", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "龙宫蕴特异，精祷通万灵。", 
            "昭著二百年，锡封专朝廷。", 
            "去年偕宰公，投诚涕欲零。", 
            "驱车入松扉，雨势如建瓴。", 
            "仰高迓灵昐，云敛不暂停。", 
            "烟沉瀑声凉，分坐瀑外亭。", 
            "从兹感佑助，争谓胸百铭。", 
            "治任亦已速，洁谢资芳馨。", 
            "缄素展真忱，要终寄冥冥。", 
            "愿恢溥济功，致此百里宁。", 
            "夜披东堂集，孤灯炯深青。", 
            "朗诵神之聪，壁落山鬼听。"
        ], 
        "title": "洁牲谢响应龙庙予不及往", 
        "type": "古风", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "晚步初月高，忘却子城闭。", 
            "客楼枕新荷，几夜香袭袂。", 
            "羸骸奔走倦，不拟尚凝滞。", 
            "白面佳少年，塞途莫胜计。", 
            "低颜谢许可，不甘暗拭涕。", 
            "穷迫傍人篱，傍篱畏奴隶。", 
            "风采就衰惫，心孔转昏翳。", 
            "见舟思江湖，怀隐睨松桂。", 
            "故人立霄汉，敢诧平生契。", 
            "兹时进退难，假宿义斋第。", 
            "官桥醉尉多，大惧获重戾。", 
            "徘徊益羁愁，愈痛乏边际。", 
            "谗毁那能免，失拥文侯彗。", 
            "身如被酒酣，心类垂旒缀。", 
            "嗟嗟文不绩，有学谩经济。", 
            "逆行且倒施，犹幸舌未敝。", 
            "月西黯蓬莱，城乌声更厉。", 
            "借榻逢可人，度夜等匏系。", 
            "履险复自笑，汨没信此世。", 
            "愿逢阳明仙，餐霞度千岁。"
        ], 
        "title": "越城步月不知子城已闭因托宿赵义斋宅", 
        "type": "古风", 
        "yun": "霁"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "水浅篙师劳，况值夏日炎。", 
            "舟维蔡桥晚，扶行禦顽痁。", 
            "谁期村疃中，双屐苔花粘。", 
            "同行幸同志，出语无猜嫌。", 
            "晓霞晚必雨，故老尝所占。", 
            "两行桑麻香，农计得尽觇。", 
            "偶闻读书声，白叟依茅檐。", 
            "自奋力稼耕，其志方隐潜。", 
            "延我坐俄顷，障日西垂帘。", 
            "竹床半已弊，暂睡亦安恬。", 
            "传酒强我饮，饮绝徒掀髯。", 
            "神思偶尔清，吟兴为此添。"
        ], 
        "title": "病中步入蔡公桥村落间", 
        "type": "古风", 
        "yun": "盐"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "意杳轩中坐，坐见新竹长。", 
            "病夫欲寻睡，不禁竹气凉。", 
            "昏昏度白日，神倦慵举觞。", 
            "偶然探吟处，谁谓醒为狂。", 
            "扶行壶中天，草树含夕光。", 
            "雨桥荷柄闹，亭亭云锦张。", 
            "中有窈窕质，忽透洛妃妆。", 
            "引领不忍去，水风递幽香。", 
            "檐梢鹊啑啑，戒我租夜航。", 
            "我生尚未了，何地安韬藏。", 
            "宵程促登津，食息何皇皇。", 
            "郭南待朝渡，西陵晚苍茫。"
        ], 
        "title": "自武康入京随即渡越", 
        "type": "古风", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "清莫清兮河中水，白莫白兮头上丝。", 
            "河清头白自千古，有身清白知为谁。", 
            "提篮采桑西城妇，容发蓬勃霜色欺。", 
            "传是长安估客女，二八嫁与东邻儿。", 
            "东邻儿郎负枭獍，别家出戍征羌夷。", 
            "沙场杳邈绝信息，应门无子难撑支。", 
            "花荣草枯知几度，日升月落常双驰。", 
            "力勤织纴活旦暮，堂前姑老心惊疑。", 
            "攒心万苦失头绪，年如逝水何能追。", 
            "不恨儿郎祗恨妾，有生无分安齐眉。", 
            "西邻女儿年将笄，双髻压颈簪花枝。", 
            "金钿贴额腮凝脂，笑妾采叶愁蚕饥。", 
            "妾身薄命何暇恤，所嗟母子各天涯。", 
            "空闺誓此守清白，不愿封侯愿早归。"
        ], 
        "title": "赋得河中之水曲", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "苕溪直西山嶙峋，莫干矗空参北辰。", 
            "荒村去县未甚远，日落将尽埋红轮。", 
            "羁人憩此醉徒御，僻壤曾际神禹巡。", 
            "敝祠古木质拥肿，色泥痴塑防风身。", 
            "遥遥石径险如栈，芒屦掣足移换频。", 
            "狂贪游历不顾倦，肯因巇崄嗟迷津。", 
            "锦卷要演江海思，拍塞景物描天真。", 
            "偶翻邑志宁讹舛，下笔希古今无人。"
        ], 
        "title": "武康防风王庙前入西乡山中旷游归看邑志偶成", 
        "type": "古风", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "今晚后溪风色顺，暑威未肯回凉信。", 
            "独泛官河雨气收，野林鸦落归无阵。", 
            "听钟摇出港汊重，新塘光现横空龙。", 
            "松头暝破月色吐，油云散尽回千峰。"
        ], 
        "title": "武康附夜航入京", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "宾从齐声歌提壶，有酒在樽殽在厨。", 
            "秋高广寒桂子落，时零金粟成泥涂。", 
            "秋空月露炯冰玉，情深莫出南山屋。", 
            "自驻南山持酒卮，愁人惊糁陶家菊。", 
            "花枝易空人易老，人生安得无丑好。", 
            "只须傲兀醉乾坤，人老花空如电扫。"
        ], 
        "title": "秋夜宴客歌", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "日色荡晓香尘起，上苑春融锦屏里。", 
            "蕙枝小叶攒石台，桃英乱糁浮池水。", 
            "鳞波皱云展翠绡，羽幰逐风飒珠履。", 
            "骝飞步袅蹀躞高，杯行声度提壶美。", 
            "提壶朝暮啼芳阴，啼尽东君脉脉心。", 
            "螭毬流影晚阳浅，兽匜喷香淑景深。", 
            "灵鼍鼓曲肯停调，绿蚁漾艳争欢斟。", 
            "醉情得向芳辰畅，香车回碾银蟾沈。"
        ], 
        "title": "羽觞飞上苑", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "野分霜信薄，溪落雨痕乾。", 
            "僻邑催冬早，遥林积暝寒。", 
            "鸡栖隐坏壁，鹤老恋空关。", 
            "烛下哀筝发，楼头送漏残。"
        ], 
        "title": "满替在眼即景赋二首 其一", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "菊向篱阴老，松连石影交。", 
            "山梨寒脱树，溪鸟晚投巢。", 
            "欲把肩舆卸，先将手版抛。", 
            "是时柴户月，任客带吟敲。"
        ], 
        "title": "满替在眼即景赋二首 其二", 
        "type": "古风", 
        "yun": "肴"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "浪儿重规利，半世家如寄。", 
            "千金得美人，长向船窗醉。"
        ], 
        "title": "估客谣二首 其一", 
        "type": "古风", 
        "yun": "寘"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "溺利谁知轻，性流甚于水。", 
            "东去复西回，难将逝水比。"
        ], 
        "title": "估客谣二首 其二", 
        "type": "古风", 
        "yun": "纸"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "相逢愁醉霅溪西，老却陈思七步诗。", 
            "二十年前亲擢第，孤忠曾际穆陵知。"
        ], 
        "title": "逢曹子敬知录三首 其一", 
        "type": "古风", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "州县间关老调官，青衫敝尽只儒酸。", 
            "玉堂学士思求代，珍重春风在笔端。"
        ], 
        "title": "逢曹子敬知录三首 其二", 
        "type": "古风", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "屏气安时彼此同，此时虹燄已销空。", 
            "东君造化搀春早，看取花开自在红。"
        ], 
        "title": "逢曹子敬知录三首 其三", 
        "type": "古风", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "肪花簌簌缀茸茸，谁觌长生欲此逢。", 
            "黄雪凝钗资雾滃，翠虬吐汞借雪封。", 
            "酿浆可问通仙醉，捻饼须知渍蜜供。", 
            "飘砌忍看僧扫去，异香蹑取茯苓踪。"
        ], 
        "title": "松花", 
        "type": "古风", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "海色连云气，登临晚不同。", 
            "越山齐北斗，秦树起西风。", 
            "灯火官桥暗，笙歌店桥空。", 
            "小楼无梦里，谁此种梧桐。"
        ], 
        "title": "越上", 
        "type": "古风", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "石砌秋新展绿衣，绿衣凉矗嫩琼飞。", 
            "低抽叶面几丛矮，高丛花头二寸肥。", 
            "月下自矜明艳盛，坛边谁认堕翘非。", 
            "午风扫净青蝇止，还有清香眩落晖。"
        ], 
        "title": "玉簪花", 
        "type": "古风", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "田头遇白叟，争说长官清。", 
            "决讼如转烛，往往得其情。", 
            "高风古灵派，惠泽流花城。", 
            "荷锸遍阡陌，咸乐及时耕。", 
            "桑埂翠阴老，稻坂黄云平。", 
            "积爱发谣诵，连屋歌壤声。", 
            "春山映酒艳，秋篱挹金英。", 
            "我滞亦已久，欲往摇心旌。", 
            "有时递信音，展转思盍并。", 
            "重当买孤航，展拜陶渊明。"
        ], 
        "title": "寄彭泽陈明府", 
        "type": "古风", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "郭北下湖枕苍绿，书屋奈此五月溽。", 
            "凉台水榭自柳阴，独敛修程困羁束。", 
            "心心岩峰不得住，瀑声萦回梦不足。", 
            "世故屈摺歌刺促，谁识其人美如玉。"
        ], 
        "title": "寄韩玉玙二首 其一", 
        "type": "古风", 
        "yun": "沃"
    }, 
    {
        "author": "董嗣杲", 
        "era": "宋", 
        "subtype": null, 
        "text": [
            "凉梦几回绕孤玙，想见绝得人间暑。", 
            "西湖瀛屿绿更炽，君胡为兮不安处。", 
            "信美非土固所虑，楼台近水何多阻。", 
            "自顾形骡况栖湿，未蓍共此清夜语。"
        ], 
        "title": "寄韩玉玙二首 其二", 
        "type": "古风", 
        "yun": "语"
    }, 
    {
        "author": "葛琳", 
        "era": "宋", 
        "subtype": null, 
        "text": [
            "井络西南区，成都号佳丽。", 
            "锦城十里外，景物居然异。", 
            "傍萦浣花溪，中开布金地。", 
            "杜宅岿遗址，任祠载经祀。", 
            "自昔岁一游，有亭久摧废。", 
            "将期汎舟会，先此留旌骑。", 
            "弗基矧肯构，后人莫予嗣。", 
            "冠盖或戾止，风雨亡所庇。", 
            "我公至之初，行乐徇人意。", 
            "柅车集宾组，幕天陈燕器。", 
            "苟弗谋高明，胡为革媮敝。", 
            "鸠工度材用，奢俭求中制。", 
            "举从县官给，下靡秋毫费。", 
            "巍然大厦成，甚于折枝易。", 
            "藩条息偃暇，时律清和际。", 
            "落成及休辰，夙驾忻重诣。", 
            "群嬉逐使毂，杂处同蚕市。", 
            "栋宇美可观，席筵陈有次。", 
            "芳樽既罢撤，綵舲爰登憩。", 
            "夹岸布缇帟，中流喧鼓吹。", 
            "溯沿烟霭间，禽鸟共翔戏。", 
            "都人与士女，叠足连帷被。", 
            "弄珠疑汉曲，浮觞均洛禊。", 
            "晻晻日将暮，熙熙众皆醉。", 
            "恍入武陵源，却返尘寰世。", 
            "自是毕遨赏，始复专民事。", 
            "农耕士就学，商贩工居肆。", 
            "蜀邦生齿繁，衣食良艰匮。", 
            "三时急耕播，寸壤无遗弃。", 
            "兹焉俾暇逸，所以慰勤瘁。", 
            "上赖天子心，慎重坤维寄。", 
            "既择迩臣德，来秉诸侯瑞。", 
            "且命太史贤，出揽清澄辔。", 
            "第务广教育，孜孜布仁惠。", 
            "匪图极聚敛，规规奉邦计。", 
            "和气斯涵濡，群生皆茂遂。", 
            "乃跻富寿域，共乐升平治。", 
            "不才备属僚，罔补公家利。", 
            "荫宇幸焉依，雅声惭善继。", 
            "愿比召南篇，永歌棠蔽芾。"
        ], 
        "title": "和运使学士浣花亭", 
        "type": "古风", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "岣嵝峰前法轮寺，少林阁后访碑轩。", 
            "子宣介甫清诗在，双井毗陵白榜悬。", 
            "文本记成当国日，退之句就贬官年。", 
            "从来治乱无多术，只在诸人进退边。"
        ], 
        "title": "丙寅法轮寺阅前贤碑板有感", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "学古光阴惜寸分，济时心胆慕华勋。", 
            "少年有意不称意，暮景欲云何所云。", 
            "行矣未能真不惑，归与长恐遂无闻。", 
            "朝来不敢看清镜，怕有轻霜下碧云。"
        ], 
        "title": "头颅四十有感", 
        "type": "律诗", 
        "yun": "文"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "步屧随春亦偶来，堂前双燕莫深猜。", 
            "明年我自沧浪去，无限人从紫陌回。", 
            "宝扇临风听曲度，绣帘低日看花开。", 
            "一尊幸许陪诸老，急拍深杯未用催。"
        ], 
        "title": "次韵酬查仲文春日宴集", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "陶春庭院起鞦韆，赛社人家踏舞筵。", 
            "生日新来逢此日，今年好去胜常年。", 
            "旧栽桂子孙枝盛，老对萱丛孺色鲜。", 
            "待得儿曹俱鹤发，五纹双髧戏尊前。"
        ], 
        "title": "老母生朝", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "春风建邺花如锦，社日秦淮酒似油。", 
            "绣阁相传住针线，高堂有喜送觥筹。", 
            "兔经三夜光长好，燕入新年语不休。", 
            "商略重闱何许寿，八千才是一春秋。"
        ], 
        "title": "又代庠孙", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "老梅坡底万花黄，未问重阳且少阳。", 
            "华岳金天钟宝器，屏星初月照琴堂。", 
            "阿连句好珠躔聚，文度归来玉树香。", 
            "千岁易逢难此会，明年湖海却相望。"
        ], 
        "title": "丈人任知县生朝", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一秋六诰入于门，总是君恩与父恩。", 
            "拔起单贫新氏族，训开痴騃小儿孙。", 
            "于今教养功都就，畴昔乡闾道愈尊。", 
            "乐事满怀无一欠，只消长寿看仍昆。"
        ], 
        "title": "大人生朝六首 其一 安世", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "晓锵环佩谒仙灵，退著班衣戏宁馨。", 
            "帝所已开天佑节，新闱又拜老人星。", 
            "为臣为子真逢运，斯万斯千并与龄。", 
            "圣主萝图长奕奕，仙翁华发再青青。"
        ], 
        "title": "大人生朝六首 其二 宜孙", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "岧峣丹阙六龙飞，浩荡鸿私下九围。", 
            "花结初颁红锦帙，宝香新拜绿荷衣。", 
            "未曾贺刺周闾里，又报升柴享禁闱。", 
            "千岁几番蒙帝泽，一年两度被恩辉。"
        ], 
        "title": "大人生朝六首 其三 寅孙", 
        "type": "律诗", 
        "yun": "微"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一年好景是重阳，萸紫樨红菊更黄。", 
            "可但初旬堪落帽，不□二九再飞觞。", 
            "芝书况有重重庆，桂种仍传衮衮芳。", 
            "岁岁年年秋色里，玳筵红烛醉风光。"
        ], 
        "title": "大人生朝六首 其四 容孙", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "隔江遥望小蓬莱，满眼风光入寿杯。", 
            "涌起涛江为玉酒，泻开东海作金罍。", 
            "山龙恰为供香兽，桥鲤真堪截锦腮。", 
            "雁字满天霞正赤，染成诗轴胜于坯。"
        ], 
        "title": "大人生朝六首 其五 康孙", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "角羁小小未多知，但识堆盘果实奇。", 
            "星女机边榴粲粲，炎官伞底柿累累。", 
            "绿皱紫壳如拳栗，玉液金肌似碗梨。", 
            "愿得仙翁千岁寿，长分馀颗及孙儿。"
        ], 
        "title": "大人生朝六首 其六 庠孙", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "引罢琳宫祝寿班，团团初日上云间。", 
            "微风不动靴袍暖，千骑无哗锦绣环。", 
            "一色新花迷远近，十分和气满江山。", 
            "边城尽日闻箫鼓，岂料今朝有此闲。"
        ], 
        "title": "瑞庆节", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "台星入轸照三湘，申画南云作寿乡。", 
            "太始以来山色在，北流无尽水声长。", 
            "曾开皇极颁诸福，亲把鸿钧转八荒。", 
            "却倚虚栏看平楚，野潢闲受济川航。"
        ], 
        "title": "题周丞相寿沙亭", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "金鸭烟青蜡炬红，玉龟山上劝春风。", 
            "乍寒还暖花无数，似缺疑圆桂欲中。", 
            "八十又三人所羡，双瞳如漆寿难穷。", 
            "七千九百十七岁，始共椿龄一半同。"
        ], 
        "title": "方太君生日 其一", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "飘飘南极上明星，浩浩东风入翠醽。", 
            "春最好时才中半，人难学处是修龄。", 
            "已开棠树千枝锦，尚欠蓂花一荚青。", 
            "更愿儿孙添晚景，早收丹桂媚慈庭。"
        ], 
        "title": "方太君生日 其二", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "千岁光阴二十停，一停才向此时盈。", 
            "律筒又报三阳近，历草还飞四荚轻。", 
            "冉冉春盘行细绿，泠泠臈盏泻空清。", 
            "不须更煮囊中药，息气存神自久生。"
        ], 
        "title": "六叔母生日 其一", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "已传春日在春前，诞日欺春又占先。", 
            "百面玉盘檠菜缕，两行红烛罩沉烟。", 
            "自从梅里迎王母，直到荷时庆老仙。", 
            "拦住东风头与尾，中间和气一千年。"
        ], 
        "title": "六叔母生日 其二", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "去岁亲前捧寿杯，如今万里独西来。", 
            "遥知此日怜儿妇，应抚南枝问雪梅。", 
            "百尺灯山初转眼，一卮春酒欲酡腮。", 
            "愿言尊幼俱彊健，归著斑衣伴老莱。"
        ], 
        "title": "内子生日 其一", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "东风吹草未成花，物色相看意已嘉。", 
            "游女尽从灯夕出，家人重向寿辰誇。", 
            "层层膝下孙枝长，衮衮天边帝綍加。", 
            "欲和晏公延寿曲，红鸾紫凤劝流霞。"
        ], 
        "title": "内子生日 其二", 
        "type": "律诗", 
        "yun": "麻"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "人间十八最风流，更占新年第一筹。", 
            "北梦南云春渐暖，星桥火树夜初收。", 
            "舅姑未老椿松固，儿女成行璧玉稠。", 
            "但得长年同饱饭，其他万事更何求。"
        ], 
        "title": "内子生日 其三", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "居士新年六秩来，细君初庆绮筵开。", 
            "朱颜拂拂生银勺，华发鲜鲜上玉台。", 
            "女嫁男婚成次第，殃销祸散到耆鲐。", 
            "高堂一曲斑衣舞，我唱君随作老莱。"
        ], 
        "title": "内子生日 其四", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "去年客里念庭闱，今日尊前捧寿卮。", 
            "乐事赏心仍有月，好天良夜可无诗。", 
            "秋原绝粒真成旱，俚俗烧灯不负时。", 
            "一笑难逢须自庆，几人对酒得开眉。"
        ], 
        "title": "又中秋诗 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "烟清露冷月明中，无古无今此夕同。", 
            "大地山河归影里，白银宫阙上天东。", 
            "人情可是随时别，酒盏真堪对影空。", 
            "来岁相逢应更好，丹梯高处独乘风。"
        ], 
        "title": "又中秋诗 其二", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "天生明月照秋空，人把鲜晴候岁功。", 
            "可忍浮云来镜里，更堪风雨落庭中。", 
            "旌旗踏浪惊吴俗，灯火连街见楚风。", 
            "江海归来心未稳，犹疑醒眼是朦胧。"
        ], 
        "title": "又中秋小雨", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "觥船老去不能空，诗律衰来渐少功。", 
            "此夜轮边谁得句，一壶花下偶成中。", 
            "光分少皞金天露，气挟蓐收阊阖风。", 
            "只恐嫦娥须自悔，何如云里放朦胧。"
        ], 
        "title": "又月出次韵", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "乱山深处过中秋，客里今年分外愁。", 
            "坐想鸰原挥兔翰，遥知鹤发念貂裘。", 
            "一身四处为肝胆，有月无人与献酬。", 
            "急唤老兵同浊酒，强排孤愤作清游。"
        ], 
        "title": "又中秋沿檄新昌道中有怀二首", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "土牛门外打春鞭，綵凤堂前庆寿笺。", 
            "西母东公俱得岁，古稀今有见双全。", 
            "群仙别演长生籍，大历重开甲子年。", 
            "更值圜坛鸡赦出，两封花诰一般鲜。"
        ], 
        "title": "母氏立春日庆七十（十一月二十七日）", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "香梅细柳竞芳辰，预报新年两日春。", 
            "未得犀盘传菜缕，且看玉盏泛松仁。", 
            "东风衮衮添孙竹，南极双双照寿椿。", 
            "正是门阑多喜日，乘龙娇客翠袍新。"
        ], 
        "title": "六叔母生朝（十二月十九日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "绛帷犀镇绣帘低，翠竹龙香锦帕齐。", 
            "百柂琼艘倾竹酝，千年眉寿辑萱闺。", 
            "堂东已见床堆笏，庭下行看玉满畦。", 
            "岁晚逢春知有意，天教齯齿受新褆。"
        ], 
        "title": "又代作", 
        "type": "律诗", 
        "yun": "齐"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "月律从渠大小旬，先生随意作生辰。", 
            "以谦自养何嫌晦，与复俱来特地新。", 
            "千岁日将宫线数，五方云作寿香陈。", 
            "葭灰寂寞今无赖，拟向黄钟托此身。"
        ], 
        "title": "妻兄任以道生朝", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "雁字书空极劲遒，江流东去不流愁。", 
            "梦归破屋南山下，身落寒沙古渡头。", 
            "雪意已坚狂问酒，风威未厉懒添裘。", 
            "土人识得沧浪客，特地相期剧醉留。"
        ], 
        "title": "泊李家渡", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "断陇横溪出酒旗，乘疲小憩晚阴时。", 
            "幽林合翠痕痕净，远瀑飞琼派派奇。", 
            "水迥起风传鹳垤，村荒入夕见鸡埘。", 
            "竹间谁拂农家壁，觅写如今夜醉诗。"
        ], 
        "title": "入庐山", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "茶灶烟沉午睡迟，故山云远思依依。", 
            "桑麻得雨侵檐长，燕雀临风掠水飞。", 
            "簪帽无花徒绕砌，探瓶有粟且扃扉。", 
            "翔空何处胎仙唳，华表当年识令威。"
        ], 
        "title": "午睡", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "晴向过溪亭下留，拂碑慨想晋时流。", 
            "云生古树茑萝雨，风捲脩廊松竹秋。", 
            "登阁冷知山扑面，照池凉觉水澄眸。", 
            "捻香礼遍远公墓，僧舍乞茶谈赵州。"
        ], 
        "title": "入东林寺", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "蒲帆发处渺回程，杨港渔家晚饭晴。", 
            "日转江空风势紧，水浮树秃雪枝明。", 
            "饥肠恋酒垂涎觅，愁眼供诗就口成。", 
            "天念奚囊向艰涩，故令岁晚迓春行。"
        ], 
        "title": "泊杨港 其一", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "龙华寺北板桥平，几户淮民结屋成。", 
            "屡向封疆窥版籍，独游淮海陋功名。", 
            "去年过此曾寻胜，今日逢人似隔生。", 
            "怀抱激昂无可制，埋篷心折听江声。"
        ], 
        "title": "泊杨港 其二", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "银林驿路雪离披，行迹茫茫自苦悲。", 
            "不忍早梅经细雨，却欣折竹压枯篱。", 
            "身嫌出陆肩舆破，足涉沿溪口岸迟。", 
            "荒店无人尘满釜，岂堪独力任晨炊。"
        ], 
        "title": "银树道上", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "迹寄邮程冒冷云，病身染透客衣尘。", 
            "攲倾茅店清眠雪，想像梅村远醉春。", 
            "樵子独还衣卸湿，篙人相告酒赊频。", 
            "荒鸡唱断天将曙，快解孤篷野渡滨。"
        ], 
        "title": "雪阻李家渡", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "沽酒难浇傀儡胸，风平浪息卧孤篷。", 
            "寒知僵舣雷江口，醒落狂吟雪店中。", 
            "劳去有身侔病鹤，愁回无耳听哀鸿。", 
            "行人那比淮人逸，豆饭藜羹乐岁终。"
        ], 
        "title": "泊雷江", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "古翠深中拥紫烟，幽行先酌石溪泉。", 
            "未能耕野安愚分，且乐游山趁壮年。", 
            "五色在前难障碍，连镳来此可留连。", 
            "杏花林里閒风月，况有宗人演地仙。"
        ], 
        "title": "入庐山感兴", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "叠叠苍峦别是天，往来即是地行仙。", 
            "拨云峰底落红雨，冷翠谷中浮紫烟。", 
            "树色净依山色古，樵声清共瀑声传。", 
            "远公不作渊明醉，结社徒然怀白莲。"
        ], 
        "title": "庐山道中", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "几回问渡野阴浓，趁早相呼舣短篷。", 
            "千里晚沈鸿翼信，片帆凉卸马头风。", 
            "官坊酒浊秋旗破，客店人荒晚釜空。", 
            "量取异乡愁几斛，只须倾泻锦囊中。"
        ], 
        "title": "马头渡", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "病身尚蛰灌婴城，归梦长悬醒复成。", 
            "衰鬓缡褷搀鹤瘦，安书隔阔见鸿惊。", 
            "山遥晴有侵檐色，树秃秋无撼野声。", 
            "只欲养疴求退静，栖迟泉石适归情。"
        ], 
        "title": "江城怀隐", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绝境惟闻天籁音，山游重缀壁龛吟。", 
            "春生仙瓮新篘酒，尘锁书床旧调琴。", 
            "丹井月空梧积满，瑶台雨渍藓埋深。", 
            "明朝襆被归城市，万叠苍峦有梦寻。"
        ], 
        "title": "重过清虚庵", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "相过失喜晚炊香，同坐閒曹况味长。", 
            "江日下山云半赤，淮柑离土叶全黄。", 
            "殊乡酒味聊濡口，吊古诗章易刺肠。", 
            "忆得旧邀梅院醉，万灯环锦阁新装。"
        ], 
        "title": "晚过陈峰廨酒边怀旧", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "对月飞觞往事休，胡床寂寞庾公楼。", 
            "西风解使蛩专夜，长日能无酒送愁。", 
            "新雁阵分离塞徼，残萤火死落汀流。", 
            "醉来独卧梧窗下，静听胡琴拨怨秋。"
        ], 
        "title": "秋夜对雨", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "独下閒阶信杖行，虚空万籁挟秋声。", 
            "天连淮树千章暗，月照庐峰九叠明。", 
            "旧信传讹寒雁过，短生催老晓鸡鸣。", 
            "可忧何止心头事，戍接荆流尚甲兵。"
        ], 
        "title": "浔阳馆晚步", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "云罨厅檐草拥门，荻花掠岸雪纷纷。", 
            "龙行费圣祠前雨，鸦聚甘王墓上云。", 
            "绝巘树环孤市尽，乱溪水入大江分。", 
            "邑民还有思莼兴，帘底琴声寂不闻。"
        ], 
        "title": "广济县（寄治富池）", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "云樯风柂舣江湄，客寄何心听是非。", 
            "国课转亏商旅瘠，县官频易吏胥肥。", 
            "花迷夜市灯初合，柳匝寒田水自围。", 
            "今古通津离别地，晓沙晴日出蟂矶。"
        ], 
        "title": "芜湖县", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "酒兴那如归兴浓，此行谁信破囊空。", 
            "扁舟小舣庐江外，雨夜深埋虎穴中。", 
            "独客痛心无可说，何人料事偶相同。", 
            "昏时抛过铜陵去，不管长江起北风。"
        ], 
        "title": "泊庐江县界几遭寇掠", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "吴说天池两字真，梵坊突兀鼓钟声。", 
            "圣灯逐夜朝文阁，雷火何年损相轮。", 
            "足下有云如隔世，眼前无地可容尘。", 
            "追严不枉祠忠定，招得吟僧作主人。"
        ], 
        "title": "天池寺", 
        "type": "律诗", 
        "yun": null
    }, 
    {
        "author": "葛逸", 
        "era": "宋", 
        "subtype": "五言律诗", 
        "text": [
            "楼观倚云端，烟收陆海宽。", 
            "苍崖留剑迹，古木见龙蟠。", 
            "石径青苔滑，霜林木叶乾。", 
            "凭栏千里豁，爽气逼人寒。"
        ], 
        "title": "虎丘呈元机上人", 
        "type": "律诗", 
        "yun": "寒"
    }, 
    {
        "author": "葛敏修", 
        "era": "宋", 
        "subtype": null, 
        "text": [
            "一泻三百里，列为十八滩。"
        ], 
        "title": "句 其一", 
        "type": "句", 
        "yun": null
    }, 
    {
        "author": "葛敏修", 
        "era": "宋", 
        "subtype": null, 
        "text": [
            "从今益勉为忠义，一噎如何便废餐。"
        ], 
        "title": "句 其二", 
        "type": "句", 
        "yun": "寒"
    }, 
    {
        "author": "葛敏修", 
        "era": "宋", 
        "subtype": null, 
        "text": [
            "章江来自西，贡水东其源。", 
            "合流虎头下，共注鳖口村。"
        ], 
        "title": "句 其三", 
        "type": "句", 
        "yun": "元"
    }, 
    {
        "author": "葛敏求", 
        "era": "宋", 
        "subtype": "七言律诗", 
        "text": [
            "几年埋塞称筠根，虎识灵源为剖分。", 
            "僻处旧应无客到，遗踪久不使人闻。", 
            "细穿幽窦声投石，猛出层岩冷喷云。", 
            "赖有贤侯精鉴在，图经补缉得完文。"
        ], 
        "title": "定山虎跑泉和韵", 
        "type": "律诗", 
        "yun": "文"
    }, 
    {
        "author": "葛敏修", 
        "era": "宋", 
        "subtype": "七言绝句", 
        "text": [
            "不用山僧供帐迎，世间无此竹风清。", 
            "独拳一手支颐卧，偷眼看云生未生。"
        ], 
        "title": "题南华竹轩", 
        "type": "绝句", 
        "yun": "庚"
    }, 
    {
        "author": "葛密", 
        "era": "宋", 
        "subtype": null, 
        "text": [
            "色空了了空还执，体相如如相即非。"
        ], 
        "title": "句 其一", 
        "type": "句", 
        "yun": "微"
    }, 
    {
        "author": "葛密", 
        "era": "宋", 
        "subtype": null, 
        "text": [
            "山禽啼晓四时别，林薮战秋千里空。"
        ], 
        "title": "句 其二", 
        "type": "句", 
        "yun": null
    }, 
    {
        "author": "葛密", 
        "era": "宋", 
        "subtype": null, 
        "text": [
            "我悟惝来空世界，师知休去忘形骸。"
        ], 
        "title": "句 其三", 
        "type": "句", 
        "yun": "佳"
    }, 
    {
        "author": "葛寅炎", 
        "era": "宋", 
        "subtype": null, 
        "text": [
            "谁凿混沌窍，龙马出澄渊。", 
            "笃生羲文圣，立极先后天。", 
            "三三羑所演，两两山之连。", 
            "不假人安排，自有天浑全。", 
            "咸阳烈焰起，斯文独不烟。", 
            "中更九师斸，惨于秦火然。", 
            "言湮道随裂，尔来千馀年。", 
            "皇乎钜宋兴，奎聚五珠联。", 
            "天子图出地，复钟二钜贤。", 
            "门外俨立雪，窝中闲弄丸。", 
            "数加一倍法，书得七分传。", 
            "文后不为后，羲先不为先。", 
            "呜呼中天易，锁簧透黄轩。", 
            "厥数则用六，是为归藏焉。", 
            "观象历可纪，聆凤律相宣。", 
            "芸芸茁九地，终至硕果坚。", 
            "薛野鳦未乳，鼎湖龙已仙。", 
            "敦哉司徒氏，而把五教权。", 
            "滔滔祚其海，始达溜涓涓。", 
            "韬光夏台出，拨乱南巢迁。", 
            "执中亦建中，道体无些偏。", 
            "义礼两夹持，以此裕我昆。", 
            "姓别取诸子，世号遽以千。", 
            "甲庚至丁乙，天潢衍庆源。", 
            "不幸辛也虐，竟以甲子颠。", 
            "牝晨艳方煽，太白旗已竿。", 
            "衣宝炎炎里，道器俱无存。", 
            "仁哉尔王子，独抱祭器奔。", 
            "想偕此书抱，器完道亦完。", 
            "有客皓其马，归作周之藩。", 
            "俾食豫土毛，一发千钧绵。", 
            "不然之宋叟，胡此得坤乾。", 
            "我知苍苍者，寄道于不言。", 
            "孔也商之人，宋也商之孙。", 
            "茫茫宇宙阔，斯道萃一门。", 
            "粤从两楹梦，寥寥绝韦编。", 
            "浅者胶于卜，深者痼于玄。", 
            "固哉房直日，诞矣雄入泉。", 
            "八工亮图法，百贾庄肆钱。", 
            "皮毛太初历，糟粕一行禅。", 
            "天窗两呼吸，谁契希夷眠。", 
            "极根一动静，谁悟溓翁圈。", 
            "邵程又尘土，河洛空奫涟。", 
            "翕固张之的，晦乃彰之根。", 
            "节彼雁南荡，气复合真元。", 
            "攒青华盖卓，湛碧芙蕖妍。", 
            "石乳腻昏雨，玉红绚朝暾。", 
            "孕此古心子，通身太极浑。", 
            "香如梅月咽，朱浥花露研。", 
            "吉凶扣灵蔡，消长听啼鹃。", 
            "寂虑那三画，游神这一环。", 
            "六十六十四，甲甲卦卦圆。", 
            "仰接先天后，俯超后天前。", 
            "中天此中兴，亚康节伊川。", 
            "问君易何在，庭草翠无边。"
        ], 
        "title": "题三易备遗（咸淳癸酉四月朔日）", 
        "type": "古风", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "非心非佛亦非物，五凤楼前山突兀。", 
            "艳阳影里倒翻身，野狐跳入金毛窟。"
        ], 
        "title": "颂", 
        "type": "偈颂", 
        "yun": "月"
    }, 
    {
        "author": "葛郯", 
        "era": "宋", 
        "subtype": null, 
        "text": [
            "大洋海里打鼓，须弥山上闻钟。", 
            "业镜忽然扑破，翻身透出虚空。"
        ], 
        "title": "临终偈", 
        "type": "偈颂", 
        "yun": null
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "十里平湖浸晓光，玉鸾飞舞镜中央。", 
            "也知青女催梳掠，淡拂铅华试靓妆。"
        ], 
        "title": "湖天霜晓", 
        "type": "绝句", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "画阑目断楚云西，芳草连天客思迷。", 
            "家在江南烟雨里，落花时节杜鹃啼。"
        ], 
        "title": "暮春杂兴 其一", 
        "type": "绝句", 
        "yun": "齐"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "紫椹累累缀碧桑，林塘雨过绿生香。", 
            "荆扉昼掩苍苔寂，留得芸签伴日长。"
        ], 
        "title": "暮春杂兴 其二", 
        "type": "绝句", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "闭门花落又春深，白纻歌残对晚斟。", 
            "惆怅年来心绪恶，一庭烟草绿沉沉。"
        ], 
        "title": "暮春杂兴 其三", 
        "type": "绝句", 
        "yun": "侵"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "兰杜初芳湘水春，鹧鸪啼处草如茵。", 
            "双鱼不寄衡皋信，空有灯花入梦频。"
        ], 
        "title": "暮春杂兴 其四", 
        "type": "绝句", 
        "yun": "真"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "燕子声中日正长，读残书卷乱堆床。", 
            "梦回却爱西窗寂，闲看松花带夕阳。"
        ], 
        "title": "暮春杂兴 其五", 
        "type": "绝句", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "一声鶗鴂又春休，风簸榆钱满地流。", 
            "燕子不知花落尽，等闲飞过柳边楼。"
        ], 
        "title": "次子泉韵 其一", 
        "type": "绝句", 
        "yun": "尤"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "月转庭花玉一阑，宝钗不卸待郎看。", 
            "丁香拟结相思梦，无柰东风作社寒。"
        ], 
        "title": "次子泉韵 其二", 
        "type": "绝句", 
        "yun": "寒"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "城笳吹下暮云边，萤照书帷夜未眠。", 
            "游子不堪征袖薄，西风懒诵捣衣篇。"
        ], 
        "title": "秋夜", 
        "type": "绝句", 
        "yun": "先"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "楼上何人奏玉箫，数声和月伴春宵。", 
            "断肠唤起江南梦，愁绝寒梅酒半销。"
        ], 
        "title": "楼上", 
        "type": "绝句", 
        "yun": "萧"
    }, 
    {
        "author": "葛起耕", 
        "era": "宋", 
        "subtype": "七言绝句", 
        "text": [
            "银漏疏风透玉屏，碧梧枝上雨三更。", 
            "依稀似写华清恨，云冷香销梦不成。"
        ], 
        "title": "宫词", 
        "type": "绝句", 
        "yun": "庚"
    }, 
    {
        "author": "葛起耕", 
        "era": "宋", 
        "subtype": "五言律诗", 
        "text": [
            "寒意沁疏棂，闲阶草尚青。", 
            "市朝人自醉，泉石我常醒。", 
            "桂写月标格，兰传秋典刑。", 
            "何妨为老伴，相与两忘形。"
        ], 
        "title": "疏棂", 
        "type": "律诗", 
        "yun": "青"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "过了花朝日渐迟，相将又是禁烟时。", 
            "寒留柳叶凄迷处，春在梨花寂寞枝。", 
            "牛角横书孤壮志，鹿门采药误幽期。", 
            "自怜白发成何事，说与啼莺未必知。"
        ], 
        "title": "春怀", 
        "type": "律诗", 
        "yun": "支"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "阖闾城下水连天，故国凄凉思惘然。", 
            "堤柳数行垂舞带，砌苔几叠晕歌钿。", 
            "了无麋鹿游台下，祇有凫鹥戏水边。", 
            "往事如今销歇尽，断霞残照锁寒烟。"
        ], 
        "title": "姑苏怀古", 
        "type": "律诗", 
        "yun": "先"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "绮寮缥缈敞虚明，鹄峙鸾停护碧城。", 
            "珠蕊一枝春共瘦，玉环双佩月同明。", 
            "曾题洛赋缄新意，却拊湘弦寄远情。", 
            "十二阑干风细细，觉来依约记棋声。"
        ], 
        "title": "记梦", 
        "type": "律诗", 
        "yun": "庚"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "冥冥细雨湿江城，掩映书窗翳复明。", 
            "倦客一杯愁顿减，故乡千里梦初成。", 
            "金华洞口羊惊起，石佛山头鹿伴行。", 
            "何日东归溪上路，一犁春渌带云耕。"
        ], 
        "title": "雨中梦故山", 
        "type": "律诗", 
        "yun": "庚"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "又是春生杜若洲，凭栏回首总关愁。", 
            "云横楚峡萦新梦，月泛吴波忆旧游。", 
            "立马醉题花外驿，闻莺笑倚柳边楼。", 
            "如今万事经心懒，祇合长歌拟四休。"
        ], 
        "title": "初春感旧", 
        "type": "律诗", 
        "yun": "尤"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "银阙书飞急羽忙，料应滕六奏虚皇。", 
            "要将阆苑蓬壶水，幻作琼林玉树芳。", 
            "风约云边停鹤驭，冰清月际舞霓裳。", 
            "凤箫莫品凄凉调，催老梅花枉断肠。"
        ], 
        "title": "檄雪", 
        "type": "律诗", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "雨送秋归雁带霜，凝情无处寄诗狂。", 
            "一庭莎草蛩吟老，万里梅花鹤梦长。", 
            "德谊可踰钟鼎贵，圣贤不死简编香。", 
            "迩来世道添悲梗，不但摧车是太行。"
        ], 
        "title": "和芦洲刘子泉秋怀", 
        "type": "律诗", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "镇日双栖向画梁，有时飞去为谁忙。", 
            "得泥趁暖添芹垒，掠水因风贴柳塘。", 
            "语重唤回芳草梦，舞轻时罥落花香。", 
            "五陵年少伤春恨，书系红丝拟寄将。"
        ], 
        "title": "赠燕", 
        "type": "律诗", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "游倦归来似长卿，弊庐事事费经营。", 
            "扫除尘土虚堂洁，拂拭窗棂旧纸明。", 
            "径菊已荒唯草长，井花少汲觉苔生。", 
            "寒衣未办西风急，不奈邻家机杼鸣。"
        ], 
        "title": "东归", 
        "type": "律诗", 
        "yun": "庚"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "爆竹传声又岁除，流年不驻隙中驹。", 
            "屠苏未用斟春酒，馎饦先教促晓厨。", 
            "彩绚户庭更郁垒，欢传院落竞樗蒲。", 
            "老来乐事关心懒，吟对梅花撚断须。"
        ], 
        "title": "除夕", 
        "type": "律诗", 
        "yun": "虞"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "催破橙香荐蟹黄，快斟新酒润诗肠。", 
            "雁拖暝色横秋水，鸦带寒声噪夕阳。", 
            "万事莫如花下醉，百年浑似梦中狂。", 
            "登高休负湖山约，约买扁舟载艳妆。"
        ], 
        "title": "秋寓都城次赵君瑞韵", 
        "type": "律诗", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "自笑生随雁影浮，几经楚尾与吴头。", 
            "塞楼角送关山月，湘驿砧敲岳麓秋。", 
            "岁月森轮如走坂，功名求剑记行舟。", 
            "即今安得如渑酒，与汝同浇万古愁。"
        ], 
        "title": "次刘野泉韵", 
        "type": "律诗", 
        "yun": "尤"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "凄烟澹霭锁林霏，又是秋光欲莫时。", 
            "蘋叶江湖风剪剪，桂花庭院雨丝丝。", 
            "世情冷暖杯中酒，人事输赢局上棋。", 
            "安分得闲闲最好，不须身外强寻思。"
        ], 
        "title": "安分", 
        "type": "律诗", 
        "yun": "支"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "览镜羞看鬓点霜，若云勋业更堪伤。", 
            "已甘身向山中老，安得名留海内香。", 
            "雅志拟联高士传，倦游慵入少年场。", 
            "长吟酒醒凭阑处，更听秋砧答暮螀。"
        ], 
        "title": "览镜", 
        "type": "律诗", 
        "yun": "阳"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "笑把儒冠换墨衣，深思富贵有危机。", 
            "参他龙象知今是，还了鸳鸯悟昨非。", 
            "开钵展单随所寓，打包持锡去如飞。", 
            "有人若问西来意，正要高谈为发挥。"
        ], 
        "title": "赠乌龙山圆上人", 
        "type": "律诗", 
        "yun": "微"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "气数推移有盛衰，老观此理独支颐。", 
            "阅人云木能千载，过眼风花只片时。", 
            "名利场中棋变幻，是非窠里浪倾危。", 
            "到头输与山中叟，乐在耕锄别不知。"
        ], 
        "title": "支颐", 
        "type": "律诗", 
        "yun": "支"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "谁奏琵琶妒客欢，啼珠泣玉使心酸。", 
            "感时多向英雄洒，怨别还从粉黛弹。", 
            "每听巴猿愁滴袂，莫烧汉蜡恐堆盘。", 
            "阳关一曲君休唱，唱罢人间行路难。"
        ], 
        "title": "泪", 
        "type": "律诗", 
        "yun": "寒"
    }, 
    {
        "author": "葛起耕", 
        "era": "宋", 
        "subtype": "七言律诗", 
        "text": [
            "小隐山林习已成，市朝声利让渠争。", 
            "是非每向静中见，悔吝多从动处生。", 
            "且约苍官陪竹友，共邀欢伯访梅兄。", 
            "岁寒心事期相守，一瞬枯荣任变更。"
        ], 
        "title": "小隐", 
        "type": "律诗", 
        "yun": "庚"
    }, 
    {
        "author": "葛起文", 
        "era": "宋", 
        "subtype": "七言绝句", 
        "text": [
            "深院人閒酒浅斟，日长帘幕自沉沉。", 
            "梅花可是因春瘦，洗雨梳风太不禁。"
        ], 
        "title": "深院", 
        "type": "绝句", 
        "yun": "侵"
    }, 
    {
        "author": "葛起文", 
        "era": "宋", 
        "subtype": "五言律诗", 
        "text": [
            "偶为寻幽出，扶筇亦懒拈。", 
            "鹳巢依古塔，燕语入虚栏。", 
            "笔下诗初就，樽中酒屡添。", 
            "此游堪喜处，膝上一掀髯。"
        ], 
        "title": "游黄山寺", 
        "type": "律诗", 
        "yun": null
    }, 
    {
        "author": "葛起文", 
        "era": "宋", 
        "subtype": "五言律诗", 
        "text": [
            "岁寒编竹阁，蜗缩度穷年。", 
            "日暴南窗纸，风垂北户帘。", 
            "炉深全火气，铛小聚茶烟。", 
            "为索梅花笑，微醺步矮檐。"
        ], 
        "title": "咏竹阁", 
        "type": "律诗", 
        "yun": null
    }, 
    {
        "author": "葛起文", 
        "era": "宋", 
        "subtype": "五言律诗", 
        "text": [
            "屦穿苍藓滑，水复更山重。", 
            "有圃春偏晚，无人碓自舂。", 
            "乱云生峭壁，一鸟没高峰。", 
            "随处桃花发，仙源似可逢。"
        ], 
        "title": "窖岭道中", 
        "type": "律诗", 
        "yun": "冬"
    }, 
    {
        "author": "葛起文", 
        "era": "宋", 
        "subtype": "五言律诗", 
        "text": [
            "止水澄胸次，萧然远俗氛。", 
            "静求徽外趣，时策酒中勋。", 
            "风马檐前乐，香猊帐底云。", 
            "破黄临小草，咄咄逼鹅群。"
        ], 
        "title": "偶成", 
        "type": "律诗", 
        "yun": "文"
    }, 
    {
        "author": "葛郯", 
        "era": "宋", 
        "subtype": null, 
        "text": [
            "忆昨苕溪，惯弄五亭月笛，四水烟蓑。", 
            "何事毗檀门外，马驻长坡。", 
            "野花中、乱红杳霭，小桥外、叠翠嵯峨。", 
            "且颜酡。", 
            "但存长袖，舞倒婆娑。", 
            "云何。", 
            "主盟惠政，春行五马，月皎千波。", 
            "赢得宾僚，听隔墙、无事高歌。", 
            "帐烟寒、瑞麟影坠，帘雾细、宝鸭香多。", 
            "试蹉跎。", 
            "一枰落日，又送樵柯。"
        ], 
        "title": "玉蝴蝶 和维扬晁侍郎寄伯强", 
        "type": "词", 
        "yun": "歌"
    }, 
    {
        "author": "葛郯", 
        "era": "宋", 
        "subtype": null, 
        "text": [
            "冯夷微怒，被鲛人水府，织成绡縠。", 
            "何处飞来双白鹭，点破一溪寒玉。", 
            "岸柳烟迷，海棠酒困，赢得春眠足。", 
            "凭栏搔首，为谁消遣愁目。", 
            "遥想居士床头，竹渠新雨，溜瓮中春醁。", 
            "不惜千钟为客寿，倒卧南山新绿。", 
            "晚月催归，春风留住，费尽纱笼烛。", 
            "恍疑仙洞，梦游天柱林屋。"
        ], 
        "title": "念奴娇 和人 其一", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "阳关西路，看垂杨客舍，嫩浮波縠。", 
            "宝马嘶风人渐远，隐隐歌声戛玉。", 
            "踏遍春山，归来高卧，笑濯沧浪足。", 
            "孤鸿天际，断霞摇曳心目。", 
            "香露飞入壶中，仙家九酝，酿百花醽醁。", 
            "一朵巫阳休怅望，且看家山眉绿。", 
            "歌罢风生，舞馀花颤，凤髓飘红烛。", 
            "瑶台月冷，夜归斗挂银屋。"
        ], 
        "title": "念奴娇 和人 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "璚楼十二，无限神仙侣。", 
            "紫绂丹麾彩鸾驭。", 
            "步虚声杳霭，碧落天高，微云淡，点破瑶阶白露。", 
            "暗香来水阁，冰簟纱厨，一枕风轻自无暑。", 
            "更上水精帘，斗挂阑干，银河浅、天孙将渡。", 
            "终不如、归去在苕川，看千顷菰蒲，乱鸣秋雨。"
        ], 
        "title": "洞仙歌 其一 壬辰六月十二日纳凉", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "藐姑仙子，天外谁为侣。", 
            "八极浮游气为驭。", 
            "看朝餐沆瀣，暮饮醍醐，瑶台冷，吹落九天风露。", 
            "翠空云幕净，宝鉴无尘，碧树秋来暗消暑。", 
            "残夜水明楼，影落寒溪，行人起、沙头唤渡。", 
            "任角声、吹落小梅花，梦不到渔翁，一蓑烟雨。"
        ], 
        "title": "洞仙歌 其二 十三夜再赏月用前韵", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "红叶飞时，青山缺处，云横秋影斜阳。", 
            "凤凰旌节，何事到吾乡。", 
            "要见大江东去，寒光静、水与天长。", 
            "人争看，恩袍焕锦，新惹御炉香。", 
            "满城，夸盛事，两邦鼓吹，几部笙簧。", 
            "看万红千翠，簇拥云裳。", 
            "况是重阳近也，萸露紫、菊吐轻黄。", 
            "休辞醉，明朝一枕，歌韵尚悠扬。"
        ], 
        "title": "满庭霜/满庭芳 其一 宴黄仲秉镇江守", 
        "type": "词", 
        "yun": "阳"
    }, 
    {
        "author": "葛郯", 
        "era": "宋", 
        "subtype": null, 
        "text": [
            "家住苕西，小池映、青山一曲。", 
            "翠深里、猿呼鹤应，短墙低屋。", 
            "麦影离离翻翠浪，泉声切切敲寒玉。", 
            "怪夜来、有蚁出糟床，篘新绿。", 
            "和月种，南阳菊。", 
            "饶云买，淇园竹。", 
            "任蛮争触战，世间荣辱。", 
            "两目未消凭远恨，一筇费尽登山足。", 
            "便棹舟、炊火荻花中，鲈鱼熟。"
        ], 
        "title": "满江红 其一 和吕居仁酬芮国瑞提刑", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "卷尽珠帘，楚天迥、阑干几曲。", 
            "最好是、瑶台归路，月翻银屋。", 
            "深院数枰风入座，高楼一喷云横玉。", 
            "看橘林、霜浅未全黄，犹悬绿。", 
            "悠然意，渊明菊。", 
            "真如指，国师竹。", 
            "者是非识破，都无荣辱。", 
            "不管浮生如蝶梦，从教万事添蛇足。", 
            "坐西昆、一笑八千秋，蟠桃熟。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "郢客高歌，犹未睹、阳春一曲。", 
            "多应是、连城有价，閟藏华屋。", 
            "但使章台无异意，何妨一见邯郸玉。", 
            "料锦囊、随客泛东溪，凌波绿。", 
            "难独唱，篱边菊。", 
            "谁与咏，阶前竹。", 
            "想秋光不久，又成虚辱。", 
            "过雁不知蛩有恨，行夔应笑蚿无足。", 
            "愿为予、落笔走盘珠，争圆熟。"
        ], 
        "title": "满江红 其三", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "年来衰懒，渐无心赏遍，目前佳趣。", 
            "寂寂墙阴春荠老，不到先生鼎俎。", 
            "诗卷寻医，禅林结局，酒入昏田务。", 
            "山头云气，为谁来往朝暮。", 
            "犹有筇杖多情，扪萝踏石，堕半岩花雨。", 
            "更向葭丛摇短艇，惊起飞鸿烟渚。", 
            "横玉凄清，焦桐古淡，一笑忘千虑。", 
            "更阑人静，此声今在何处。"
        ], 
        "title": "念奴娇 其一", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "蓬莱一岛，卧长烟千柳，西溪幽趣。", 
            "苜蓿盘中初日上，不把胾臑充俎，和月栽松，饶云买石，只此为家务。", 
            "倚楹清啸，断霞斜倚天暮。", 
            "闻道块磊浇胸，槎丫肝肺，动笔端风雨。", 
            "壁上潇湘秋一帧，影落荻花洲渚。", 
            "暗浦潮生，寒矶雪化，无复风尘虑。", 
            "此时渔父，短蓑合在何处。"
        ], 
        "title": "念奴娇 其二 再和咏杜庵高君忻聚画屏", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "千树家园锁旧津。", 
            "谁移数点在孤村。", 
            "海仙探蕊禽留影，楚客穿花蝶舞魂。", 
            "桥断港，水横门。", 
            "残霞零落晚烟昏。", 
            "只因留住三更月，暗里香来别是春。"
        ], 
        "title": "鹧鸪天 其一 咏野梅", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "万木家园雾暗津。", 
            "不须踏影下前村。", 
            "须知苕霅水云窟，自有罗浮冰雪魂。", 
            "横水馆，倚楼门。", 
            "参旗有约共黄昏。", 
            "此中有句无人见，谁在樽前领略春。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "风摇丹髻，叶剪西岩树。", 
            "岁律峥嵘又如许。", 
            "看千峰倒影，浮动觥船，纱窗外，万幅鲛绡斗舞。", 
            "五弦弹不尽，碧落天高，隐隐孤鸿向云度。", 
            "送斜红敛尽，催上蟾钩，金风细，点破瑶阶白露。", 
            "任笛声、吹残一帘秋，看人□栏□，暮云高处。"
        ], 
        "title": "洞仙歌 其一", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "橹声伊轧，影转云间树。", 
            "试问扁舟在何许。", 
            "正溪堂波动，沙渚苹轻，渔翁醉，隔岸蓑衣对舞。", 
            "归来无一事，尊酒相逢，莫把光阴更虚度。", 
            "看歌云杳霭，香雾轻盈，银河转，笑浥芙蓉晓露。", 
            "纵西风、黄叶满庭秋，也不碍凝眸，乱山多处。"
        ], 
        "title": "洞仙歌 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "丹青明灭，霜著谁家树。", 
            "满眼风光向谁许。", 
            "送寒鸦万点，流水孤村，归来晚，月影三人夜舞。", 
            "金英秋已老，蜡缀寒葩，空里时闻暗香度。", 
            "任一枝瓶小，数点钗寒，佳人笑，饮尽床头玉露。", 
            "看纱窗、红日上三竿，把蝶影捎空，在花深处。"
        ], 
        "title": "洞仙歌 其三", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "年来惯行役，楚尾又吴头。", 
            "餐霞吸露，何事佳处辄迟留。", 
            "云听渔舟夜唱，花落牧童横笛，占尽五湖秋。", 
            "胡床兴不浅，人在庾公楼。", 
            "绣帘卷，曲阑暝，翠鬟愁。", 
            "森罗万象，与渠诗里一时收。", 
            "天设四桥风月，地会三州山水，邀我伴沙鸥。", 
            "明朝起归梦，一枕过蘋洲。"
        ], 
        "title": "水调歌头 其一 送唯齐之官回舟松江赋", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "乱烟簇。", 
            "帘外青山渐肃。", 
            "莲房静。", 
            "荷盖半残，欲放清涟媚溪绿。", 
            "凭高送远目。", 
            "飞起沧洲雁鹜。", 
            "寒窗静，茶碗未深，一枕胡床昼眠足。", 
            "闲行问松菊。", 
            "今□雨谁家，空对银烛。", 
            "箫声忽下瑶台曲。", 
            "看鹤舞风动，乌啼云起，何须舟内怨女哭。", 
            "抱琴写幽独。", 
            "情触。", 
            "会相续。", 
            "况节近中元，月浪翻屋。", 
            "长鲸愁晓寒蟾促。", 
            "要百柁倾□，万花流玉。", 
            "山肴倒尽，又空腹，鲙野蔌。"
        ], 
        "title": "兰陵王 和吴宣卿", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "帆腹饱天际，树发渺云头。", 
            "翠光千顷，为谁来去为谁留。", 
            "疑是吴宫西子，淡扫修眉一抹，妆罢玉奁秋。", 
            "中流送行客，却立望层楼。", 
            "风色变，堤草乱，浪花愁。", 
            "跳珠翻墨，轰雷掣电几时收。", 
            "应是阳侯薄相，催我胸中锦绣，清唱和鸣鸥。", 
            "残霞似相贷，一缕媚汀洲。"
        ], 
        "title": "水调歌头 舟回平望，久之过乌戍、值雨少憩，向晚复晴，再用韵赋二首 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "青铜昏水面，乌帽裹山头。", 
            "风涛如此，天公作意巧相留。", 
            "常记垂虹晚渡，卧看菰蒲烟雨，屈指十三秋。", 
            "恍若华胥梦，无语下西楼。", 
            "翠翻空，寒入座，不禁愁。", 
            "五弦弹尽，隐隐天末暮虹收。", 
            "欲伴渔翁钓艇，欸乃一声江上，寒碧点轻鸥。", 
            "无人阻归兴，直欲迈长洲。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "双鞬锦领出山西。", 
            "戎幕护旌旗。", 
            "横槊春风百咏，临淮夜月千卮。", 
            "风流樽俎，琼花破艳，红药攒枝。", 
            "赏尽竹西歌吹，珠帘十里香迷。"
        ], 
        "title": "朝中措 送蔡定夫", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "谢家池阁。", 
            "翠桁香浓，琐纱窗薄。", 
            "夜雨灯前，秋风笔下，与谁同乐。", 
            "主人许我清狂，奈酒量、从来最弱。", 
            "颠倒冠巾，淋漓衣袂，醒时方觉。"
        ], 
        "title": "柳梢青 其一 和人", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "空中雨阁。", 
            "一段轻阴，翠铺林薄。", 
            "橘内仙翁，棋边公子，共成清乐。", 
            "主人有井留车，看席上、云轻柳弱。", 
            "斗转檐头，鸡鸣窗外，无人知觉。"
        ], 
        "title": "柳梢青 其二", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "风雨半摧残，一园花老。", 
            "绿遍池塘夜来草。", 
            "看花何处，莫被此花相恼。", 
            "世间多少事，邯郸道。", 
            "凭远下临，暗尘飞绕。", 
            "数点烟中树、水村小。", 
            "斜阳且住，为我花间留照。", 
            "从教红满地，何须扫。"
        ], 
        "title": "感皇恩 其一", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "花似镜中人，不堪衰老。", 
            "空羡青青岸边草。", 
            "多情消瘦，更被无情相恼。", 
            "近来无限事，凭谁道。", 
            "胡蝶满园，丛边空绕。", 
            "睡起流莺过、语声小。", 
            "琐窗危坐，更被玉蟾相照。", 
            "夜阑梅影瘦，凭谁扫。"
        ], 
        "title": "感皇恩 其二", 
        "type": "词", 
        "yun": null
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "藻思旧传青管梦，哲科新试碧鸡才。", 
            "乍依仲宝莲花幕，更下温郎玉镜台。"
        ], 
        "title": "赠蔡君谟赴漳南幕", 
        "type": "绝句", 
        "yun": "灰"
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "华圃控弦秋习射，寒窗留烛夜钞书。", 
            "良辰美景饶心事，观日相并乐起予。"
        ], 
        "title": "四并堂", 
        "type": "绝句", 
        "yun": "鱼"
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "仙茎屡陨三危露，真馆常开四照花。", 
            "鹊渚晓烟飞玉洞，琅池秋水接星槎。"
        ], 
        "title": "读道藏 其一", 
        "type": "绝句", 
        "yun": "麻"
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "鍊成真气发双华，还向囊中秘玉霞。", 
            "咒水夜潭龙怖剑，弄云秋岭鹤看家。"
        ], 
        "title": "读道藏 其二", 
        "type": "绝句", 
        "yun": "麻"
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "传家何用富金籯，教子何如只一经。", 
            "庆历科名今已继，更教来叶嗣前馨。"
        ], 
        "title": "喜子书思登第", 
        "type": "绝句", 
        "yun": "青"
    }, 
    {
        "author": "葛密", 
        "era": "宋", 
        "subtype": "七言绝句", 
        "text": [
            "昔年诗板著莲宫，笔力雄豪墨彩丰。", 
            "不日三阶平国政，山僧应待碧纱笼。"
        ], 
        "title": "近造浮屠之悟空者睹君谟省主给事留题诗板列楣栋间粲然可诵因摭方袍之意成拙句以寄", 
        "type": "绝句", 
        "yun": "东"
    }, 
    {
        "author": "葛密", 
        "era": "宋", 
        "subtype": "五言律诗", 
        "text": [
            "槭槭严风夕，烟含蕙炷清。", 
            "灯生花里艳，雨作雪时声。", 
            "旅梦回残角，吟怀绕废城。", 
            "寂然群动息，吾亦世纷平。"
        ], 
        "title": "冬夜宿演教院", 
        "type": "律诗", 
        "yun": "庚"
    }, 
    {
        "author": "葛密", 
        "era": "宋", 
        "subtype": "五言律诗", 
        "text": [
            "一径直岩隈，亭轩四面开。", 
            "涛头转山急，雨脚满江来。", 
            "怪石生云气，修篁待凤材。", 
            "他年白莲社，应许继宗雷。"
        ], 
        "title": "寿凝院呈山主志师", 
        "type": "律诗", 
        "yun": "灰"
    }, 
    {
        "author": "葛密", 
        "era": "宋", 
        "subtype": "七言律诗", 
        "text": [
            "闻说年来绝世荣，更将高节傲时明。", 
            "诗腴偏得味中味，琴的静弹声外声。", 
            "宴榭日长花影驻，春池风细水纹生。", 
            "相望空欲閒相见，彼此闲居懒送迎。"
        ], 
        "title": "和李都官春日见寄", 
        "type": "律诗", 
        "yun": "庚"
    }, 
    {
        "author": "葛敏修", 
        "era": "宋", 
        "subtype": "七言律诗", 
        "text": [
            "罗仙一去二百载，马迹飞桥今尚存。", 
            "鹤驭不为缑氏岭，桃花空出武陵源。", 
            "千年光景驰驹隙，三级波涛透禹门。", 
            "欲见此翁论此事，夜深无梦入庄魂。"
        ], 
        "title": "罗仙观", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "至日阳生万事新，阿连于此庆生辰。", 
            "一天云物皆和气，满市人家作贺宾。", 
            "寿算暗随宫线长，科名行逐地雷伸。", 
            "病夫已学陈根退，只愿庭前玉树春。"
        ], 
        "title": "十七弟生朝（十一月二十九日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "拂拂南薰入燕堂，兽炉清润酒尊凉。", 
            "筵开汤饼麦初熟，綵结茶花丝正香。", 
            "翠竹有孙添夏笋，红榴能笑发春妆。", 
            "都将造物无穷景，来与仙翁献寿觞。"
        ], 
        "title": "六叔父生朝三首（四月三十日） 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "夷惠之间得趣多，天教弥月占清和。", 
            "门当午市心如水，发插秋霜脸自酡。", 
            "雨洗竹香侵瑞鸭，风翻荷润入杯螺。", 
            "欲知寿算长多少，楼外西江万里波。"
        ], 
        "title": "六叔父生朝三首（四月三十日） 其二", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "百摺榴花照画筵，八千椿历记遐年。", 
            "东公西母朱颜老，玉女金童綵服鲜。", 
            "梅雨涨添春色酒，麦秋黄起寿炉烟。", 
            "铜壶未下三更水，犹是清和四月天。"
        ], 
        "title": "六叔父生朝三首（四月三十日） 其三", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "前宵谷雨放茶旗，昨日重三转酒池。", 
            "綵杖插花明兔碗，红牙调曲劝鸾卮。", 
            "煌煌朱脸烘华发，奕奕清睛耿秀眉。", 
            "南极寿星祗此是，不须高向画图窥。"
        ], 
        "title": "伯父生朝（三月四日）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "湖上高荷五月凉，云间三五桂华香。", 
            "蒲葵影里民无暑，飞镜光中吏有霜。", 
            "日近天申才半浃，阳居大夏恰中央。", 
            "定扶真主开炎运，雪耻归来报上皇。"
        ], 
        "title": "寿邱安抚二首（代沈叔晦作，丙午） 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "当年诏使再来时，物色依人喜可知。", 
            "萱麝半黄宜寿母，箨龙新绿见孙枝。", 
            "清香画戟沈沈处，永日薰风细细吹。", 
            "阁上南山青不尽，一杯相属寿无期。"
        ], 
        "title": "寿邱安抚二首（代沈叔晦作，丙午） 其二", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "千载吾家得郑君，至今情义蔼于春。", 
            "向人心事缁衣武，伴我躬耕谷口真。", 
            "父老尚谈宣幕事，世科元是探花人。", 
            "朱庭玉色浑相似，曾向冰绡识寿神。"
        ], 
        "title": "用韵寿郑子仁二首 其一", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "殿阁风来六荚新，勾芒犹是管馀春。", 
            "明朝斗外星初转，今日樽前夏未真。", 
            "九十日都成此会，八千年更属何人。", 
            "并将骀荡清和德，钟作崧高骏极神。"
        ], 
        "title": "用韵寿郑子仁二首 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "四牧车前翟茀施，六珈光里振榆挥。", 
            "侯宫燕喜千年寿，天诏鸾封咫尺威。", 
            "西阁雨晴山靡靡，东湖云澹水微微。", 
            "春风无限长生意，客子何妨缓缓归。"
        ], 
        "title": "次韵为乐黔州内子寿", 
        "type": "律诗", 
        "yun": "微"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "万紫千红变绿时，高门广路绣弧垂。", 
            "梅梢暗结和羹实，蚕簇初抽演綍丝。", 
            "首占夏时天已许，名喧春榜世方知。", 
            "家传鼎甲寻常事，不比寒儒漫浪期。"
        ], 
        "title": "郑子仁生朝（四月六日）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "晓发津阳向岳阳，梅风吹缆麦天凉。", 
            "家人细数生朝近，寿算应同水驿长。", 
            "行处葡萄迎棹绿，宿时杨柳近船黄。", 
            "千花不敢留颜色，只许蓝袍一样芳。"
        ], 
        "title": "送郑子仁往岳阳兼以为寿（四月五日）", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "前年革履下星辰，那料如今更有春。", 
            "几为拜雩成俯膝，可辞持酒劳燋唇。", 
            "田家有喜新收麦，老子无何忽念莼。", 
            "欲去强留天意切，玉堂清夜出丝纶。"
        ], 
        "title": "寿王尚书二首（三月二十七日） 其一", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "去年曾赋泰山高，祇识君侯一味豪。", 
            "稍稍近能窥雾豹，堂堂元不挂秋毫。", 
            "直将空洞容君辈，从使参军似马曹。", 
            "此世此途荆棘久，借公馀勇为除薅。"
        ], 
        "title": "寿王尚书二首（三月二十七日） 其二", 
        "type": "律诗", 
        "yun": "豪"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "油河会散恰盈旬，春水痕生又浃辰。", 
            "堂上画图星欲动，夜来银烛火犹新。", 
            "江汀花草香风满，儿女孙曾乐事频。", 
            "海燕长随生日到，是渠三岛十洲人。"
        ], 
        "title": "寿母生朝（二月十八日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "寿杯同举寿闱中，此乐人人羡此翁。", 
            "满目芝兰如谢傅，齐眉宾主似梁鸿。", 
            "万枝灯过游尘息，三荚蓂飞淑气通。", 
            "正是春来好时节，柳梢微绿小桃红。"
        ], 
        "title": "内子生朝（正月十八日）", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "老来夫妇喜如颠，遥举生朝白玉船。", 
            "多作时文充上赋，深持伪学继家传。", 
            "九年伏枕吾何恨，五子通经汝更专。", 
            "嘉实送将知有意，且须成熟味方全。"
        ], 
        "title": "寅子生朝寄以蜀果（正月十二日）", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "鹤云丝雨弄春柔，凤蜡龙薰淑气浮。", 
            "颂柏杯盘连月尾，梦兰时节占年头。", 
            "吹开郗桂千花上，敛退尧蓂一荚留。", 
            "好个龙飞新榜首，万人齐指最风流。"
        ], 
        "title": "承甫兄生朝（正月二十九日）", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "新年轮遍列星名，却到龙头第一星。", 
            "梦泽东风吹丽曲，锦江春浪涨芳醽。", 
            "月鸾云凤挥才藻，日鹤天龟与寿龄。", 
            "此会明年应更好，长安花里醉还醒。"
        ], 
        "title": "又代作", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "起居大国太夫人，玉带金鱼两相门。", 
            "岁有万千宜寿母，人生七十见重孙。", 
            "古来此事犹稀有，帝所如今亦预恩。", 
            "应是前宵度河汉，独乘飞驭下昆崙。"
        ], 
        "title": "寿司马夫人二首 其一", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "秋风庭院忽生春，请说庭前祝寿人。", 
            "卿月已升仙掌露，郎星初见宰官身。", 
            "九霞酝就金尊满，四世孙看玉砌新。", 
            "待得蓬莱更清浅，人间谁复数灵椿。"
        ], 
        "title": "寿司马夫人二首 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "畴昔吾乡主簿君，今年丹旐过江浔。", 
            "老僧尚记辞菹笋，旧吏犹闻却顾金。", 
            "玉节朱轮行万里，清冰寒露炯初心。", 
            "南风轧轧鸣归橹，似相蒿城薤管音。"
        ], 
        "title": "挽利路章运诗二首 其一", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "宝屏峰上两先生，照见廉贪立懦情。", 
            "八百万钱同弃屣，四麾一节但空籯。", 
            "扫除身世朝和暮，分付儿孙白与清。", 
            "持此横山原畔去，少师秦国有馀荣。"
        ], 
        "title": "挽利路章运诗二首 其二", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "孤童崛起世希有，二子成名人所难。", 
            "终始两无堪恨处，东西常大所居官。", 
            "诸方老宿俱参遍，盖世功名忽梦残。", 
            "爱我平生呼畏友，负公无路送行棺。"
        ], 
        "title": "黄均州挽词（名牧之，抚州人） 其一", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "乾道淳熙首尾年，相从江汉丽谯边。", 
            "主方壮岁才冲斗，客亦儿时气刺天。", 
            "故旧彫零真老矣，城门重到辄潸然。", 
            "最怜襄郢徘徊日，为我经旬治画船。"
        ], 
        "title": "黄均州挽词（名牧之，抚州人） 其二", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "辟彊老去重堪嗟，千里堂堂表海涯。", 
            "取士但能笼自鹄，谏王安用学蚳蛙。", 
            "祗言鲁国贤无补，岂识齐卿实未加。", 
            "不见只今坟上木，多年老干尚倾斜。"
        ], 
        "title": "善谑驿淳于髡墓上有木斜出", 
        "type": "律诗", 
        "yun": "麻"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "不是生前有俗缘，等闲抛得傍湖园。", 
            "多情省户寒梅色，为洗朝靴晓冻痕。", 
            "颇记高堂金字榜，曾陪居士瘿藤尊。", 
            "花前敛板谈官事，知犯新条第几门。"
        ], 
        "title": "次韵张部门直庐观梅", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "玉照堂前富贵梅，倚春骄腊未轻开。", 
            "费他一月春风了，催得五分花意回。", 
            "恰是佳晴难放过，偶然胜士得追陪。", 
            "君看好景天还吝，一夜轻云带雨来。"
        ], 
        "title": "休日值晴张园观梅同舍不期而集", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "清幽自足倚绳床，雨过浮云敛八荒。", 
            "雄郭西风鸣夜籁，太虚凉夜泻秋光。", 
            "槐花缀粉粘苔砌，桂子飘香入草堂。", 
            "倦卧不知身是客，残灯欲灭泣寒螀。"
        ], 
        "title": "秋凉怀归三首 其一", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "风凉赢得四肢清，泛寄谁知去就轻。", 
            "临水有亭秋更净，对花无酒月空明。", 
            "雁行愁落荒汀远，梧叶寒填露井平。", 
            "独绕曲廊心汗漫，附书千里述羁情。"
        ], 
        "title": "秋凉怀归三首 其二", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "元龙减尽旧时豪，尚落湓江枕怒涛。", 
            "月下听歌情浩荡，灯前支病发萧骚。", 
            "少年偶负投机愧，今日徒工煮字劳。", 
            "归兴已浓秋思壮，垂虹亭上问三高。"
        ], 
        "title": "秋凉怀归三首 其三", 
        "type": "律诗", 
        "yun": "豪"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "迎面苍峦泼黛浓，几番回首想行踪。", 
            "白云拥海文殊阁，老水屯烟圣治峰。", 
            "方别衲僧谈梦寐，又逢羽士接从容。", 
            "明朝还踏青虚路，重掬神泉听乱钟。"
        ], 
        "title": "回至兴国宫望天池一簇云气中因杨道士留有赋", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "怀古凭高厌客身，秋深愁望隔江城。", 
            "狂支灵运东山屐，醉漉渊明栗里巾。", 
            "楚泽岂无餐菊友，汉宫还有佩萸人。", 
            "今年不作风和雨，见得南山面目真。"
        ], 
        "title": "次韵重九", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "心知天地厌羁留，痴坐忘言不点头。", 
            "活脱世间泥塑样，痴贻江表陆沉羞。", 
            "思仙廨竹招苍凤，学老溪梅缚翠虬。", 
            "岁晚说归何所待，厚颜安足耻时流。"
        ], 
        "title": "重叹", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "游历贪行入暮惊，蛇岗岭北衲庵清。", 
            "西风扫叶秋初劲，野火烧空晓尚明。", 
            "尘役未能抛白日，仙家不独有青城。", 
            "借眠熟睡全无梦，服了黄精体自轻。"
        ], 
        "title": "游蛇岗岭庵", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "寂寞邮亭紫翠中，有怀不得远相从。", 
            "渡头几发东西棹，西角长鸣上下钟。", 
            "江晚燕鸿秋信杳，野凉桑枣绿阴重。", 
            "天空水阔云查断，收拾新诗寄兴浓。"
        ], 
        "title": "寄湖口张监渡", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "回首大江秋水西，杖藜閒步菊花篱。", 
            "百年清白瓮中酒，万事安危枰上棋。", 
            "梦入庄生迷蝶处，歌穷宁子饭牛时。", 
            "西风徐榻独栖惯，屋枕濂溪云锦池。"
        ], 
        "title": "寄周堂长", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "下水风帆势若浮，雪深且向贵池留。", 
            "两三渔艇有歌送，咫尺仙家无分游。", 
            "剑削山棱云气直，镜涵江影日光流。", 
            "神驰杜牧题诗处，客里光阴别是愁。"
        ], 
        "title": "舟行不及游九华", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "乡人谊槩如公少，彭泽辞归过永兴。", 
            "合向校雠争地步，屈于监当负声称。", 
            "故家吴苑频回首，新治淮山任曲肱。", 
            "见说冱寒移足懒，只凭红粉胜扶藤。"
        ], 
        "title": "和翟建大见寄", 
        "type": "律诗", 
        "yun": "蒸"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠竹苍松贴屋牢，屋前径狭长蓬蒿。", 
            "蒲团坐久侵肌薄，柏子焚来结气高。", 
            "山雨湿蜗腥薜荔，野烟蔽鹊损樱桃。", 
            "终期脱迹相从去，参取玄微学郑遨。"
        ], 
        "title": "访三桥步隐者", 
        "type": "律诗", 
        "yun": "豪"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "春云冷压渡头槎，春色晴翻浦际沙。", 
            "并浴鵁鶄依水柳，成围蝴蝶舞江花。", 
            "富池军额无全籍，治邑农功有几家。", 
            "指日并驰天路去，莫挥客泪苦悲笳。"
        ], 
        "title": "过富池水军寨统辖姚子雄公廨略栖迟且有约同上杭京", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "赤枫又积灌城头，如此江山不掩愁。", 
            "青眼无人同乐岁，白头有句独悲秋。", 
            "词章全拙知谁信，身世多虞谩自谋。", 
            "篱角黄花消正色，北风更急莫登楼。"
        ], 
        "title": "客寓无眠信口赋秋感", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "野服支离号散仙，望晴閒倚柁楼前。", 
            "江山风月多寻酒，芦荻汀洲几泊船。", 
            "水路愁疑孤障雁，野庐清隔雨溪烟。", 
            "来春不负筇枝去，杨柳桥西听管弦。"
        ], 
        "title": "客次狂吟", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "衣裳敝尽客游阑，三月江城雨更寒。", 
            "小店有翁赊酒易，名园无主看花难。", 
            "驱驰尘土身千里，荏苒光阴指一弹。", 
            "种种旧愁归杜宇，青山碧树带愁看。"
        ], 
        "title": "客久", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "九江驿里见春风，几度怀清隔晓钟。", 
            "思白有人伤柳色，依刘无地感萍踪。", 
            "半生力学羞长剑，两载心期信短筇。", 
            "九叠屏高有标致，远公相约则吾从。"
        ], 
        "title": "秋岩自山中见约", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "西城转地有湖光，矮矮荆榛出土冈。", 
            "俎豆零星传野哭，舳舻联络急边防。", 
            "夹壕杨柳犹秋色，贴屋桃花自晚妆。", 
            "芳草不除生意在，此名谁命谩华堂。"
        ], 
        "title": "棠梨湖", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "笑泊虚寒古渡沙，沉晖远衬楚山霞。", 
            "江乡酒薄难支日，客路诗多转忆家。", 
            "金弹耀林悬橘柚，翠绡萦浦泛蒹葭。", 
            "船窗掩定身如石，篱落何人有菊花。"
        ], 
        "title": "泊接泥渡", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "逍遥行乐立西风，多听秋声耳欲聋。", 
            "供世难分心力异，浮家易感古今同。", 
            "小花糁渡遗晴蓼，碎叶填津积冷枫。", 
            "博望有槎撑不去，岸头横卧树心空。"
        ], 
        "title": "晚立接泥渡边", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "尘外乾坤岂易窥，上方寻胜短筇随。", 
            "病僧借榻山衣破，卧佛当门石塔危。", 
            "乱竹迸阶交密树，荒苔沿壁缠疏枝。", 
            "幅巾居士修行久，爱说浮光死战时。"
        ], 
        "title": "东林寺上方塔", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "雁声哀怨极淮天，际晚惊呼雪打船。", 
            "古驿鱼稀谁撒网，虚沙马过自随鞭。", 
            "人烟顽犷空多智，形胜丘墟又几年。", 
            "龙眼矶头风浪恶，今宵归兴此方坚。"
        ], 
        "title": "蕲城晚泊值雪", 
        "type": "律诗", 
        "yun": "先"
    }, 
    {
        "author": "董乂", 
        "era": "宋", 
        "subtype": null, 
        "text": [
            "缥渺烟中渔父桨，坡陀山上使君衙。"
        ], 
        "title": "句 其一", 
        "type": "词", 
        "yun": null
    }, 
    {
        "author": "董乂", 
        "era": "宋", 
        "subtype": null, 
        "text": [
            "六月凉窗凉衽袖，二苏辞翰照青冥。"
        ], 
        "title": "句 其二", 
        "type": "词", 
        "yun": "青"
    }, 
    {
        "author": "葛郯", 
        "era": "宋", 
        "subtype": null, 
        "text": [
            "亭亭鹤羽戏芝田。", 
            "看群仙。", 
            "起青涟。", 
            "绿盖红幢，千乘去朝天。", 
            "留得瑶姬清夜舞，人与月，斗婵娟。", 
            "凭阑有恨不堪言。", 
            "倩谁传。", 
            "曲声圆。", 
            "写尽清愁，香弄晚风妍。", 
            "不羡山头窥玉井，花十丈，藕如船。"
        ], 
        "title": "江神子/江城子 其一", 
        "type": "词", 
        "yun": null
    }, 
    {
        "author": "葛郯", 
        "era": "宋", 
        "subtype": null, 
        "text": [
            "粼粼白水护青田。", 
            "想真仙。", 
            "弄清涟。", 
            "十里香风，吹下碧云天。", 
            "月在草堂人未寝，松竹暗，水涓涓。", 
            "夜阑何事悄无言。", 
            "怨空传。", 
            "事难圆。", 
            "欲借寒光，谁与伴清妍。", 
            "待得凌波人肯住，呼玉笛，劝金船。"
        ], 
        "title": "江神子/江城子 其二", 
        "type": "词", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "幕中安得野人园，种此晶荧白玉丹。", 
            "冷淡虽无九春分，风流还得一冬看。", 
            "银杯共色深宜酒，纸帐围香未怕寒。", 
            "只向河阳种桃李，今时潘胜旧时潘。"
        ], 
        "title": "次韵潘都干水晶菊二首 其一", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "莫遣秋霞到晚园，怕将铅脸照成丹。", 
            "落英但可和冰嚼，□色惟宜带月看。", 
            "清似雪霜仍耐久，老于篱落不言寒。", 
            "一枝合是闲人插，四海知侬鬓已潘。"
        ], 
        "title": "次韵潘都干水晶菊二首 其二", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "眄柯陶令喜归园，莹玉灵均恨变丹。", 
            "朝饮夕餐和露摘，东篱南岫带云看。", 
            "仙方旧说南阳寿，异色新添霅水寒。", 
            "谁道王郎偏爱竹，也来同枕效今潘。"
        ], 
        "title": "又次王醇甫闻人主簿二首 其一", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "花茎枯槁陋东园，蕊叶萧疏笑井丹。", 
            "环面钗头人服媚，杯唇盘口客争看。", 
            "照筵冰脍光同洁，饤坐戎盐色并寒。", 
            "谁道仇香但栖棘，也吟时菊继江潘。"
        ], 
        "title": "又次王醇甫闻人主簿二首 其二", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "鼻祖有功平水土，耳孙无宅寄邱陵。", 
            "蚤因蒙氏收微效，晚向秦皇谢不能。", 
            "逸少凭渠取舒雁，阿思为尔逐飞蝇。", 
            "王郎世契真如此，莫讶为儒却爱僧。"
        ], 
        "title": "次韵王醇甫藏秃笔三首 其一", 
        "type": "律诗", 
        "yun": "蒸"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "黑头期汝作东亭，短发愁予对杜陵。", 
            "髡者此时今守积，颖乎平日尔诚能。", 
            "屡题秀句文如凤，几注仙经细似蝇。", 
            "可是诗人偏爱惜，诗人双鬓渐成僧。"
        ], 
        "title": "次韵王醇甫藏秃笔三首 其二", 
        "type": "律诗", 
        "yun": "蒸"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "剡剡兰台缀不亭，翩翩鹦鹉健相陵。", 
            "少时锋颖先毛遂，晚岁头颅嗣祖能。", 
            "杜老壁间留扫马，符王宫里罢栖蝇。", 
            "莫欺贫士无檀施，时向文房度一僧。"
        ], 
        "title": "次韵王醇甫藏秃笔三首 其三", 
        "type": "律诗", 
        "yun": "蒸"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "群玉峰前罢校书，九华山下试题舆。", 
            "三年饱共铅黄语，一日去从朱墨居。", 
            "秋浦谪仙临赋后，齐山小杜醉吟馀。", 
            "薄才渐愧风流地，茧纸新抄雪不如。"
        ], 
        "title": "五月七日乞池州添倅得请", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "孝皇当宁纳髦英，志士担簦入凤城。", 
            "直犯睟颜知主圣，敢讥当路见时清。", 
            "文章不用施花草，情实都如告父兄。", 
            "老向穷檐知不恨，曾披阊阖吐峥嵘。"
        ], 
        "title": "读程仁秀才淳熙奏稿（字尧仲）", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "皇华万里赴临洮，亲向君王乞骑曹。", 
            "合为圣朝修马政，可容穷邑试牛刀。", 
            "横驱旌节半天下，自许才名一世豪。", 
            "早晚西来八千匹，九重何以答贤劳。"
        ], 
        "title": "都下送外舅任知县赴茶马司辟", 
        "type": "律诗", 
        "yun": "豪"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "世事从来亦偶然，何妨浊酒且中贤。", 
            "诸天入定凭谁问，五色迷人自古传。", 
            "谢客堂中劳梦草，谪仙市上且开船。", 
            "飞鸣款作三年计，好在秋花晚更鲜。"
        ], 
        "title": "次韵李士衡失解送公衍赴调二首 其一", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "向来翰墨付群儿，直把行藏待主知。", 
            "风引去帆声猎猎，手调焦尾意迟迟。", 
            "遥知夜宿吹藜处，恰是春深造榜时。", 
            "预恐阿婆愁见我，略须回马避旌麾。"
        ], 
        "title": "次韵李士衡失解送公衍赴调二首 其二", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "痴翁切莫强笞儿，之子勤劳我所知。", 
            "但看匡衡穿壁苦，谁云宁越读书迟。", 
            "能来伴我沧浪艇，共看一年橙橘时。", 
            "莫为小乔淹壮志，千军白羽坐堪麾。"
        ], 
        "title": "用前韵勉陈进之赴省", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "今年新拜李邕州，又见君为邵郡侯。", 
            "可是朝廷怜远俗，独于湖广用名流。", 
            "南轩学待真传绎，槃涧家须旧业修。", 
            "瓜戍少赊元不恶，自因二事合归休。"
        ], 
        "title": "送张子真还乡待邵州阙", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "芙蕖供色更供丝，缉就沙溪水面漪。", 
            "疏密整斜于雪似，香轻软细与风宜。", 
            "集裳妙得灵均意，织藕新翻蜀客词。", 
            "唤作似花还得否，只应花却似渠伊。"
        ], 
        "title": "纱诗", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "闲居郭内似村中，背市临河一径通。", 
            "案上漆书何世字，墙头碧瓦古时宫。", 
            "苦遭客子惊鸥鸟，闲在桥边数钓筒。", 
            "不是庞公怕城府，也来相就作渔翁。"
        ], 
        "title": "题狄彦哲云溪隐居二首 其一", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "江汉兵馀八十秋，后生谁及见前修。", 
            "开元遗事无人说，正始诸贤何处求。", 
            "此老尚堪矜式在，吾侪欲为子孙谋。", 
            "不嗔拱立烦鸡黍，时复敲门系小舟。"
        ], 
        "title": "题狄彦哲云溪隐居二首 其二", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "万壑千岩相送时，灵星小雪上丰颐。", 
            "南云北梦重分首，扑漉繁霜满瘦髭。", 
            "功业向来真自许，头颅今日遂如斯。", 
            "英雄老大无人识，足扣双舷只自知。"
        ], 
        "title": "江陵送赵知县二首 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "别离底处最堪怜，君上吴船我蜀船。", 
            "从此相思真万里，重来何止又三年。", 
            "司州刺史髭如戟，国子先生瘦似椽。", 
            "二子有情须问讯，为言重九向西川。"
        ], 
        "title": "江陵送赵知县二首 其二", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "贾谊莫思行说背，陈汤空想郅支头。", 
            "子规枝上三更觉，白鹭山前万事休。", 
            "櫜矢戢戈歌四夏，带牛佩犊免防秋。", 
            "一犁先向东郊去，稻滑蔬肥百不愁。"
        ], 
        "title": "次刘子野送别韵", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "戎事急于翻白饼，人情难似塞黄河。", 
            "谁能戴雪三千丈，更踏冲风十二波。", 
            "父老共倾同社酒，儿童齐唱牧牛歌。", 
            "烦君为较田家乐，比似兵家孰少多。"
        ], 
        "title": "次曾宣干焕送别韵", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "高沙白魝记天如，葵扇桃笙度日居。", 
            "诗里燕虫时漫与，醉中鸥鸟正于胥。", 
            "忽遭唤起披金甲，自笑平生论石渠。", 
            "身世万端谁得料，一番江雨又成馀。"
        ], 
        "title": "次韵", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "屋后回堤可当山，屋前沟港转清湾。", 
            "行人自笑高花外，倦客方吟积翠间。", 
            "曲折故应怜窈窕，崎岖未觉厌跻攀。", 
            "小桥直下前村路，百顷平园锦绣斑。"
        ], 
        "title": "伯父新园（正月十三日）", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "十八年前胜共饶，两青不借一枯焦。", 
            "狂挑药涧寻琼阙，醉踏经台问玉霄。", 
            "华顶云开千嶂露，赤城天近九霞飘。", 
            "祇今只羡蒲团稳，坐看双龙上石桥。"
        ], 
        "title": "忆宗道旧游", 
        "type": "律诗", 
        "yun": "萧"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "笔力追风内厩黄，词源下峡九秋艎。", 
            "经行帝子云璈地，祓饰骚人月璐章。", 
            "亲老一生儿共婿，吾衰七见暑成凉。", 
            "门阑正倚乘龙重，快踏层云觐九阳。"
        ], 
        "title": "用舍弟韵送妹婿郑子仁湖南漕试", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "去国无庸似叶轻，丈夫胡忍此收名。", 
            "迟迟自罄臣心力，恋恋犹贪主圣明。", 
            "正尔钓丝江上去，依然羽扇箧中情。", 
            "平生讵作求田学，要与君王佐治平。"
        ], 
        "title": "送右史纳官还乡（陈傅良）", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "临歧掺袂欲何言，罢酒开船色惘然。", 
            "万里重逢傥无日，一杯相属岂非天。", 
            "修鳞去蛰三池浪，倦翼归投万壑烟。", 
            "从此登临只西首，美人家在夕阳边。"
        ], 
        "title": "金陵送左史（刘光祖）", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "青灯挑雨晓光凝，岁律回壬万象新。", 
            "心上痛怀松里友，客中忍视茗山春。", 
            "谁横烟竹惊孤旅，自饮屠苏笑八神。", 
            "摺起朝衣羞老去，驱车犹冒路岐尘。"
        ], 
        "title": "壬戌元日二首 其一", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "万里东风起楚皋，流年祗染鬓萧骚。", 
            "富池江口听春雨，昭勇楼心看雪涛。", 
            "薄俗苦无公可论，全身惟有隐方高。", 
            "故山猿鹤应相笑，抗走殊乡实自劳。"
        ], 
        "title": "壬戌元日二首 其二", 
        "type": "律诗", 
        "yun": "豪"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "客子惊秋易断魂，江塘落叶雨纷纷。", 
            "蔽江云势山头合，隔竹泉声屋尾分。", 
            "无日不宜閒问酒，有怀犹且强摛文。", 
            "灯窗几忆同居话，卷里新篇可得闻。"
        ], 
        "title": "富池客中寄范药庄", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "公藉椒涂成达宦，我传草檄守清贫。", 
            "閒曹奔走徒云仕，薄俸沾濡不逮亲。", 
            "饮水曲肱无此量，解衣推食有何人。", 
            "凉风四壁蛩新咽，偏恼淹回独客身。"
        ], 
        "title": "寄杨云静", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "幽阶苔藓翠纤纤，屐齿沾濡逐步黏。", 
            "晓涧迸泉迷杏坞，春风停雨暗茅檐。", 
            "禅高何待音声悟，诗好争传格律严。", 
            "谁浼我师重主社，社中休更外陶潜。"
        ], 
        "title": "东林寺赠宜上人", 
        "type": "律诗", 
        "yun": "盐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "入眼万欲勇舍难，岩头飘尽枫叶丹。", 
            "心憎湓浦户庭热，身入庐峰毛骨寒。", 
            "尘面只掬野泉洗，醉吟且呈泥佛看。", 
            "几多清话动人忆，梦落成围苍竹竿。"
        ], 
        "title": "寄冷翠谷葛秋岩", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "袈裟裹定老禅翁，云隔家乡是几重。", 
            "两面庐山曾遍览，三生天竺会相逢。", 
            "摇凉竹箑收江羽，醒困茶瓯瀹建龙。", 
            "午借客床寻偃息，不知身在紫霄峰。"
        ], 
        "title": "镜禅人欲归灵隐", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "披缁受业在淮南，不觉流年七十三。", 
            "罗汉院中馀古柏，将军坟上落枯杉。", 
            "缠绵宿病逢奇药，收拾颓年坐破龛。", 
            "自说旧栖真佛境，罗田山里毒龙潭。"
        ], 
        "title": "赠罗汉院志远上人", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "江柳青青暗古津，悲歌不独是商人。", 
            "愁生独醉重关晚，梦破相思故国春。", 
            "声迹衰迟难应世，山林枯朽易全身。", 
            "归期渺邈徒怀想，怨鸟花梢叫月频。"
        ], 
        "title": "江城与秋岩同赋", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "要识閒栖彼此轻，平江浪远暮帆晴。", 
            "青春晚处羁怀恶，白发生时老眼明。", 
            "花落无心寻笑傲，客乡有日苦逢迎。", 
            "云包尚寄双钟下，若过吾庐祗半程。"
        ], 
        "title": "蒙叟悟禅人俗舍在湖口县予留江城闻其归省且有书贶因寄二首 其一", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "富池归去欲相从，几想苍云碧树东。", 
            "夜月庾楼怀抱在，春风陶径梦魂通。", 
            "前峰路断锄犁少，古渡征苛网罟空。", 
            "难语数年牢落恨，千林如海夕阳红。"
        ], 
        "title": "蒙叟悟禅人俗舍在湖口县予留江城闻其归省且有书贶因寄二首 其二", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "灌城眠食叹羁身，凭晓偏惊索镜心。", 
            "南纪山川秋望远，西湖风月夜怀深。", 
            "功名鬼妒投机罕，诗酒天嗔绝侣寻。", 
            "陈迹自应迟料事，断鸿信杳况云阴。"
        ], 
        "title": "留江城", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "鹁鸪鸣雨鹤吟风，可羡山中白发翁。", 
            "百事不闻天地闭，四窗常见水烟空。", 
            "春时聚社寻屠伯，晴昼科书授学童。", 
            "此外惟知安分去，鹿门真隐略相同。"
        ], 
        "title": "赠封禺山翁", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "水泛牌头五里亭，尚留破庙压空坰。", 
            "松萝阴覆鸦群怪，里社声传土偶灵。", 
            "幡袅攲竿三丈赤，溪分荒藻数丛青。", 
            "头陀强解愚夫卜，瓶缶花香带肉腥。"
        ], 
        "title": "淫祀", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "奔忙梦落富池程，归托蘧庐恋灌城。", 
            "有石醉乘新月坐，无家吟逐乱云行。", 
            "衣遗母线寒针在，烧起公山晚阵鸣。", 
            "邻屋酒香堪洗恨，拟栽松菊效渊明。"
        ], 
        "title": "寓江州西城", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "遥遥殊积入山心，勇涉湖西且解襟。", 
            "当暑行松探古迹，追凉踏藓入晴林。", 
            "信知净境无三伏，犹幸悭囊有几金。", 
            "白酒青衣随所遇，此来祗为此僧寻。"
        ], 
        "title": "暑中访平山坦上人", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "秋老江城起戍尘，山收西日掩云津。", 
            "留连光景多无酒，俛仰风埃独有身。", 
            "旷野雁填遗阵阔，虚沙船发落痕新。", 
            "故园松菊犹三径，梦过烟霞水石邻。"
        ], 
        "title": "思归", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "偶乘意度过东邻，芳艳多情媚柳津。", 
            "欢笑直邀云际月，酣歌狂惜雨馀春。", 
            "亭台花木销官酒，城郭风烟老客身。", 
            "回首庐山图画里，不知愁落软红尘。"
        ], 
        "title": "晚过张分司园", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "远径溪流水自圆，光风霁月渺无边。", 
            "窗前生意休除草，堂上清风独爱莲。", 
            "万古共知归有极，一尘不染见先天。", 
            "未知涵味其中者，谁是元翁得正传。"
        ], 
        "title": "题濂溪书院", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "重支瘦竹上危楼，凉袭纶巾羽扇秋。", 
            "天地江山风浪起，汀洲芦荻水烟浮。", 
            "谁听调夜琵琶苦，拟泛吟秋舴艋游。", 
            "唤得元规魂梦醒，何妨小作踞床留。"
        ], 
        "title": "登庾楼 其一", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "千年传说庾公游，远戍秋尘障两眸。", 
            "往事未知谁可语，今朝聊复此登楼。", 
            "淮山鸟去冲烟灭，楚泽帆归带日收。", 
            "閒客望穷江北晚，月明无赖几沙洲。"
        ], 
        "title": "登庾楼 其二", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "初闻春日水天迷，此际湖沙拥岸肥。", 
            "炊甑有尘籼米腐，酒坊无壁纸旗飞。", 
            "猿栖晓树青藤瘦，雀啄冬畦白菜稀。", 
            "寂寞旅怀禁得否，断腔渔笛钓船归。"
        ], 
        "title": "顾城", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "出郭看山眼便醒，故人相值说云萍。", 
            "了翁屋后晚烟碧，茂叔阡头秋草青。", 
            "绝壑雨过溪水响，高峰月上谷云停。", 
            "乌巾漉酒菊花店，醉拣陶诗书纸屏。"
        ], 
        "title": "新桥遇秋岩", 
        "type": "律诗", 
        "yun": "青"
    }, 
    {
        "author": "葛郛", 
        "era": "宋", 
        "subtype": null, 
        "text": [
            "良友间何阔，春事遽如许。", 
            "劳君下鸥沙，一叶系春渚。", 
            "昨梦坠前世，再见欣欲舞。", 
            "聊呼花底杯，酒面点红雨。", 
            "狂歌谢贯珠，清论杂挥麈。", 
            "骊驹未可歌，妙句须君吐。"
        ], 
        "title": "留友人", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "路出古浮山，木杪飞华屋。"
        ], 
        "title": "句 其二", 
        "type": "句", 
        "yun": "屋"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "住山侃老富心机。"
        ], 
        "title": "句 其三", 
        "type": "句", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "何须兼住用招提。"
        ], 
        "title": "句 其四", 
        "type": "句", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "身尝静退缘知足，心不倾邪畏好还。"
        ], 
        "title": "句 其五", 
        "type": "句", 
        "yun": null
    }, 
    {
        "author": "葛秋崖", 
        "era": "宋", 
        "subtype": "七言绝句", 
        "text": [
            "秦汉求仙事已非，等閒却遇月中妃。", 
            "如何不觅长生药，只记霓裳一曲归。"
        ], 
        "title": "唐明皇游月宫", 
        "type": "绝句", 
        "yun": "微"
    }, 
    {
        "author": "葛秋崖", 
        "era": "宋", 
        "subtype": "七言绝句", 
        "text": [
            "绣户朱栏柳树春，外间不识内间贫。", 
            "白头园子无支给，自种盆花卖与人。"
        ], 
        "title": "故公子家", 
        "type": "绝句", 
        "yun": "真"
    }, 
    {
        "author": "葛洪", 
        "era": "宋", 
        "subtype": null, 
        "text": [
            "岁晏风裂肉，今乃顿和柔。", 
            "玄冥在何许，而使威令收。", 
            "阴冰澌已泮，础柱汗交流。", 
            "敝扇出故箧，老体捐轻裘。", 
            "细人幸煦燠，君子深噍啁。", 
            "天地有正气，来往无停辀。", 
            "春蚕而冬敖，夏假而秋揫。", 
            "此候或云舛，厥證良不瘳。", 
            "念昔有名相，死人遗道周。", 
            "眷焉不敢忽，顾逮一喘牛。", 
            "彼诚知所职，岂伊调燮羞。", 
            "嗟予寡所恃，隔绝明与幽。", 
            "罪戾不自省，胡为忧人忧。"
        ], 
        "title": "癸丑腊大暖志之", 
        "type": "古风", 
        "yun": "尤"
    }, 
    {
        "author": "葛宫", 
        "era": "宋", 
        "subtype": null, 
        "text": [
            "翩翻燕子朱门静，狼藉梨花小院闲。"
        ], 
        "title": "句 其一", 
        "type": "句", 
        "yun": "删"
    }, 
    {
        "author": "葛宫", 
        "era": "宋", 
        "subtype": null, 
        "text": [
            "西楼月上帘帘静，后苑花开院院香。"
        ], 
        "title": "句 其二", 
        "type": "句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "问津城西市，呼渡江南岸。", 
            "棹稳当潮生，帆轻趁风便。", 
            "龙翔古招提，鸟革今轮奂。", 
            "回合列翠屏，周遭铺素练。", 
            "邀行嫩篁竿，劝坐老木干。", 
            "沿壁览新题，吹尘认旧篆。", 
            "一隅看不足，两塔穷未见。", 
            "阳光烁岗顶，飙阵掠波面。", 
            "郛郭聚拱伏，烟云散呈献。", 
            "俯拜肃御邸，仰瞻粲宸翰。", 
            "皇帝南巡意，生灵北望眼。", 
            "书千古清辉，为万世伟观。", 
            "楼台明月宴，钟鼓朝暮饭。", 
            "徒见一时近，孰念百年远。", 
            "江涛常摏撞，帝泽共流转。", 
            "游子感诗歌，居人思日勉。"
        ], 
        "title": "江心长句", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "只饮太湖水，不鲙松江鲈。", 
            "鲈杂鱼虾腥，水涵天地初。", 
            "千里开镜奁，一色包冰壶。", 
            "日月递吐吞，蛟龙相蛰舒。", 
            "上接河汉高，下连溟渤虚。", 
            "中有洞庭山，云气相萦纡。", 
            "我来风雪天，修绠汲自如。", 
            "一饮尘涴清，再饮浇诗书。", 
            "三饮毛发寒，胸次包寰区。", 
            "大禹果至神，彷佛来前除。", 
            "万古不尽流，禹功常与俱。"
        ], 
        "title": "太湖吟", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "岐路东西分，闽浙自兹异。", 
            "平波翼丛筱，荒丘带深隧。", 
            "渐闻新蛮音，不见旧朋类。", 
            "悽然独含情，谁与话幽意。", 
            "满空霜气横，鸿影过一二。", 
            "回首良不堪，归期数长至。", 
            "茫茫宇宙大，人生本如寄。"
        ], 
        "title": "分水岭", 
        "type": "古风", 
        "yun": "寘"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "一石类古钟，范模昔谁制。", 
            "开辟几岁月，萝蔓疑篆隶。", 
            "老木上婆娑，清泉下溶㵝。", 
            "左右乱石列，拱若朝玉帝。", 
            "惜在道路傍，倦客谩凝睇。", 
            "倘立泰山巅，爰遇封禅代。", 
            "万乘躬巡幸，想像羲皇际。", 
            "铭德刻隽功，表里千万世。", 
            "愿言勿轻凿，天意或有待。"
        ], 
        "title": "饭溪石", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "峭绝不可步，肩舆屡颠覆。", 
            "南北三十里，上下九回曲。", 
            "两畔沿古松，虬枝乱相续。", 
            "根迸石齿裂，叶密云气宿。", 
            "或一盖高张，或万蛇奔促。", 
            "或魑魅隐见，或虎豹踯躅。", 
            "纵无游子悲，遇此亦惨目。", 
            "鼠梯侧将崩，鸟径深更蹙。", 
            "吾道岂终穷，朅来意何欲。"
        ], 
        "title": "头陀岭", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "人生尽驰骛，忙里换乌兔。", 
            "白发忽相侵，红颜若何驻。", 
            "岂如向丘壑，味此闲中趣。", 
            "鸧鹒啼春风，鸤鸠唤时雨。", 
            "烟林上笋蕨，晴川下鸥鹭。", 
            "好景满眼前，兴来可以赋。", 
            "贫贱与富贵，愿言履其素。"
        ], 
        "title": "袁从道山庐三首 其一", 
        "type": "古风", 
        "yun": "遇"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "竹屋已三间，花径旋一新。", 
            "芳苞束碎锦，细草铺柔茵。", 
            "曾悟顺动豫，岂叹云雷屯。", 
            "个中足俛仰，世上谁经纶。"
        ], 
        "title": "袁从道山庐三首 其二", 
        "type": "古风", 
        "yun": "真"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "日月久栖迟，姓名谁得知。", 
            "头戴世儒冠，身著山人衣。", 
            "峻颔带薄髭，瘦骨撑疏眉。", 
            "青编口能诵，白饭手自炊。", 
            "苦茗一两碗，浊醪三两卮。", 
            "琴弹多旧曲，窗题少新诗。", 
            "别去动经年，坐来愁语离。", 
            "幽斋早葺罢，借榻重归时。"
        ], 
        "title": "袁从道山庐三首 其三", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "丞郎昔躬耕，怀野垄上宅。", 
            "东湖一棹近，南亩耦夫百。", 
            "风交苗怀新，云铺稼敷泽。", 
            "疏棂翼虚堂，时焉此憩息。", 
            "殷勤左氏语，银钩挂檐壁。", 
            "新居匾钟庆，金字照于赫。", 
            "水竹带左右，春秋燕晨夕。", 
            "鼎鼎百年间，相望屹咫尺。", 
            "宁知笙歌地，一旦灰烬迹。", 
            "人事定谁讹，毋乃数当革。", 
            "以彼而易此，仓卒有良策。", 
            "丁丁斤旧材，介介绳新画。", 
            "美哉轮奂焉，不负肯堂责。", 
            "父基贻厥子，子构孙更辟。", 
            "笙歌且置之，诗礼日探索。", 
            "轨涂驰霜蹄，霄衢展云翮。", 
            "放我方寸宽，笑彼宇宙窄。", 
            "益亹澶渊功，永寿元祐脉。", 
            "力穑乃有秋，先难而后获。"
        ], 
        "title": "渭南考室", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "双桧老虬干，万竹苍龙枝。", 
            "道院傍西筑，书窗下南帷。", 
            "笑谈清灯晕，坐起白麈挥。", 
            "天低月初挂，河澹星欲垂。", 
            "醉生笔砚妍，卧筹民物规。", 
            "蟋蟀唤乡梦，莎鸡引秋思。", 
            "客身休自疑，古人以为期。"
        ], 
        "title": "入竹西道院", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "已闻挂风帆，宁知掣其肘。", 
            "缄自春山云，吟转秋夜斗。", 
            "文友有新录，笔之自吾手。", 
            "惓言桂山君，到死意愈厚。", 
            "夜半十一字，龙蛇尚惊走。", 
            "悠悠浙东西，客路霜中柳。", 
            "巍峨读书堂，珍重夫人寿。", 
            "弟兄自答问，进学以虚受。", 
            "所期蹑层霄，断金真皓首。", 
            "楼崎归去来，相忘如此酒。"
        ], 
        "title": "谢蒙斋王子文寄文卷", 
        "type": "古风", 
        "yun": "有"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "持我五字句，送子千里别。", 
            "芜菁满地花，柳絮漫天雪。", 
            "去去当何之，苕川剩风月。", 
            "风月还相思，江山岂相越。"
        ], 
        "title": "送陈良卿", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "轻风荡宿氛，薄日笼晓晴。", 
            "草嫩芟锄易，沙软蹙踏轻。", 
            "军容壮而肃，兵器老以刚。", 
            "震动击鼓鼙，节止鸣铙钲。", 
            "前行萃白旗，后队随红旌。", 
            "闪闪云雾披，阒阒烟尘凝。", 
            "放箭羽鲜新，张弓角光晶。", 
            "面丝搭饭玉，赭衫坐盈庭。", 
            "犒激券楮叠，簇结巾带横。", 
            "叉手最健武，骁势殊掀腾。", 
            "跳梁勇投掷，呼喝骄凭陵。", 
            "左旋忽右转，此伏俄彼升。", 
            "路分寻丈斗，锋合毫釐争。", 
            "目与手不谋，须臾悬死生。", 
            "傥非教之素，何以所习精。", 
            "豫章太史氏，家世冰雪清。", 
            "早传师律严，遂识戎阵明。", 
            "坐言二十年，不见此宪程。", 
            "教场沮洳地，渍雨几浮倾。", 
            "荒池倒枯荷，腐水飘乱萍。", 
            "旧观喜再还，徒曰练弓兵。", 
            "公宇昔零落，华屋今峥嵘。", 
            "昔也一槩废，今也百度兴。", 
            "今昔同此时，人有能不能。", 
            "萧萧忧危念，策策夙夜情。", 
            "固将宣国威，非惟振家声。", 
            "儿戏谁逍遥，老成尚典刑。", 
            "嗟乎真将军，亚夫细柳营。"
        ], 
        "title": "嘉兴尉府教阅即事", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "四海指掌上，西浙复制置。", 
            "机张要省括，万里发中秘。", 
            "制劄天边来，夺我嘉兴尉。", 
            "风流谁后人，太史山谷氏。", 
            "老成负大才，初筮仅小试。", 
            "雷行换风采，鼓作起憔悴。", 
            "游刃绰有馀，走笔浩无愧。", 
            "青青岁寒姿，松柏森劲气。", 
            "层冰几重重，坚可敌阳熂。", 
            "置之筹幄中，秉心端不二。", 
            "讨贼先正名，逆顺有大义。", 
            "昼夜运日月，东生定西坠。", 
            "终古大明照，不照此丑类。", 
            "送死须臾尔，清宁一天地。", 
            "公在谁相知，郡守股肱寄。", 
            "公去谁相思，邦民共相企。", 
            "白发我独悲，青云公自喜。", 
            "顾此金兰心，终始永同味。", 
            "去住路两岐，别酒重三喟。", 
            "江湖年华晚，万物回春意。", 
            "吟边一筹先，寄我空中字。"
        ], 
        "title": "送黄尉制司禀议", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "邑称仙之居，山水开画图。", 
            "著我老仙子，少试胸中书。", 
            "视印秋风前，观化冬日初。", 
            "琴调待平弦，发稠借轻梳。", 
            "岂必三年期，期月亦可乎。", 
            "赤城势连越，朱溪流通吴。", 
            "人限地百里，而滞天一隅。", 
            "俄然乘云翔，邑人空叹吁。"
        ], 
        "title": "送仙居令", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "禾兴望金华，东西渺天涯。", 
            "西园堂上翁，鬓影霜欲欺。", 
            "如何二十年，昼夜梦见之。", 
            "归荣岂不乐，旅琐宁频归。", 
            "我来惠而好，鸥浪相追随。", 
            "青灯几言话，白云每翻思。", 
            "昊天鉴中扃，少惬平生期。", 
            "贡帏秋扬舲，监学春舞旗。", 
            "趋庭问先及，喜色开霜眉。", 
            "寿日长至初，百拜迎春祺。", 
            "香罍金翠行，画烛舞绣围。", 
            "桂枝茂纷纷，椿树阴迟迟。", 
            "君才天下选，一日千里驰。", 
            "八咏赋平远，双溪照清漪。", 
            "来来快著鞭，了此一段奇。"
        ], 
        "title": "送竹洲叶成之归省后参学", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "焦桐有良材，函彼太古音。", 
            "良工巧斲之，可歌南风琴。", 
            "隐居挂空壁，不受埃尘侵。", 
            "虚中閟清响，静参万籁吟。", 
            "一朝弦素丝，徽星粲黄金。", 
            "玉轸圆更齐，鼓之大廷阴。", 
            "斡回天地春，山水自高深。", 
            "匪藉伯牙手，能开子期心。"
        ], 
        "title": "喜闻韩时斋捷书", 
        "type": "古风", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "取友但闻道，不问年先后。", 
            "西涧吾世交，岂在接杯酒。", 
            "言归复言归，光怪愿袖手。", 
            "楼崎灵泉山，松柏岁寒友。"
        ], 
        "title": "王深道别酒走笔次韵", 
        "type": "古风", 
        "yun": "有"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "但爱秋月明，不厌秋夜永。", 
            "掀髯立长风，舞手弄孤影。", 
            "天净神宇清，露重衣袂冷。", 
            "隐约辨山河，分明认奎井。", 
            "一笑震九霄，唤起迷者省。"
        ], 
        "title": "对月简松庐", 
        "type": "古风", 
        "yun": "梗"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "走骑引征鞍，鸣榔趁行舶。", 
            "下唐三百里，棹稳波如席。", 
            "霜晴天宇清，日暖带春色。", 
            "髻梳粲新妆，罗襦照澄碧。", 
            "怡怡兄弟情，亹亹仆驭力。", 
            "岂为诧游观，肝肠孝思激。", 
            "嵯峨上柏山，丞郎旧形魄。", 
            "松台夜漫漫，竹坞风索索。", 
            "声容弗云远，肃雍对巾帻。", 
            "追惟起家难，饱适敢笑剧。", 
            "于昭万古魂，伊嘏愿无斁。", 
            "嗟嗟天涯客，青灯延永夕。", 
            "君有霜露感，我念云水隔。"
        ], 
        "title": "送高文父上柏省坟", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "吟卷闲晚窗，捷音鬨春邮。", 
            "推几舞影急，踏门步踪稠。", 
            "黄册几载传，青衫今日酬。", 
            "学舍丈人行，文场少年俦。", 
            "倚天仰泰华，行地输骅骝。", 
            "暑清庭阴阔，风香御烟浮。", 
            "龙飞屈亲策，虎帅登先筹。", 
            "力深一代源，声匝四海流。", 
            "朝阳孤凤凰，曙阴群蜉蝣。", 
            "端为砥柱基，非干稻粱谋。", 
            "百鍊要愈刚，万折空自柔。"
        ], 
        "title": "送余直卿廷对", 
        "type": "古风", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "去年花开春日和，行嗅香蕊攀柔柯。", 
            "今年花开烟雨愁，坐见落英填污沟。", 
            "世事翻覆故应尔，天工卷舒亦如此。", 
            "曷不长教四时好，却令二月春草草。", 
            "墙头锦红一花梢，人间雪白几鬓毛。", 
            "东家儿女喜斗妍，西邻老妇羞颓颜。", 
            "亦有对酒高阳徒，零落山丘空画图。", 
            "悲来乎，悲来乎，花开花落胡为乎。", 
            "把住东风聊自娱，明年晴雨知何如。"
        ], 
        "title": "惜春长句", 
        "type": "古风", 
        "yun": null
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "海岭重重接紫虚，高人还肯敞仙裾。", 
            "玉蟾点滴有清露，少费研朱写道书。"
        ], 
        "title": "招桐柏李道士", 
        "type": "绝句", 
        "yun": "鱼"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "无事之时无事身，天将冲淡养吾真。", 
            "鸱鸢啄腐成滋味，岂识朝霞吐咽人。"
        ], 
        "title": "游白云轩赠冲一道正", 
        "type": "绝句", 
        "yun": "真"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "六月好风吹玉林，地浮鳌海越山深。", 
            "爱师终日无馀事，一点尘埃不受侵。"
        ], 
        "title": "题白云环翠亭", 
        "type": "绝句", 
        "yun": "侵"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "归老云边一翠岑，静中观动照人心。", 
            "溪湖北上又东去，不似青山无古今。"
        ], 
        "title": "题清辉堂", 
        "type": "绝句", 
        "yun": "侵"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "山泉飞出白云寒，来献灵芽秉烛看。", 
            "俄顷有花过数百，三瓯如吸玉腴乾。"
        ], 
        "title": "罗汉阁煎茶应供", 
        "type": "绝句", 
        "yun": "寒"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "六时香火集宗雷，日上云收紫翠开。", 
            "应笑守麾公暇少，二年官满一曾来。"
        ], 
        "title": "游日山", 
        "type": "绝句", 
        "yun": "灰"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "符法千年人尚畏，神林三鼓酒盈杯。", 
            "油囊为取天河水，更折蟠桃海上来。"
        ], 
        "title": "迎神", 
        "type": "绝句", 
        "yun": "灰"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "丹霞缥缈海三峰，归去琼台第几重。", 
            "仙骥一声风驭远，月明清露滴金松。"
        ], 
        "title": "送神", 
        "type": "绝句", 
        "yun": "冬"
    }, 
    {
        "author": "葛闳", 
        "era": "宋", 
        "subtype": "七言绝句", 
        "text": [
            "桃花烂熳春溪暖，紫玉箫沉月树昏。", 
            "未觉台中光景晚，人间归去见来孙。"
        ], 
        "title": "桐柏观", 
        "type": "绝句", 
        "yun": "元"
    }, 
    {
        "author": "葛次仲", 
        "era": "宋", 
        "subtype": null, 
        "text": [
            "全吴临巨溟。", 
            "静境林麓好。", 
            "泓泓野泉洁。", 
            "攀云造禅扃。", 
            "道人刺猛虎。", 
            "咄嗟檀施开。", 
            "侧叠万古石。", 
            "磥砢成广殿。", 
            "有穷者孟郊。", 
            "赋诗留岩屏。", 
            "我访岑寂境。", 
            "时升翠微上。", 
            "岸帻偃东斋。", 
            "上方风景清。", 
            "高窗瞰远郊。", 
            "赏爱未能去。", 
            "老僧道机熟。", 
            "秉心识本源。", 
            "茗酌待幽客。", 
            "儒道虽异门。", 
            "抖擞垢秽衣。", 
            "馀生愿休止。"
        ], 
        "title": "昆山慧聚寺集句", 
        "type": "古风", 
        "yun": null
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "七轴莲经供茗瓢，一龛绣佛挂松寮。", 
            "舶香亦带鱼龙气，自采枝头柏子烧。"
        ], 
        "title": "赠僧", 
        "type": "绝句", 
        "yun": "萧"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "五朵飞来渍剡藤，重重响似水泠泠。", 
            "不教落在红尘耳，读与青松白鹤听。"
        ], 
        "title": "谢理得惠书", 
        "type": "绝句", 
        "yun": "青"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "挟书律重火犹光，天下严搜不敢藏。", 
            "圯上老人无见者，一编亲写授张良。"
        ], 
        "title": "咏黄石公", 
        "type": "绝句", 
        "yun": "阳"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "白发慵巾短短衣，闲行斜倚小筇枝。", 
            "自家弄影犹痴绝，只似初骑竹马时。"
        ], 
        "title": "筇杖", 
        "type": "绝句", 
        "yun": "支"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "多谢林僧亦好奇，新遗石匣我酬诗。", 
            "鹤胎收却云封裹，付嘱山灵木客时。"
        ], 
        "title": "题仙人洞并谢草堂方公所赠石匣 其一", 
        "type": "绝句", 
        "yun": "支"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "云长镇洞有时开，石匣终藏化鹤胎。", 
            "千岁不须华表柱，飞鸣南向洞山来。"
        ], 
        "title": "题仙人洞并谢草堂方公所赠石匣 其二", 
        "type": "绝句", 
        "yun": "灰"
    }, 
    {
        "author": "葛庆龙", 
        "era": "宋", 
        "subtype": "七言绝句", 
        "text": [
            "坐如有待思依依，看竹回廊出寺迟。", 
            "窅窅绿荫清寂处，半窗斜日两僧棋。"
        ], 
        "title": "游宝林寺", 
        "type": "绝句", 
        "yun": "支"
    }, 
    {
        "author": "葛守忠", 
        "era": "宋", 
        "subtype": "五言律诗", 
        "text": [
            "华岳三峰客，幽居不记年。", 
            "烟霞为活计，云水作家缘。", 
            "种药茅庭畔，栽松涧壑边。", 
            "暂离仙洞去，可应帝王宣。"
        ], 
        "title": "答陈抟", 
        "type": "律诗", 
        "yun": "先"
    }, 
    {
        "author": "葛次仲", 
        "era": "宋", 
        "subtype": "七言绝句", 
        "text": [
            "万里清江万里天，一村桑柘一村烟。", 
            "渔翁醉睡又醒睡，高唱夕阳孤岛边。"
        ], 
        "title": "诗一首", 
        "type": "绝句", 
        "yun": "先"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "白蘋花发兮水晶宫，舍此地兮余将曷从。", 
            "斧斤丁丁兮为余之栖，药作房兮梁则辛夷。", 
            "朝迎山云兮，莫送云归。", 
            "伏腊粗给兮，朝市奚为。", 
            "姜畦兮芋畴，瓜㼌蔓长兮女桑始柔。", 
            "高田兮壤沃，麦芒如彗兮黍如粟。", 
            "下田兮若按，䆉稏衡从兮碧泉。", 
            "乳水不淫兮旱火不光，神之德兮畴敢忘。", 
            "拜金铺兮奠椒浆，赛鼓坎坎兮锦伞悠飏。", 
            "倾银兮注瓦，玄鲫霜芹兮父老同社。", 
            "鸟劝饮兮风为启关，宇宙之间兮谁如我闲。", 
            "热官虽好兮宁守菟裘，彼有危机兮余差无忧。", 
            "鹰綵緤兮金作镮，搏狐兔兮供吾之餐。", 
            "马玉勒兮锦作障，檀溪深兮跃必五丈。", 
            "为人吠兮乃可以佩人之鋂，为人鸣兮乃可以食人之粟。", 
            "所贵兮寂寂而矫矫，所鄙兮赫赫而碌碌。", 
            "吾宁为鸿兮取食于江湖，吾宁为龟兮曳尾于泥涂。"
        ], 
        "title": "喜闲", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "木叶萧萧兮雨冥冥，山鬼呼风兮猿夜鸣。", 
            "巫假神兮惊愚，髡假巫兮乞灵。", 
            "云仙来兮瑶席启，坎坎击鼓兮拜寒水。", 
            "云仙去兮闪倏不闻，锦伞摇兮望莫云。", 
            "纷姣服兮走朝与暮，焄蒿淫昏兮使君怒。", 
            "青螭白虬兮不须款帝居，请发镞兮何必天弧。", 
            "沉主兮焚屋，正人伸气兮淫神夜哭。", 
            "妖止兮俗醇，请倾百川兮寿使君。", 
            "鼻亭兮不记营道，苏侯兮已屏尧庙。", 
            "愤王去兮响莫出，狄梁公兮方草檄。"
        ], 
        "title": "云仙", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "阴阳寒暑兮运无积，天之成岁兮顾岂一日。", 
            "羲和敲日兮声作玻璃，桂魄迎宵兮忽挂之。", 
            "流沙兮扬土，檐涔涔兮又夜雨。", 
            "严霜苦寒兮万木不花，叶底兮俄茁其芽。", 
            "星鸟星火兮四时有令，惨舒阊阖兮斟酌斗柄。", 
            "三百六旬兮岁功始成，细人蠢蠢兮又岂知夫天运。"
        ], 
        "title": "九效 其一 天运", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "天龙兮负图，地龟兮负书。", 
            "后皇兮纯孝格天，台衮兮秘画无前。", 
            "薜荔兮出之水中，芙蓉兮搴之木末。", 
            "碧玉上兮烟霄远，彤霞烂兮秋水阔。", 
            "重翟兮顺动，长御兮启引。", 
            "交鼓兮縆瑟，箫钟兮瑶簨。", 
            "御玉衣兮珠步摇，赭黄奉觞兮臣妾入朝。", 
            "建中天子兮百伪纷错，我宋中兴兮天返长乐。", 
            "四海为养兮子职供，千秋万岁兮慈宁宫。"
        ], 
        "title": "九效 其二 慈宁", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "珠丘峨峨兮苍梧远，弓剑杳隔兮九土魂断。", 
            "边声起兮春草深，木铎无声兮岁月换。", 
            "上天悔祸兮诱天骄，黄肠素绋兮归路迢迢。", 
            "抚榇循题兮愁雾重，江河倾泪兮雷霆声恸。", 
            "行妥灵兮金粟堆，白杨萧萧兮风送哀。", 
            "匰主兮肖貌，穆将愉兮清庙。", 
            "对越兮在天，永蒸尝兮千万年。"
        ], 
        "title": "九效 其三 永固", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "坚木兮不可为圈，鍊铁兮不可为钩。", 
            "圈不成兮何箕之得，钩不成兮何鱼之求。", 
            "委吴以筦籥兮复越，事狄以皮币兮兴周。", 
            "故曰拯乱兮不如图治，锐进兮不如观势。", 
            "以弱为强兮以予为取，边廷无犬吠兮息旗与鼓。"
        ], 
        "title": "九效 其四 强弱", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "破纽绝络兮民不支，不了兰藏兮举世无医。", 
            "病在腠兮废汤熨，未至血脉兮乃施针石。", 
            "布指于位兮息至不知，阴阳倒置兮寒凉逆施。", 
            "内实兮饵之桂附，中乾兮反投消以蠹。", 
            "天生卢扁兮授术上池，跻民寿兮至期颐。"
        ], 
        "title": "九效 其五 医国", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "虎啸兮风生，龙举兮云从。", 
            "弹角兮应角，鼓宫兮应宫。", 
            "有熊兮重华，风后兮皋繇。", 
            "世卓兮眇眇，矩矱兮可寻。", 
            "申椒兮杜蘅，揭车兮留夷。", 
            "捋芽兮撷条，芳菲菲兮满堂。", 
            "梓人兮善工，赤箓兮重昌。"
        ], 
        "title": "九效 其六 君臣", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "苗芃芃兮防莠，桂郁郁兮防蠹。", 
            "欲苗实兮桂荣，必莠除兮蠹去。", 
            "吾有少陵之镵兮莠必耨，吾有尉佗之器兮蠹将奚逃。", 
            "发嘉颖兮昆崙，缭樛枝兮招摇。", 
            "粒米狼戾兮乐复乐，长涂炎日兮又庇之以垂天之幄。"
        ], 
        "title": "九效 其七 奸萌", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "岁曶曶其欲颓兮，久栖身于幽仄。", 
            "虑脩名之不立兮，聊广遂于前画。", 
            "搴玉英以自脩兮，结荣茝以佩之。", 
            "服芰制而荷衣兮，又饰之以江蓠。", 
            "望阆风之板桐兮，弱水瀰以见隔。", 
            "造旬始而觐清都兮，求仙梯而未得。", 
            "沐咸池兮，晞发阳阿。", 
            "凿井耕田兮，姑击壤以歌。"
        ], 
        "title": "九效 其八 自脩", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "吾有车兮山之阿，吾有舟兮江之沚。", 
            "任重兮致远，欲行兮谁止。", 
            "车欲行兮山路槎牙，舟欲行兮底著平沙。", 
            "吾不能移王屋之山兮，通褒斜之阪。", 
            "此舟车兮，孰推孰挽。", 
            "将狶膏棘轴而强挽兮，畏颡泚兮力疲。", 
            "将编蒲结草而强挽兮，惮褰裳而汩其泥。", 
            "欲行石兮乘流，吾当求之梓人之与阳侯。"
        ], 
        "title": "九效 其九 鸣穷", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "阳羡之山兮领地灵，鸿洞欻吸兮九叠为屏。", 
            "青萝层层兮深岩绝壁，一鸟不鸣兮山更寂。", 
            "横山老人兮蝉蜕埃尘，倚石梁兮手揽白云。", 
            "眼中万仞兮，胸中万顷。", 
            "泰华山林兮，秋毫钟鼎。", 
            "东山妓女兮，北山猿鹤。", 
            "西山拄笏兮，亦复奚乐。", 
            "节彼南山兮山岩岩，突鲸额兮霄堮间。", 
            "民具瞻兮倾百川以为寿，鸿毋遵陆兮公归锦绣。"
        ], 
        "title": "横山堂三章 其一", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "阳羡之水兮湍流喧豗，砅崖转石兮万壑殷雷。", 
            "濑浅浅兮忽如泻，畦碧绣兮溪罨画。", 
            "横山老人兮乐天无忧，聊临睨兮夷犹。", 
            "揽芳茝兮大薄，搴杜若兮汀洲。", 
            "摹写兮宝唾传，悲壮兮又双琐。", 
            "沐发兮何必咸池，濯吾缨兮水之湄。", 
            "乘月兮何必牛渚，系吾舟兮水之浦。", 
            "吾之舟兮万斛有馀，凌阳侯兮狎灵胥。", 
            "百尺揭兮帆席举，撇旋捎濆兮无险阻。", 
            "傅说骑箕兮不可攀，留此舟兮横山。"
        ], 
        "title": "横山堂三章 其二", 
        "type": "骚", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "阳羡之居兮宅淼茫，辛夷闺兮薜荔墙。", 
            "建芳馨兮庑门，烂昭昭兮未央。", 
            "横山老人兮独处廓，十七地兮三一屋。", 
            "龙驰兮冲天，花鸟水竹兮聊尔平泉。", 
            "公有豫章楩楠兮耸万仞，公有瑊玏玄厉兮磨而不磷。", 
            "栋梁兮媞媞，柱之石兮不倾以支。", 
            "此栋此石兮非斤非斧，盍以帡幪兮寰宇。"
        ], 
        "title": "横山堂三章 其三", 
        "type": "骚", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一溪碧。", 
            "何处桃花流出。", 
            "春光好，寻个□□，小小篮舆漫行适。", 
            "苍苔满白石。", 
            "涧底阴风凛栗。", 
            "疑无路，幽壑琮琤，峡转山回入林僻。", 
            "千峰呈翠色。", 
            "时亦有声声，樵唱渔笛。", 
            "忽然一树樱桃白。", 
            "又回头一顾，掀髯一笑，诗情酒思正豪逸。", 
            "虎蹄过新迹。", 
            "羃羃。", 
            "雾如织。", 
            "见异草珍禽，问名不识。", 
            "山灵勒驾雨来急。", 
            "欲游观未已，仆言日夕。", 
            "看来看去，似那里，似少室。"
        ], 
        "title": "兰陵王", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "三峰碧。", 
            "缥渺烟光树色。", 
            "高寒处，上有猿啼，鹤唳天风夜萧瑟。", 
            "山形似笔格。", 
            "人道江南第一。", 
            "游紫观，月殿星坛，积翠楼前吹铁笛。", 
            "客来访灵迹。", 
            "闻王郭当年，曾此驻锡。", 
            "二仙为谒浮丘伯。", 
            "从骖鸾去后，云深难觅。", 
            "丹炉灰冷杵声寂。", 
            "依然旧泉石。", 
            "泉石。", 
            "最幽阒。", 
            "更禽静花闲，松茂竹密。", 
            "清都绛阙无消息。", 
            "共羽衣挥麈，感今怀昔。", 
            "堪嗟人世，似梦里，驹过隙。"
        ], 
        "title": "兰陵王 题笔架山", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "黄鹤楼前，吹笛之时，先生朗吟。", 
            "想剑光飞过，朝游南岳，墨篮放下，夜醉东邻。", 
            "铛煮山川，粟藏世界，有明月清风知此音。", 
            "呵呵笑，笑酿成白酒，散尽黄金。", 
            "知音。", 
            "自有相寻。", 
            "休踏破葫芦折断琴。", 
            "唱白蘋红蓼，庐山日暮，西风黄叶，渭水秋深。", 
            "三入岳阳，再游湓浦，自一去优游直至今。", 
            "桃源路，尽不妨来往，时共登临。"
        ], 
        "title": "沁园春 其十 题桃源万寿宫", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "桃花瘦。", 
            "寒食清明前后。", 
            "新燕子，禁得馀寒，风雨把人苦僝僽。", 
            "梅粒今如豆。", 
            "减却春光多少。", 
            "空自有，满树山茶，似语如愁卧晴昼。", 
            "幽人展襟袖。", 
            "惜莺花未老，江山如旧。", 
            "杜鹃声里同携手。", 
            "叹陌上芳草，堤边垂柳。", 
            "一春十病九因酒。", 
            "愁来独搔首。", 
            "豆蔻。", 
            "枝头小。", 
            "应可惜年华，孤负时候。", 
            "九十韶光那得久。", 
            "问芍药觅醉，牡丹索笑。", 
            "三万六千，能几度，君知否。"
        ], 
        "title": "兰陵王 紫元席上作", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "嫩雨如尘，娇云似织，未肯便晴。", 
            "见海棠花下，飞来双燕，垂杨深处，啼断孤莺。", 
            "绿砌苔香，红桥水暖，笑捻吟髭行复行。", 
            "幽寻懒、就半窗残睡，一枕初醒。", 
            "消凝。", 
            "次第清明。", 
            "渺南北东西草又青。", 
            "念镜中勋业，韶光冉冉，尊前今古，银发星星。", 
            "青鸟无凭，丹霄有约，独倚东风无限情。", 
            "谁知有，这春山万点，杜宇千声。"
        ], 
        "title": "沁园春 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "暂聚如萍，忽散似云，无可奈何。", 
            "向天涯海角，两行别泪，风前月下，一片离骚。", 
            "啼罢栖乌，望穷芳草，此恨与之谁较多。", 
            "昏黄后，对青灯感慨，白酒悲歌。", 
            "梦中作梦知么。", 
            "忆往事落花流水呵。", 
            "更凭高□远，沈腰不瘦，怅今怀昔，潘鬓须皤。", 
            "去燕来鸿，寻梅问柳，寸念从他寒暑熬。", 
            "消魂处，但烟光缥渺，山色周遭。"
        ], 
        "title": "沁园春 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "大丈夫儿，冰肝玉胆，砺山带河。", 
            "算此身此世，无过驹隙，一名一利，未值鸿毛。", 
            "相府如潭，侯门似海，那得烟霄尔许高。", 
            "当初我，是乘云御气，几百千遭。", 
            "此生勋业无多。", 
            "也手种梅花三百窠。", 
            "又底曾嗅著，庙堂钟鼎，底曾拈得，帷幄弓刀。", 
            "玉帝遥知，金书何晚，时有鹤鸣于九皋。", 
            "如今且，向风前浪舞，月下高歌。"
        ], 
        "title": "沁园春 其四", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "锦绣文章，圭璋闻望，碧落侍郎。", 
            "昨履声渐近，星辰避次，竹符重剖，湖海生光。", 
            "委羽天空，石桥水冷，每为众生时雨滂。", 
            "君知否，是民心襦裤，吏胆冰霜。", 
            "少须召入鹓行。", 
            "也不念无人荷紫囊。", 
            "有本朝曾旦，移春手段，旧家羲献，补月心肠。", 
            "此去三山，却登八座，已准金瓯姓氏香。", 
            "还朝处，双凫作对，五马成行。"
        ], 
        "title": "沁园春 其三 送王侍郎帅三山", 
        "type": "词", 
        "yun": "阳"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "三径就荒，松菊犹存，归去来兮。", 
            "叹折腰为米，弃家因酒，往之不谏，来者堪追。", 
            "形役奚悲，途迷未远，今是还知悟昨非。", 
            "舟轻扬，问征夫前路，晨色熹微。", 
            "欢迎童稚嘻嘻。", 
            "羡出岫云闲鸟倦飞。", 
            "有南窗寄傲，东皋舒啸，西畴春事，植杖耘耔。", 
            "矫首遐观，壶觞自酌，寻壑临流聊赋诗。", 
            "琴书外，且乐天知命，复用何疑。"
        ], 
        "title": "沁园春 其五 寄鹤林", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "渭水秋深，湓江春老，洞庭一湖。", 
            "问城南古树，如今在否，洛中狂客，还更来无。", 
            "独上君山，渺观岩石，八百里鲸波泛巨区。", 
            "何曾错，有茶中上灶，酒里仙姑。", 
            "终须。", 
            "度了肩吾。", 
            "稽首终南钟大夫。", 
            "自太平寺里，题诗去后，东林沈宅，大醉归欤。", 
            "天上筵多，人间到少，更不向庐山索鳜鱼。", 
            "如何好，好借君黄鹤，上我清都。"
        ], 
        "title": "沁园春 其六 赞吕公", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "且说罗浮，自从石洞，水帘以还。", 
            "是向时景泰，初来卓锡，旧家勾漏，曾此修丹。", 
            "药院空存，铁桥如故，上更有朱仙朝斗坛。", 
            "飞云顶，在石桥高处，杳霭之间。", 
            "山前。", 
            "拾得清闲。", 
            "也分我烟霞数亩宽。", 
            "自竹桥人去，青莲馥郁，柴门闭了，绿柳回环。", 
            "白酒初篘，清风徐至，有桃李时新饤几盘。", 
            "仙家好，这许多快活，做甚时官。"
        ], 
        "title": "沁园春 其七 题罗浮山", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "客里家山，记踏来时，水曲山崖。", 
            "被滩声喧枕，鸡声破晓，匆匆惊觉，依旧天涯。", 
            "抖擞征衣，寒欺晓袂，回首银河西未斜。", 
            "尘埃债，叹有如此发，空为伊华。", 
            "古来客况堪嗟。", 
            "尽贫也输他□在家。", 
            "料驿舍旁边，月痕白处，暗香微度，应是梅花。", 
            "拣折一枝，路逢南雁，和两字平安寄与他。", 
            "教知道，有长亭短堠，五饭三茶。"
        ], 
        "title": "沁园春 其十一 题湖头岭庵", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "层峦叠巘浮空，断崖直下分三井。", 
            "苍苔路古，鹿鸣芝涧，猿号松岭。", 
            "露浥凤箫，烟迷枸杞，绿深翠冷。", 
            "笑携筇一到，登高眺远，是多少、仙家景。", 
            "长念青春易老，尚区区、枯蓬断梗。", 
            "人间天上，喟然俯仰，只身孤影。", 
            "世事空花，春心泥絮，此回还省。", 
            "向琼台双阙，结间茅屋，坐千峰顶。"
        ], 
        "title": "水龙吟 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "月如酥，天似玉，长啸弄孤影。", 
            "十二楼台，昨梦暗寻省。", 
            "自怜露满衣襟，风吹毛发，浑无寐、寒宵漏永。", 
            "捧香鼎。", 
            "翻起一片龙涎，梅花对人冷。", 
            "庭户冰清，何处鹤声警。", 
            "少时烛暗梧窗，烟生苔砌，晓钟动。", 
            "忽然心醒。"
        ], 
        "title": "祝英台近", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "云屏漫锁空山，寒猿啼断松枝翠。", 
            "芝英安在，术苗已老，徒劳屐齿。", 
            "应记洞中，凤箫锦瑟，镇常歌吹。", 
            "怅苍苔路杳，石门信断，无人问、溪头事。", 
            "回首暝烟无际，但纷纷、落花如泪。", 
            "多情易老，青鸾何处，书成难寄。", 
            "欲问双娥，翠蝉金凤，向谁娇媚。", 
            "想分香旧恨，刘郎去后，一溪流水。"
        ], 
        "title": "水龙吟 其二 采药径", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "二月一番雨，昨夜一声雷。", 
            "枪旗争展，建溪春色占先魁。", 
            "采取枝头雀舌，带露和烟捣碎，炼作紫金堆。", 
            "碾破香无限，飞起绿尘埃。", 
            "汲新泉，烹活火，试将来。", 
            "放下兔毫瓯子，滋味舌头回。", 
            "唤醒青州从事，战退睡魔百万，梦不到阳台。", 
            "两腋清风起，我欲上蓬莱。"
        ], 
        "title": "水调歌头 咏茶", 
        "type": "词", 
        "yun": "灰"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "残蟾明远照。", 
            "正一番霜讯，四山秋老。", 
            "孤村带清晓。", 
            "有鸣鞭归骑，乱林啼鸟。", 
            "青帘缥缈。", 
            "懒行时，持杯自笑。", 
            "甚年来、破帽凋裘，惯得淡烟荒草。", 
            "多少。", 
            "客愁羁思，雨泊风餐，水边云杪。", 
            "西窗正好。", 
            "疏竹外，粉墙小。", 
            "念归期相近，梦魂无奈，不为罗轻寒悄。", 
            "怕无人、料理黄花，等闲过了。"
        ], 
        "title": "瑞鹤仙 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "赋情多懒率。", 
            "每醉后疏狂，醒来飘忽。", 
            "无心恋簪绂。", 
            "漫才高子建，韵欺王勃。", 
            "胸中绝物。", 
            "所容者、诗兵酒卒。", 
            "一两时，调发将来，扫尽闷妖愁孽。", 
            "莫说。", 
            "杀人一万，自损三千，到底臲亶。", 
            "悬河口讷。", 
            "非夙世，无灵骨。", 
            "把湖山牌印，莺花权柄，牒过清风朗月。", 
            "且束之、高阁休休，这回更不。"
        ], 
        "title": "瑞鹤仙 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "阁山云冷风萧瑟。野猿啼罢蟾光白。", 
            "听彻太清弦。断肠云水天。", 
            "金陵君此去。秋入蒹葭浦。", 
            "兴满即回辕。明年二月春。"
        ], 
        "title": "菩萨蛮 送刘贵伯", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "春又去。", 
            "愁杀一声杜宇。", 
            "昨夜海棠无□□。", 
            "晓来闻燕语。", 
            "缥缈佳人何处。", 
            "镇日愁肠万缕。", 
            "千里无家归未得，春风知我苦。"
        ], 
        "title": "谒金门", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "渺渺烟霄风露冷，夜未艾、凉蟾似水。", 
            "海山外、五云散彩，三峰凝翠。", 
            "一鹤横空何缥缈，见殿阁、笙歌拥罗绮。", 
            "笑劳生，空如尺鴳，恋槿花篱。", 
            "于中青鸾唱美。", 
            "丹鹤舞奇。", 
            "有粉娥琼女，齐捧芳卮。", 
            "天真皇人陈玳席，宴太姥，思之暗生悲。", 
            "念如今，红尘满面，漫洒晚风泪。"
        ], 
        "title": "菊花新 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "十二楼台，但前回旧迹。", 
            "想琪花似雪，忘了还思。", 
            "朝暮痴痴地。", 
            "只有老天知。", 
            "却自省、玉阶金砌。", 
            "错抛离。", 
            "梧桐声颤，窗外草蛩吟细。", 
            "醉魂觉，又听秋鸿悲呖。", 
            "极目寒空，叹未有紫云梯。", 
            "绛阙消息子。", 
            "也无一二、枉垂涕。"
        ], 
        "title": "菊花新 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "宝鸭温香，诉丝诚寸意。", 
            "记当年事，闷本愁基。", 
            "人间天上，只争得那些儿。", 
            "吃禁持。", 
            "却念九霄风味。", 
            "清晨雁字。", 
            "一句句在天如在纸。", 
            "只得向风前，默默自嗟惜。", 
            "业债俱消，还未了、甚时已。", 
            "一日里。", 
            "滴了俺儿来泪。"
        ], 
        "title": "菊花新 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "念我东皇大帝儿。", 
            "是操觚弄翰之职。", 
            "飞落尘寰，似此度，算应希。", 
            "向这里。", 
            "安能便、策景御气。", 
            "灰头土面、千河水。", 
            "把我如何洗。", 
            "纵便有铢衣，已失眉峰翠。", 
            "看看皓首，瞒不过镜台儿。", 
            "除是去、青松下、碧云底。"
        ], 
        "title": "菊花新 其四", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "弱水去蓬莱，四万八千里。", 
            "远漠漠，俯仰天水青无际。", 
            "鸟飞不到船去难，渺无依。", 
            "剪锦字。", 
            "云信待凭鸾翼。", 
            "青芝素瀑，草舍儿、隐隐烟霞里。", 
            "向闲处，批风切月烹天地，三岛十洲，去有日，几何时。", 
            "胎仙就，直待鹤书来至。"
        ], 
        "title": "菊花新 其五", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "铜壶四水。", 
            "寒生素被。", 
            "夜迢迢，烟月熹微。", 
            "池浸霜荷，槛竹响，井枫飞。", 
            "宝枕潭无梦，念忡忡地。", 
            "形留神往，镇日价、忘食应忘寐。", 
            "省得起，都是天上仙家事。", 
            "珠歌舞，酌玉液，饭云子。", 
            "怎得麒麟脯，更教知味。"
        ], 
        "title": "菊花新 其六", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "有个闷甚处，一向如痴醉。", 
            "独倚住危阑，坐咬无名指。", 
            "金鱼玉雁一从去，绝消息。", 
            "念念怀天帝。", 
            "密与冥契。", 
            "晴霞照水。", 
            "叹细草新蒲寒萋萋。", 
            "对夕照，树色烟光相紫翠。", 
            "花落莺啼。", 
            "把往事似川逝。", 
            "光阴速，何时是伊归日。"
        ], 
        "title": "菊花新 其七", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "雪牖风轩度岁。", 
            "时听芭蕉，雨声凄恻。", 
            "情多易感，渐不觉鬓成丝。", 
            "忽又成千古，诮如梦里。", 
            "西山南浦尽秋意。", 
            "一望芦花飞。", 
            "有一点沙鸥，点破松梢翠。", 
            "凄然念起。", 
            "觉两腋凉飙细。", 
            "诗兴浑飞在渔乡橘里。"
        ], 
        "title": "菊花新 其八", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "忽水远天长，笑把玉龙嘶。", 
            "一声声，吹断寒云沧波里。", 
            "幽愁暗恨，弄皓月，怨白日。", 
            "问太虚不尚，则成休矣。", 
            "云心鹤性，死也要冲霄，乘风去。", 
            "分自有、终合仙飞。", 
            "感古怀今聊把笔。", 
            "落叶寒蝉悲。", 
            "使人增怨抑。"
        ], 
        "title": "菊花新 其九", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "要做神仙去，工夫譬似闲。", 
            "一阳初动，玉炉起火炼还丹。", 
            "捉住天魂地魄，不与龙腾虎跃，满鼎汞花乾。", 
            "一任河车运，径路入泥丸。", 
            "飞金精，采木液，过三关。", 
            "金木间隔，如何上得玉京山。", 
            "寻得曹溪路脉，便把华池神水，结就紫金团。", 
            "免得饥寒了，天上即人间。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "金液还丹诀，无中养就儿。", 
            "别无他术，只要神水入华池。", 
            "采取天真铅汞，片晌自然交媾，一点紫金脂。", 
            "十月周天火，玉鼎产琼芝。", 
            "你休痴，今说破，莫生疑。", 
            "乾坤运用，大都不过坎和离。", 
            "石里缘何怀玉，因甚珠藏蚌腹，借此显天机。", 
            "何况妙中妙，未易与君知。"
        ], 
        "title": "水调歌头 自述 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "苦苦谁知苦，难难也是难。", 
            "寻思访道，不知行过几重山。", 
            "吃尽风僝雨僽，那见霜凝雪冻，饥了又添寒。", 
            "满眼无人问，何处扣玄关。", 
            "好因缘，传口诀，炼金丹。", 
            "街头巷尾，无言暗地自生欢。", 
            "虽是蓬头垢面，今已九旬来地，尚且是童颜。", 
            "未下飞升诏，且受这清闲。"
        ], 
        "title": "水调歌头 自述 其三", 
        "type": "词", 
        "yun": null
    }, 
    {
        "author": "葛天民", 
        "era": "宋", 
        "subtype": null, 
        "text": [
            "参禅学诗无两法，死蛇解弄活鱍鱍。", 
            "气正心空眼自高，吹毛不动全生杀。", 
            "生机熟语却不俳，近代独有杨诚斋。", 
            "才名万古付公论，风月四时输好怀。", 
            "知公别具顶门窍，参得彻兮吟得到。", 
            "赵州禅在口皮边，渊明诗写胸中妙。", 
            "用则致君尧舜前，舍时便灌庐陵园。", 
            "六十四卦只两画，三百五篇惟一言。", 
            "我与诚斋略相识，亦不知他好官职。", 
            "但知拚得忍饥七十年，脊梁如铁心如石。", 
            "不曾屈膝不皱眉，不把文章做出诗。", 
            "玉川后身却不怪，乐天再世尤能奇。", 
            "隔千里兮共明月，何似寒灰相对拨。", 
            "公亦何须要我知，我只欠公头上发。"
        ], 
        "title": "寄杨诚斋", 
        "type": "古风", 
        "yun": null
    }, 
    {
        "author": "葛天民", 
        "era": "宋", 
        "subtype": null, 
        "text": [
            "平生寡合虽竭斗，几曾自饮一杯酒。", 
            "不因风月与湖山，更为松篁与花柳。", 
            "今夕何夕风雨来，知侬渴肺生秋埃。", 
            "曲生三缄忽自荐，请为风雨聊一开。", 
            "老夫呼前呼未了，死生脱帽倾怀抱。", 
            "风雨横斜入坐中，宾主淋漓俱醉倒。", 
            "须臾风止雨亦休，主人送客凝双眸。", 
            "葛天无怀不可状，但觉两耳风飕飕。", 
            "匆匆便是中秋节，更与曲生潜地说。", 
            "此夜宁容著杂宾，一尊只办浇明月。"
        ], 
        "title": "雨中独酌", 
        "type": "古风", 
        "yun": null
    }, 
    {
        "author": "葛天民", 
        "era": "宋", 
        "subtype": null, 
        "text": [
            "南翔建自梁天监，白鹤不归江自转。", 
            "深禅空忆祖师齐，昔有老堪今有远。", 
            "我趁江鸥访远公，远公不有湖天晚。", 
            "七岁驱凫有几房，三百苾刍无半面。", 
            "殿阁参差高入云，一堂可著千僧饭。", 
            "古柏槎牙不记年，柯如屈铁色苍藓。", 
            "古意偏关倦客怀，归舟有句无人遣。", 
            "明日中流遇阿英，连宵细说南翔院。", 
            "少待崇莲宝塔成，春风共看巢梁燕。", 
            "我欲婆娑借数椽，子当力学如吾愿。", 
            "一任江花恼杀人，閒边自数飞花片。"
        ], 
        "title": "题南翔寺", 
        "type": "古风", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "诸人鼎列更茵重，客子愁边或酒中。", 
            "云缟弁山溪正碧，画无名手句专功。", 
            "年华若看蚁旋磨，世话何难龟蜕筒。", 
            "明日一蓑苕霅去，与君相伴作渔翁。"
        ], 
        "title": "次韵张以道苕溪", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "意浓态远十洲人，岁晏天寒七泽滨。", 
            "奕奕云冠疑映月，僛僛翠带欲摇春。", 
            "梅稍枉为行人瘦，柳眼虚随酒市新。", 
            "林下水边风味永，弄珠谁见汉皋神。"
        ], 
        "title": "水仙花", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "瑶池蓬岛旧题名，岁晚江湖得此生。", 
            "水战风摇疑体弱，雪欺霜压见神清。", 
            "佩衿济济贤师友，兰玉诜诜好弟兄。", 
            "笞凤鞭鸾云泽畔，向人怀抱十分倾。"
        ], 
        "title": "和胡抚干水仙花韵", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "买得名花共载归，春风满眼豫章诗。", 
            "银台挹月杯光潋，翠被临波袜影迟。", 
            "山鬼湘娥通系牒，梅兄矾弟绝藩篱。", 
            "我家正在江横处，一笑相看更莫疑。"
        ], 
        "title": "次韵张直阁水仙花二首 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "贝阙珠宫日月长，青鸾白凤恣翱翔。", 
            "试烦钟子传琴操，莫向田郎问国香。", 
            "风里翠鬟慵整顿，月中幽恨自凄凉。", 
            "鸥波万顷情何限，未羡春花占洛阳。"
        ], 
        "title": "次韵张直阁水仙花二首 其二", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "山腰万竹閟清寒，上彻山头望始宽。", 
            "州渚东西分线路，台城表里见毫端。", 
            "青开淮甸天空阔，紫覆钟山气郁盘。", 
            "城下秋江来万里，独能伸手障狂澜。"
        ], 
        "title": "登石头山", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "原田漫漫不知津，春寨清明思杀人。", 
            "雨后烧痕无润泽，烟中日色少精神。", 
            "郢城南地沟隍古，海寨东西径遂新。", 
            "谁见当时经画意，只今高浪化征尘。"
        ], 
        "title": "过上海寨昔人于此潴水以限北方", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "镜里枯疏雪点毛，笔端凌乱雨浮膏。", 
            "侵疆稍稍龟阴复，作堵渠渠鸿雁劳。", 
            "乔木有孙关国体，故基能筑是人豪。", 
            "自言书就堪□□，谁谓先公论太高。"
        ], 
        "title": "次韵答胡季履复荆门故宅", 
        "type": "律诗", 
        "yun": "豪"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "为民行水不妨农，为国忧民不费公。", 
            "肯趁好天招恶客，能于旧贯立新功。", 
            "山头石埭千年计，海上灵查八月通。", 
            "只恐济川舟楫快，使君难滞郢城中。"
        ], 
        "title": "陪阎安抚观开漕河", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "明日天车始建寅，今朝犹是去年人。", 
            "江城半夜传黄纸，嘉定新书下紫宸。", 
            "山雪多情来送腊，湖波著色去迎春。", 
            "旋烘寒饼缠生菜，想见家贫忆路贫。"
        ], 
        "title": "立春前一日书事", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "周郊奉犬用刑樽，尧蜡迎猫似捕神。", 
            "直是苏公比台谏，未知韩子喻家人。", 
            "鹰鹯化作鸾将凤，獬廌移成驺与麟。", 
            "煦煦徐徐何必善，使知刚毅有深仁。"
        ], 
        "title": "丁教授家猫狗皆相乳二首（朝佐） 其一", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "血人于牙犬政猛，杀鼠如邱猫事狞。", 
            "邻子忽如亲子爱，人情何似物情平。", 
            "再三仁者须存勇，万一天资与习成。", 
            "恐被麋麑邀作友，或遭鼠弟□为兄。"
        ], 
        "title": "丁教授家猫狗皆相乳二首（朝佐） 其二", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "又送人间一古今，两翁相望接云岑。", 
            "屈伸固是乾坤用，恻怆岂非天地心。", 
            "野迥茆风声索索，山深松日影阴阴。", 
            "平生来往风流在，应有幽人见苦吟。"
        ], 
        "title": "会葬外舅还过李万州墓下", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "东坡来饭辩才师，元祐真人宥密时。", 
            "生长太平经战伐，浮沈薄宦寄喧卑。", 
            "五朝遗老今谁在，万事当时恨独知。", 
            "此世阅人如传舍，吾人安更用名为。"
        ], 
        "title": "次韵田将仕年八十八岁作诗自喜三首 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "铜驼陌上少年时，走马驱车远四畿。", 
            "又见伏符明汉道，曾伤小雅咏周微。", 
            "一生世路高和下，何恨人情瘠与肥。", 
            "老矣胸怀百无著，自梳朝夕鬓毛稀。"
        ], 
        "title": "次韵田将仕年八十八岁作诗自喜三首 其二", 
        "type": "律诗", 
        "yun": "微"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "茅檐桑户落穷居，两眼犹能读细书。", 
            "自说此生聊尔耳，亦知馀事竟何如。", 
            "春云入眼元无迹，秋竹刳心久更虚。", 
            "天与精神自难老，会看千岁跨龙鱼。"
        ], 
        "title": "次韵田将仕年八十八岁作诗自喜三首 其三", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "芒鞋冲雨上茶园，绿发晞风正少年。", 
            "重见灵光元好在，却循双鬓已苍然。", 
            "芽生日铸无多树，瓶采千山自昔年。", 
            "小碾芽心成雪后，微铺瓶顶便天然。"
        ], 
        "title": "查元信饷日铸茶因用其韵感叹旧游（八月三日）", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "百尺山头下玉龙，吾人到此得参同。", 
            "河来积石昆崙顶，日出蓬莱碧海东。", 
            "直自阴阳随处有，强分泉火本来空。", 
            "君看击石还呵砚，燥湿先生一性中。"
        ], 
        "title": "次韵朱通判寄示盘龙山观瀑诗", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "欲就前贤去不如，几年功力在三馀。", 
            "终然觉我多金矿，幸甚逢翁侍玉除。", 
            "函丈中间亲觅诀，残编里许细观书。", 
            "自怜旧习如尘污，入发成胶未易梳。"
        ], 
        "title": "迓朱侍讲", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "两年京洛笔生埃，忽见清诗眼为开。", 
            "萧洒并将秋色写，雄豪更带夜潮来。", 
            "可怜拄腹五千卷，谁与浇愁三百杯。", 
            "莫遗晦翁闻世事，怕教兴尽却思回。"
        ], 
        "title": "次韵路德章吴斗南同迓朱侍讲", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "先生高阁水之滨，一秃翁从众主人。", 
            "欲说观澜先自愧，况逢收潦更难陈。", 
            "霜馀过濑声逾急，日落浮霞景转新。", 
            "千里迢迢春不断，陶潜曾点是知津。"
        ], 
        "title": "观澜阁", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "长日鸡冠短后庭，倚风邪伫不胜情。", 
            "宋宗窗畔亲曾识，陈氏宫中旧得名。", 
            "尚想蹁跹啼晓意，犹疑宛转隔江声。", 
            "恓惶借与非常色，染出猩红特地明。"
        ], 
        "title": "鸡冠后庭花同赋", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "自笑知州百不知，近他池馆未曾窥。", 
            "主人正可今为客，和议初成恰是时。", 
            "草色茸茸花覆座，波光滟艳酒浮卮。", 
            "留连枉是凭栏久，洗得当年了事痴。"
        ], 
        "title": "卫州东湖", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "近看成洞远成林，红绿参差作昼阴。", 
            "闲有工夫随酒去，病无心力为花吟。", 
            "调朱弄粉年应小，倚困含娇意却深。", 
            "更向嫣然清淑外，一檐香气入衣襟。"
        ], 
        "title": "香海棠下会饮", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "舍舟遵陆几程来，家事身谋两未谐。", 
            "九地渺茫怜骨肉，四方轩豁畅襟怀。", 
            "雨翻茶崦春离岳，风飐监旗晓渡淮。", 
            "短景不延愁思远，只堪长醉向茅柴。"
        ], 
        "title": "富池客中", 
        "type": "律诗", 
        "yun": "佳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "莫望池口浪接天，羁怀沉迷衾枕前。", 
            "老船荡雪橹声涩，破釜煮粥蔬味便。", 
            "烟锁淮俗子城下，风生野坊僧树巅。", 
            "懒能登岸蹑寒屐，因数杖头无百钱。"
        ], 
        "title": "舟上食菜粥甚美", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "笑携琴册上昆崙，分坐溪头藓石根。", 
            "崖树有霜飞老叶，野泉无雨落秋痕。", 
            "几番閒借樵人屐，何许追寻隐者门。", 
            "多种杏花依此住，要知董奉得仍孙。"
        ], 
        "title": "冷翠阁与秋岩同赋", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "晴光绕砌看葵倾，独恨无文吊屈平。", 
            "梅溽润衣身体倦，竹风入牖梦魂清。", 
            "良辰美景须臾事，往古来今节序情。", 
            "不信沧江传竞渡，彩旗画鼓闹西城。"
        ], 
        "title": "江州重午二首 其一", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "蒲节殊乡借楚誇，绕城社鼓不停挝。", 
            "争歌神曲羞溪藻，遥送瘟船滚浪花。", 
            "世上莫非儿戏事，江头无奈客思家。", 
            "西湖今夜笙歌月，凉拥红莲灿落霞。"
        ], 
        "title": "江州重午二首 其二", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "想恋西湖赏物华，清依水石结生涯。", 
            "凤凰山下泉萦草，燕子楼前雨压花。", 
            "翠枕谩攲听夜雨，朱帘閒捲望朝霞。", 
            "柳塘不遏东流住，肠断江城尚寄家。"
        ], 
        "title": "怀潘宰留方家峪别业", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "万计千谋浊世纷，莲花峰下寂无闻。", 
            "丹泉漱冷齿凝雪，翠谷虚凌身入云。", 
            "藤杖卓苔防险峻，石炉炷柏起氤氲。", 
            "独游独宿露寒夜，绝顶想多秋几分。"
        ], 
        "title": "题冷翠谷道者庵", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "头上同云密布饶，湓江门外揖华镳。", 
            "舟穿苦竹黄芦去，帽任回风急雪飘。", 
            "踪迹几年怀玉石，江山一夜变琼瑶。", 
            "旁人莫讶吟穷返，慷慨殊胜过灞桥。"
        ], 
        "title": "离江城遇雪", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "几涉沙汀与水村，几看云物幻乾坤。", 
            "渡头冲雪哦诗老，船尾乘风破酒昏。", 
            "未晚橹声先傍岸，乍晴江色远侵门。", 
            "白鸥无数西飞急，鸣落淮山不见痕。"
        ], 
        "title": "接泥渡头再遇雪", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "当时两别惜分双，客了三吴客九江。", 
            "何处挥金曾驻马，此身怀宝尚迷邦。", 
            "水流岁月添新恨，尘扑箫弦失旧腔。", 
            "柳下燕楼风雨外，梦魂多绕唾茸窗。"
        ], 
        "title": "戏酬李勉之留江州怀琴窗之什", 
        "type": "律诗", 
        "yun": "江"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "倚竹攲巾望远天，脱鞋自在取高眠。", 
            "无情岁月催双鬓，有样文章委少年。", 
            "吟卷乱抛幽枕畔，客床寒对短灯前。", 
            "沈迷谩想华胥乐，还有痴儿鄙孝先。"
        ], 
        "title": "漫兴二首 其一", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "浮名浮利有传讹，薏苡囊疑马伏波。", 
            "镜里鬓毛谙世故，笔头诗句答樵歌。", 
            "风穿树秃寒林浅，月展江空夜浪多。", 
            "脱病欲归归便得，花家鱼港自烟蓑。"
        ], 
        "title": "漫兴二首 其二", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "往来几苦浪涛惊，尘役而今亦懒营。", 
            "雪积墙腰连屋莹，日涵城影接江平。", 
            "市楼有酒晴旗小，宾馆无人夜榻清。", 
            "孤坐搜吟难造妙，霜风吹月纸窗明。"
        ], 
        "title": "留分司衙", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "江风吹得乌帽偏，江水惊秋狂拍船。", 
            "此身客远积乡梦，何日丹灵朝洞仙。", 
            "将军庙无老鸦异，罗汉院有古柏坚。", 
            "荡桨津头来往遍，北望淮云成怆然。"
        ], 
        "title": "富池江上荡舟游望二首 其一", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "上江落水渺莽中，入军溯水曲折通。", 
            "此镇巧当两汊路，每日饱看千帆风。", 
            "客知鼓棹白日急，人伤对镜玄发空。", 
            "荒寒殊甚只自笑，悲声绕井馀枯桐。"
        ], 
        "title": "富池江上荡舟游望二首 其二", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "风浪而今自忍闻，尚甘客隐大江濆。", 
            "酒家债负将偿足，诗境情怀任醉分。", 
            "爱睡有魔销椀茗，遣闲无事对炉熏。", 
            "梧桐井畔敲门处，问字何人访子云。"
        ], 
        "title": "客居余明远来访", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "同行谁际此心同，我去君留怅北风。", 
            "两地相分云袂远，前峰自掩雪林空。", 
            "几多遣兴怀樽俎，千万将书托燕鸿。", 
            "独过顾城湖上晚，已拚绝饮蛰孤篷。"
        ], 
        "title": "发黄池与朱一夔相别情思黯如", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "侨寄荒津厌鼓鼙，逆行遣日守羁栖。", 
            "天兵未卜何时解，心事难侔此日齐。", 
            "雨醉田家无屐借，春眠野寺有诗题。", 
            "蒲帆行趁东流去，应目狂踪类阮嵇。"
        ], 
        "title": "别王监镇", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "大江胜绝此无俦，不省荒寒醉酒楼。", 
            "秉烛尚嫌杯数窄，换舟便觉橹声柔。", 
            "山连青意为仙冢，池接黄名是逆流。", 
            "僵卧莫知身纪堕，岸南灯火属宣州。"
        ], 
        "title": "醉后登黄池港舟", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "雪花侵鬓转栖栖，身寄篷窗醉似泥。", 
            "荻港水寒鸥聚远，芜湖山近雁飞低。", 
            "客舟泊夜秋无奈，社鼓催春梦欲迷。", 
            "津岸喜登无可语，不堪明日各东西。"
        ], 
        "title": "舟次示朱友龙", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "芦荻萧萧掩败汀，抛南抛北惯曾经。", 
            "淮山有雪侵云白，江水无风接树青。", 
            "吟卷纪游挥小草，醉篷埋恨载浮萍。", 
            "庙门转眼随帆过，不得重登绝顶亭。"
        ], 
        "title": "初欲登小孤惠济庙水盛风驶回首已远矣", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "破橐萧然不自休，芦黄苇白九江秋。", 
            "抗尘狂作两年客，看水悭为三叠游。", 
            "得酒问鱼愁入市，有书无雁却登楼。", 
            "征裘几揾思家泪，两眼凝穷桑落洲。"
        ], 
        "title": "得京友信问曾观三叠水否因寄", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "争锥无意志摧藏，岁晚栖然滞客房。", 
            "井臼自亲犹火食，琴书谁力谩时装。", 
            "前峰雪洗心方快，破廨风穿骨欲僵。", 
            "烧荻禦寒身尚曲，有人皲瘃守边疆。"
        ], 
        "title": "冬寒客怀", 
        "type": "律诗", 
        "yun": "阳"
    }, 
    {
        "author": "葛公绰", 
        "era": "宋", 
        "subtype": null, 
        "text": [
            "为是山堂似草堂。"
        ], 
        "title": "句", 
        "type": "句", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言绝句", 
        "text": [
            "向晚一鸠鸣，道人春睡足。", 
            "无处写幽怀，巡檐数脩竹。"
        ], 
        "title": "春怀", 
        "type": "绝句", 
        "yun": null
    }, 
    {
        "author": "葛天民", 
        "era": "宋", 
        "subtype": "五言绝句", 
        "text": [
            "睡少秋难晓，吟多食愈贫。", 
            "南柯无近阙，差尽梦中人。"
        ], 
        "title": "睡少", 
        "type": "绝句", 
        "yun": "真"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "夜雨涨波高二尺，失却捣衣平正石。", 
            "天明水落石依然，老夫一夜空相忆。"
        ], 
        "title": "绝句", 
        "type": "绝句", 
        "yun": null
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "我本田夫作比丘，也知骑马胜骑牛。", 
            "如今马上看山色，不似骑牛得自由。"
        ], 
        "title": "看山", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "碧床酒盎香拍浮，吴姬粉醉不识愁。", 
            "黄金手挥博歌头，夜半春回杨柳楼。"
        ], 
        "title": "醉书酒肆", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "龙脊桥边鹤膝幽，一枝斜亚水横流。", 
            "自从识破胡笳曲，吹彻黄昏不解愁。"
        ], 
        "title": "竺涧梅", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "一言已出驷难追，赖得君王放过伊。", 
            "杨子江心杭折苇，浪头何似问头危。"
        ], 
        "title": "达磨渡芦像", 
        "type": "绝句", 
        "yun": "支"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "落梅如雪雨如麻，最怕春寒是杏花。", 
            "病后不能涓滴饮，可怜芳信到贫家。"
        ], 
        "title": "仲春初二绝 其一", 
        "type": "绝句", 
        "yun": "麻"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "初交二月草蒙茸，邻里纷纷去折蓬。", 
            "柳下闭门非懒出，苦无筋力趁儿童。"
        ], 
        "title": "仲春初二绝 其二", 
        "type": "绝句", 
        "yun": "东"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "断槎无叶又无枝，得似勾春柳一丝。", 
            "不是画船栖泊处，白鸥飞下立多时。"
        ], 
        "title": "湖上观柳偶记龙泉先生勾春柳一丝之句感而有述", 
        "type": "绝句", 
        "yun": "支"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "龙护深潭草木昏，断碑元祐典刑存。", 
            "蜀仙已去吴僧少，岭上松篁亦断魂。"
        ], 
        "title": "龙井", 
        "type": "绝句", 
        "yun": "元"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "连天芳草雨漫漫，赢得鸥边野水宽。", 
            "花欲尽时风扑起，柳绵无力护春寒。"
        ], 
        "title": "江山", 
        "type": "绝句", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "高帝陵边我故庐，白云惨淡带苍梧。", 
            "归心政与江流动，更著青山隔岸呼。"
        ], 
        "title": "望越怀亲", 
        "type": "绝句", 
        "yun": "虞"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "忆杀平生辅汉卿，武夷山里话寒更。", 
            "不知新岁还家未，白发冲冠有几茎。"
        ], 
        "title": "寄辅汉卿", 
        "type": "绝句", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "万顷波中独钓身，短仓低屋旧丝纶。", 
            "自怜清夜歌明月，谁共沧洲采白蘋。"
        ], 
        "title": "小舟", 
        "type": "绝句", 
        "yun": "真"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "寒食少逢天气佳，十朝九日雨如麻。", 
            "新巢唯有燕生子，小巷已无人卖花。"
        ], 
        "title": "即事用天竺韵", 
        "type": "绝句", 
        "yun": "麻"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "下竺山前打一遭，丁宁门子看溪桥。", 
            "恐惊绕涧梅花落，莫遣行人语笑高。"
        ], 
        "title": "杂诗", 
        "type": "绝句", 
        "yun": null
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "元宵有月便无愁，已是新年第一筹。", 
            "说与素娥从此去，只须依样做中秋。"
        ], 
        "title": "元夕", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "道人只具一只眼，觌面全提格外机。", 
            "尘里神仙谁做得，归来试举问麻衣。"
        ], 
        "title": "赠眇目道人说相", 
        "type": "绝句", 
        "yun": "微"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "年头半月雪漫漫，养就姮娥玉一团。", 
            "老子今宵奇绝处，西陵桥上独凭栏。"
        ], 
        "title": "元夕西陵桥观月", 
        "type": "绝句", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "暖气先回宿草根，青青行可藉芳尊。", 
            "未须著意催花柳，且为乾坤补烧痕。"
        ], 
        "title": "雨中郊外", 
        "type": "绝句", 
        "yun": "元"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "半山徐敬伯，薄宦在中都。", 
            "柳舍偷闲到，村醪就近酤。", 
            "易添诗债负，难得醉工夫。", 
            "却羡渔樵叟，虽贫一事无。"
        ], 
        "title": "谢文思徐敬伯见访", 
        "type": "律诗", 
        "yun": "虞"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "春涨侵高岸，春云裹乱山。", 
            "倒迁杨柳活，斜倚桔槔闲。", 
            "世味老方淡，花时晴最悭。", 
            "东风嗔懒动，故故撼柴关。"
        ], 
        "title": "即事", 
        "type": "律诗", 
        "yun": "删"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "长安唯白石，与我最相关。", 
            "每到难逢面，翻思懒下山。", 
            "欲归愁路远，小住待君还。", 
            "尽日看幽桂，无人似我闲。"
        ], 
        "title": "重访白右", 
        "type": "律诗", 
        "yun": "删"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "齿发中年态，丘园素隐心。", 
            "因栽白匾豆，欲当紫团参。", 
            "筐筥收繁荚，窗扉失茂阴。", 
            "萧萧檐外竹，抱蔓替予吟。"
        ], 
        "title": "收白匾豆因得二首 其一", 
        "type": "律诗", 
        "yun": "侵"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "古香无伴侣，一榻共云分。", 
            "涧水塘头过，樵歌枕上闻。", 
            "余生聊自适，此意与谁论。", 
            "落叶如相委，时敲月下门。"
        ], 
        "title": "收白匾豆因得二首 其二", 
        "type": "律诗", 
        "yun": null
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "陌上红尘歇，湖中翠霭生。", 
            "定钟山寺迥，新月夜船清。", 
            "蛙乱鸣方急，鸥闲睡不惊。", 
            "儿曹知我到，认得打门声。"
        ], 
        "title": "湖上夜归", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "蛰动犹寒在，鸠鸣恰睡馀。", 
            "素传鹰羽化，多占鹊巢居。", 
            "报我晴何用，怜渠拙自如。", 
            "年年偏感处，风急杏花初。"
        ], 
        "title": "闻鸠", 
        "type": "律诗", 
        "yun": "鱼"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "咫尺春三月，寻常百姓家。", 
            "为迎新燕入，不下旧帘遮。", 
            "翅湿沾微雨，泥香带落花。", 
            "巢成雏长大，相伴过年华。"
        ], 
        "title": "迎燕", 
        "type": "律诗", 
        "yun": "麻"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "粉翅来何许，春风卒未休。", 
            "众芳皆旧识，微雨是新愁。", 
            "斗舞围墙角，贪香缀蕊头。", 
            "与花俱不语，相可自风流。"
        ], 
        "title": "玩蝶", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "望帝知何苦，催归不自禁。", 
            "窜身依树密，啼血染花深。", 
            "细雨离人泪，游丝荡子心。", 
            "青山明月夜，老耳最知音。"
        ], 
        "title": "闻杜鹃", 
        "type": "律诗", 
        "yun": "侵"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "疏影横斜处，匆匆入夏看。", 
            "绿阴遮得暗，青子结来酸。", 
            "因病全疏酒，如痴犹凭栏。", 
            "杨花无藉在，风急正漫漫。"
        ], 
        "title": "尝青梅", 
        "type": "律诗", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "小圃新穿土，中藏一丈空。", 
            "山腰泉脉透，井口树阴蒙。", 
            "浇药先资用，煎茶已见功。", 
            "甘凉羞自荐，汲许四邻同。"
        ], 
        "title": "开井", 
        "type": "律诗", 
        "yun": "东"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "月趁潮头上，山随柁尾行。", 
            "大江中夜满，双橹半空鸣。", 
            "雁冷来无几，鸥清睡不成。", 
            "平生师友地，此夕最关情。"
        ], 
        "title": "访端叔提干", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "耿耿思田舍，攸攸倚钓竿。", 
            "一犁歌短阕，十口饭长安。", 
            "老觉驱驰倦，生知稼穑难。", 
            "画图诗卷在，留与后人看。"
        ], 
        "title": "题谢耕道一犁春雨图", 
        "type": "律诗", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "暮年居柳下，终日闭柴门。", 
            "壁为题诗暗，池因洗砚浑。", 
            "闲知真富贵，醉到古乾坤。", 
            "回首长安道，无言只断魂。"
        ], 
        "title": "即事", 
        "type": "律诗", 
        "yun": "元"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "始参龙象种，终现马牛身。", 
            "再整冲冠髻，难忘漉酒巾。", 
            "散花天上女，拨草道中人。", 
            "寄语林和靖，非翁不卜邻。"
        ], 
        "title": "偶成", 
        "type": "律诗", 
        "yun": "真"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "早诵相如赋，知渠旧姓卢。", 
            "花香冰里见，风味药中须。", 
            "细雨同梅熟，清声混乐呼。", 
            "山禽嗔老子，拍竹护金珠。"
        ], 
        "title": "蓬居咏枇杷", 
        "type": "律诗", 
        "yun": "虞"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "雨洗千峰晓，波涵万顷秋。", 
            "菱花开古镜，莲叶度轻舟。", 
            "思远人谁识，身闲世不收。", 
            "望中时得句，倚棹杂吴讴。"
        ], 
        "title": "秋日西湖（原作湖西，据群贤集乙）闲泛", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "有暑犹当避，无忧可得忘。", 
            "竹疏身共瘦，湖近意先凉。", 
            "静胜宁须弈，幽酣不待觞。", 
            "还同残梦乐，炙背负朝阳。"
        ], 
        "title": "郊园避暑", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "霜高群木落，湖上数峰秋。", 
            "野笛归牛径，烟蓑宿鹭洲。", 
            "望中多隐约，佳处小迟留。", 
            "百岁无虚日，能堪几度游。"
        ], 
        "title": "小峰行乐却望北山", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "水拍荒篱外，山攒落照边。", 
            "鸦鸦乘犊去，鸭鸭伴鸥眠。", 
            "思淡秋云薄，情高陇月圆。", 
            "武陵知避世，初不为求仙。"
        ], 
        "title": "小隐自题", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "平生志趣漫无求，蠖屈乡关七十秋。", 
            "不把楞伽堆案上，每将周易置床头。", 
            "天庭纶告荣初命，子舍安车互两州。", 
            "云水俄惊遗宝剑，幽扉欲启涕横流。"
        ], 
        "title": "致政宣义王公挽歌辞", 
        "type": "乐府曲辞", 
        "yun": "尤"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "刖足俄然增足，蹶蹄那害全蹄。", 
            "还解追风奔雷，不妨一跃檀溪。"
        ], 
        "title": "韩干画马", 
        "type": "六言诗", 
        "yun": "齐"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "霜叶停飞，冰鱼初跃，梅花犹閟芳丛。", 
            "剪酥装玉，应为费天工。", 
            "争奈江南驿使，征鞍待、一朵香浓。", 
            "凭谁报，冰肌仙子，闻早驾飞龙。", 
            "溶溶。", 
            "春意动，寒姿未展，终愧群红。", 
            "与斩新来上，开伴长松。", 
            "要看黄昏庭院，横斜映、霜月朦胧。", 
            "兰堂畔，巡檐索笑，谁羡杜陵翁。"
        ], 
        "title": "满庭芳 其一 催梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "未许蜂知，难交雀啅，芳丛犹是寒丛。", 
            "东方解冻，春仗做春工。", 
            "何事仙葩未放，寒苞秘、冰麝香浓。", 
            "应须是、惊闻羯鼓，谁敢喷髯龙。", 
            "梅花，君自看，丁香已白，桃脸将红。", 
            "结岁寒三友，久迟筠松。", 
            "要看含章檐下，闲妆靓、春睡朦胧。", 
            "知音是，冻云影底，铁面葛仙翁。"
        ], 
        "title": "满庭芳 其二 和催梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "狂吹鸣篱，祥霙剪水，分明欺压寒梅。", 
            "冰威初敛，曦影上池台。", 
            "应有一番和气，南枝上、恐有春来。", 
            "须勤探，呼吾筇杖，屐齿上苍苔。", 
            "春风，浑未到，徘徊香径，巡绕千回。", 
            "见琼英一点，小占条枚。", 
            "且看先锋素艳，看看便、繁蕾齐开。", 
            "香浮动，微薰诗梦，须更著诗催。"
        ], 
        "title": "满庭芳 其三 探梅", 
        "type": "词", 
        "yun": "灰"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "腊雪方凝，春曦俄漏，画堂小秩芳筵。", 
            "玉台仙蕊，帘外幂瑶烟。", 
            "莫话青山万树，聊须对、一段孤妍。", 
            "杯行处，香参鼻观，百濯未为贤。", 
            "吾庐，何处好，绣香竹畔，偶桂溪边。", 
            "且为渠珍重，满泛金船。", 
            "已拚春酲一枕，如今且、醉倒花前。", 
            "花飞后，欢呼一笑，又是说明年。"
        ], 
        "title": "满庭芳 其四 赏梅", 
        "type": "词", 
        "yun": "先"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "庾信何愁，休文何瘦，范叔一见何寒。", 
            "梅花酷似，索笑画檐看。", 
            "便肯嫣然一笑，疏篱上、玉脸冰颜。", 
            "须勤赏，莫教青子，半著树头酸。", 
            "朱阑。", 
            "聊掩映，昆崙顶上，琪树团栾。", 
            "命儿曹班坐，草草杯盘。", 
            "旋折溪边□朵，琼蕤泛、蕉叶杯宽。", 
            "从教□，尊前有客，拍手笑颓山。"
        ], 
        "title": "满庭芳 其五 泛梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "气应三阳，氛澄六幕，翔乌初上云端。", 
            "问朝来何事，喜动门阑。", 
            "田父占来好岁，星翁说道宜官。", 
            "拟更凭高望远，春在烟波，春在晴峦。", 
            "歌管雕堂宴喜，任重帘不卷，交护春寒。", 
            "况金钗整整，玉树团团。", 
            "柏叶轻浮重醑，梅枝巧缀新幡。", 
            "共祝年年如愿，寿过松椿，寿过彭聃。"
        ], 
        "title": "锦堂春/锦堂春慢 正旦作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "弄月黄昏，封霜清晓，数枝影堕溪滨。", 
            "化工先手，幻出一番新。", 
            "片片雕酥碾玉，寒苞似、已泄香尘。", 
            "聊相对，畸人投分，尊酒认荀陈。", 
            "吾年，今老矣，佳人薄相，笑插林巾。", 
            "愧苍颜白发，回授乌云。", 
            "玉镜台边试看，相宜是、浅笑轻颦。", 
            "君知否，寿阳额上，不似鬓边春。"
        ], 
        "title": "满庭芳 其六 簪梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "九州雄杰溪山，遂安自古称佳处。", 
            "云迷半岭，风号浅濑，轻舟斜渡。", 
            "朱阁横飞，渔矶无恙，鸟啼林坞。", 
            "吊高人陈迹，空瞻遗像，知英烈、垂千古。", 
            "忆昔龙飞光武。", 
            "怅当年、故人何许。", 
            "羊裘自贵，龙章难换，不如归去。", 
            "七里溪边，鸬鸶源畔，一蓑烟雨。", 
            "叹如今宕子，翻将钓手遮日，向西秦路。"
        ], 
        "title": "水龙吟 游钓台作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "一阵清香，不知来处，元来梅已舒英。", 
            "出篱含笑，芳意为人倾。", 
            "细看高标孤韵，谁家有、别得花人。", 
            "应须是，魏徵妩媚，夷甫太鲜明。", 
            "北枝，方半吐，水边疏影，绰约娉婷。", 
            "问横空皎月，匝地寒霙。", 
            "何似此花清绝，凭君为、子细推评。", 
            "幽奇处，素娥青女，著意为横陈。"
        ], 
        "title": "满庭芳 其七 评梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "井梧叶叶秋风晚。东篱点点金钱满。", 
            "开急为重阳。日烘深院香。", 
            "幽姿无众草。莫恨生非早。", 
            "嚼蕊傍池台。寿公桑落杯。"
        ], 
        "title": "菩萨蛮 侍饮赏黄花", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "夜半春阳启，东风峭、犹带去年寒。", 
            "叹榆塞战尘，玉关烟燧，壮心耿耿，青鬓斑斑。", 
            "又还是，一年头上到，日月信跳丸。", 
            "看门帖绘鸡，历颁金凤，酒浮柏叶，人颂椒盘。", 
            "幽园。", 
            "春信近，帘栊静，小宴取次追欢。", 
            "聊□水沈烟袅，清唱声闲。", 
            "况良辰渐有，梅舒琼蕊，柳摇金缕，巧缀新幡。", 
            "莫惜醉吟亲侧，衣曳荆兰。"
        ], 
        "title": "风流子", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "冷云收，小园一段瑶芳。", 
            "乍春来、未回穷腊，几枝开犯严霜。", 
            "傍黄昏、暗香浮动，照清浅、疏影低昂。", 
            "却月幽姿，含章媚态，姮娥姑射下仙乡。", 
            "倚阑看、殷勤持酒，索笑也何妨。", 
            "堪怜处，东君不管，独自凄凉。", 
            "算何人、为伊销断，古今才子篇章。", 
            "有西湖、赋诗处士，□东阁、年少台郎。", 
            "驿使来时，吴王醉处，几番牵动广平肠。", 
            "剩宴赏、微酸如豆，又是隔年长。", 
            "高楼外，莫教羌管，吹堕寒香。"
        ], 
        "title": "多丽 赏梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "天生玉骨冰肌。", 
            "瘦损也、知他为谁。", 
            "□寒底、傲霜凌雪，不教春知。", 
            "高楼横笛试轻吹。", 
            "要一片、花飞酒卮。", 
            "拚沈醉、帽帘斜插，折取南枝。"
        ], 
        "title": "沙塞子 咏梅", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "破波光如镜，三翼轻舟。", 
            "对雨馀、重岩叠嶂，何妨影堕清流。", 
            "望芙蕖、渺然如海，张云锦、掩映汀洲。", 
            "出水奇姿，凌波艳态，眼看□叶弄新秋。", 
            "恍疑是、金沙池内，玉井认峰头。", 
            "花深处，田田叶底，鱼戏龟游。", 
            "正微凉、西风初度，一弯斜月如钩。", 
            "想天津、鹊桥将驾，看宝奁、蛛网初抽。", 
            "晒腹何堪，穿针无绪，不如溪上少淹留。", 
            "竞笑语、追寻惟有，沈醉可忘忧。", 
            "凭清唱，一声檀板，惊起沙鸥。"
        ], 
        "title": "多丽 七夕游莲荡作", 
        "type": "词", 
        "yun": "尤"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "扉映琉璃，窗摇云母，水堂新甃云湾。", 
            "际天波面，玉镜宝奁宽。", 
            "栏外青山几叠，瑶烟敛、影落千鬟。", 
            "寒汀晚，芦花飞雪，风定白鸥闲。", 
            "尘寰。", 
            "何处有，方壶圆峤，弱水波翻。", 
            "问何如藜杖，此地跻攀。", 
            "种竹今逾万个，风枝静、日报平安。", 
            "他年事、苍云屯处，千亩看栖鸾。"
        ], 
        "title": "满庭芳", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "去年曾寿生朝。", 
            "正黄菊、初舒翠翘。", 
            "今岁雕堂重预宴，梨雪香飘。", 
            "明年应傍丹霄。", 
            "看宝胯、重重在腰。", 
            "鹊尾吹香笼绣段，且醉金蕉。"
        ], 
        "title": "春光好 立道生日作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "风送丹枫卷地，霜乾枯苇鸣溪。", 
            "兽炉重展向深闺。", 
            "红入麒麟方炽。", 
            "翠箔低垂银蒜，罗帏小钉金泥。", 
            "笙歌送我玉东西。", 
            "谁管摇花舞砌。"
        ], 
        "title": "西江月 开炉", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "缇室群阴清晓散。", 
            "灰动葭莩，渐觉微阳扇。", 
            "日永绣工才一线。", 
            "挈壶已报添银箭。", 
            "六幕无尘开碧汉。", 
            "非雾非烟，彷佛登台见。", 
            "梅萼飘香萦小宴。", 
            "霞浆莫放琉璃浅。"
        ], 
        "title": "蝶恋花 冬至席上作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "文章惊世。", 
            "半挹南宫第。", 
            "蟾窟澄辉天似洗。", 
            "折得窅窊丹桂。", 
            "当年蓬矢生贤。", 
            "流霞满祝长年。", 
            "更愿巨鳌连钓，枫宸第一胪传。"
        ], 
        "title": "清平乐 子直过省，生日候殿试，席间作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "摇毫铸藻。纵有微之应压倒。", 
            "万里鹏程。南省今书淡墨名。", 
            "胪传丹陛。月里桂花先著袂。", 
            "雁塔高题。玉季巍科尚觉低。"
        ], 
        "title": "减字木兰花 四侄过省候廷试席上作", 
        "type": "词", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "中秋竟夕佳月色，万里光芒霜雪白。", 
            "人言阴晴一瞬易，不料清辉连永夕。", 
            "有情傍我书几多，书中今古旧应识。", 
            "玉华婵娟彻鬓眉，冰澌的皪莹肝膈。", 
            "风流似与仙娥俱，缟衣练裳新洒涤。", 
            "酒酣颠倒欲结交，灯火希微疑避席。", 
            "出门露气已半销，轻风西来荡虚碧。", 
            "中天镜悬见本真，一点灵明透八极。"
        ], 
        "title": "中秋后二夜对月", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "几年废井城东衙，甃石缺裂洿淖多，奈此宣公初凿何。", 
            "宣公浩气辈孟轲，论谏仁义永不磨，炳炳丹衷史所誇。", 
            "当时芟薙开藤萝，细穿地脉泉源过，暗引云气通天河。", 
            "谁知荒芜日冥冥，泥舍不食羸其瓶，谷射瓮漏汲莫升。", 
            "旧迹契君怀古情，一朝渫治翻光晶，百丈修绠辘轳声。", 
            "乳泉溶溶早夜生，寒冽不改彻底清，静养日月印列星。", 
            "君欲著亭泉之侧，味良高风梦想觌，酿泉为酒觞佳客。", 
            "舂来香秫珠的皪，玉缸方糵化醇醳，蚁蜉槽床春滴滴。", 
            "宣公在天酹可索，宣公之泉带神识，滨湖一啸暮天碧。"
        ], 
        "title": "宣公泉歌", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "步虚影里云璈举，精诚上对东皇语。", 
            "蓬莱拂槛多飞云，西风吹作人间雨。", 
            "田家谁不知公勤，千里欢声公亦闻。", 
            "早禾登场晚禾实，公庭如水清无尘。"
        ], 
        "title": "和水心先生寄越帅汪焕章得雨韵", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "吟边逡巡风雨催，秋空萧索声隐雷。", 
            "老松相应发清响，疑伴吹箫仙子来。", 
            "当年作楼远尘务，坊僧执筹工执锯。", 
            "爱他栏槛看云山，不肯匆匆下楼去。"
        ], 
        "title": "次韵", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "天地黯淡疑古初，远近依约垂冰壶。", 
            "楼阁突兀撑蘧庐，林阜参差自萦纡。", 
            "极目似接沧溟虚，流水迤逦随城隅。", 
            "客舟飘飖帆影孤，紫幕半罩推蓬图。", 
            "须臾四面云模糊，舞风片片细和粗。", 
            "带雨点点密更疏，阵复一阵低匀铺。", 
            "梅腮破红笑卷舒，柳眼含赤窥荣枯。", 
            "水鸭飞去投平芜，野雁鸣来落寒芦。", 
            "巷妪追逐携双姝，巧花入时压鬓梳。", 
            "艳歌逸响吹笙竽，酒酣意气高阳徒。", 
            "莼盘快斫松江鲈，茶鼎渐融女墙酥。", 
            "驾言旋返日已晡，马骄不羡灞桥驴。", 
            "人言雪瑞庆农夫，况此连雪祥可符，黄土耕桑拱行都。"
        ], 
        "title": "雪中月波即事", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "老桧依庭下，青坚自旧名。", 
            "林深便静坐，径浅却幽深。", 
            "逗日分松色，迎风和竹声。", 
            "相韩亲匾字，相对有馀清。"
        ], 
        "title": "青坚即事", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": null, 
        "text": [
            "君之来兮鹤自九皋，驾以去兮渺天地而逍遥。", 
            "缟衣玄裳兮横大海之惊涛，云旗先驱兮霓旌旖旎。", 
            "月皓皓兮风洒洒，青山之上兮黄湾之下。", 
            "挹北斗兮椒浆，羽扇纶巾兮佩璆锵，盼而笑兮玉洁水光。", 
            "鸣鸾凤兮舞鼋鼍，冯夷鼓兮虞妃歌，鱼咏龙吟兮蛟螭护呵。", 
            "眷言归兮南浦，帆飞兮过舶橹，春复秋兮终古。"
        ], 
        "title": "招鹤所词为澉浦监税赵潜夫作", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "抱犬高眠已云足，更得牛衣有馀燠。", 
            "起来败絮拥悬鹑，谁羡龙髯织冰縠。", 
            "踏翻菜园底用羊，从他春雷吼枯肠。", 
            "击钟烹鼎莫渠爱，小芼自许猴葵香。", 
            "半世饥寒孔移带，鼠米占来身渐泰。", 
            "吉云神马日匝三，樗蒱肯作猪奴态。", 
            "虎头食肉何足誇，阴德由来报宜奢。", 
            "丹灶功成无跃兔，玉函方秘缘青蛇。"
        ], 
        "title": "赠友人莫之用", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "渔师竟日渔，水族作斤卖。", 
            "小捐使鬼兄，大载获鳞介。", 
            "鲲鲸未易罗，所得亦殊态。", 
            "青蛙尽公私，朱鲔兼小大。", 
            "霜鲈尚贯针，土负或黏块。", 
            "轮囷积文螺，郭索走苍蟹。", 
            "湿沫相煦濡，自分煮姜芥。", 
            "岂知恻隐人，规作江湖贷。", 
            "因呼小青翰，放留舞澎湃。", 
            "趺坐延黑衣，号佛指清濑。", 
            "经翻流水篇，梵起鱼山呗。", 
            "倾盆带寒藻，圉圉看于迈。", 
            "惊疑或依蒲，喜跃或生喝。", 
            "快若鹰辞韝，欢如囚破械。", 
            "定非校人池，恐是馀不派。", 
            "愿汝藉佛力，永脱钩网债。", 
            "口腹聊尔耳，香饵莫渠爱。"
        ], 
        "title": "余居吴兴汎金溪上暇日率同志拿小舟载鱼鳖虾蟹命五比丘诵宝胜佛名若十二因缘法作梵呗舍之溪中坐间有请作诗以纪一时事者余辄为书云", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "我不学许由隐烟雾，得瓢不饮惟挂树。", 
            "又不学德义居虎丘，带瓢入市多骑牛。", 
            "分无玉瓯囊古锦，病渴文园只瓢饮。", 
            "下瞰金溪新结亭，未须引吸如长鲸。", 
            "但愿金溪化为酒，岁岁持瓢醉花柳。"
        ], 
        "title": "瓢饮亭", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "自叹杖头无孔方，头上貂蝉乏金黄。", 
            "醉乡遥遥道路长，傲窗新酿汲新凉。", 
            "指点银瓶难索尝，空教金缕唱秋娘。", 
            "遥想玳席行觞忙，绣段装帘筛妙香。", 
            "梦熟有时归故乡，赐我屈卮浇客肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其一", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "不堪羁寓天一方，无心佩紫兼怀黄。", 
            "侍酒无由道路长，如意至今质西凉。", 
            "箬溪竹叶傥许尝，艺色何须留窈娘。", 
            "缅怀星郎抛令忙，席上微闻鸡舌香。", 
            "支颐腾腾之醉乡，惟有曲生可娱肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其二", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "席中珍核来异方，乌椑正绿金枨黄。", 
            "大谷消梨紫蒂长，蒲萄马乳堆西凉。", 
            "深秋杨梅有何尝，罗浮定逢何二娘。", 
            "洞庭霜橘苞苴忙，吴姬手擘三日香。", 
            "可怜犹子留他乡，终日忍饥如龟肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其三", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "阔展食前一丈方，羔儿酿酒鹅儿黄。", 
            "千里莼羹紫丝长，乳肫丰贮琉璃凉。", 
            "䓑齑豆粥得并尝，尊前何用绿珠娘。", 
            "貊炙羌煮庖厨忙，碗面浓封龙脑香。", 
            "鲁卫勾吴莫誇乡，南北两烹慰中肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其四", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "客居贫病医无方，忍饥面作瞿昙黄。", 
            "枫叶萧萧风阵长，东厢曝背资沧凉。", 
            "邻家有酒难偷尝，草书正藉公孙娘。", 
            "家家刈熟畦丁忙，有口不识云子香。", 
            "令我驰神青旸乡，杯粟有时来实肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其五", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "金杯制宅初奠方，夏木阴阴啭鹂黄。", 
            "紫丝步障百里长，鱼轩象服池阁凉。", 
            "笙歌嘈杂闻未尝，何止一曲杜韦娘。", 
            "珠屦玳簪迎送忙，罗帏绣幕围风香。", 
            "须臾料理龙阳乡，木奴千头可充肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其六", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "灵芽胯底棋局方，茗碗班班金粟黄。", 
            "食罢煮香消日长，莫遣姜盐资胃凉。", 
            "廪君所嫉裴不尝，谁是纤纤捧碗娘。", 
            "识取真腴那得忙，不是沙溪不入香。", 
            "可须臾醉无何乡，甘脆肥浓能腐肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其七", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "纸窗蒲团竹几方，清晓聊翻经卷黄。", 
            "禅心无累须眉长，坐回热恼生清凉。", 
            "月六腥膻口不尝，眼静不觑登伽娘。", 
            "名利从渠朝市忙，象口轻飘柏子香。", 
            "菰莼大嚼蜻蛙乡，不教黎苋徒集肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其八", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "淮南空说枕中方，鬼物岂解为金黄。", 
            "虎龙自卫策最长，身阅寒暑无炎凉。", 
            "王母蟠桃端可尝，何必更值王卮娘。", 
            "日月跳丸那觉忙，口中自有芝朮香。", 
            "云装羽帔入仙乡，为公洗髓兼浣肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其九", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "玉轪华芝今省方，西风索索吹伞黄。", 
            "汴京宫阙秋草长，望风屑涕心凄凉。", 
            "袭粲用命嗟何尝，义军谁是竹园娘。", 
            "黠羌何事追奔忙，大似浓薰返魂香。", 
            "清跸何时还都乡，中兴慰我九回肠。"
        ], 
        "title": "卫卿叔自青旸寄诗一卷以饮酒果核殽味烹茶斋戒清修伤时等为题皆纪一时之事凡十七首为报（按：仅存十首） 其十", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "匏系坐蜗舍，秋光只檐楹。", 
            "悬知西湖佳，颇困官事婴。", 
            "今日复何日，綵舟天外横。", 
            "木落山骨露，千螺倒澄瀛。", 
            "神仙勿浪求，玉京仍五城。"
        ], 
        "title": "八月二十日与馆中同舍游西湖作 其一", 
        "type": "古风", 
        "yun": "庚"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "系舟孤山脚，曳杖聊意行。", 
            "三贤已仙去，丹青俨南荣。", 
            "由来作诗苦，鼎峙太瘦生。", 
            "碑板摘奇艳，银钩出金声。", 
            "湖山久寂寥，谁能作斯人。"
        ], 
        "title": "八月二十日与馆中同舍游西湖作 其二", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "跨马绿杨堤，左右临无地。", 
            "鞭影堕清泚，乌帽入苍翠。", 
            "老龙拿半空，九里作青吹。", 
            "闻声类击竹，心与景相值。", 
            "许由厌瓢鸣，渠未领真意。"
        ], 
        "title": "八月二十日与馆中同舍游西湖作 其三", 
        "type": "古风", 
        "yun": "寘"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "下马冷泉亭，懿此丹壑幽。", 
            "泓澄粲玉砾，半亩如泼油。", 
            "岩岰起三板，轰雷溅涛头。", 
            "向来澄止面，怒沫喧山丘。", 
            "莫作动静观，止性元不流。"
        ], 
        "title": "八月二十日与馆中同舍游西湖作 其四", 
        "type": "古风", 
        "yun": "尤"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "天竺古浮屠，孤云一鸟径。", 
            "去天真尺五，峻步欲乘兴。", 
            "石壁半空立，略彴引危嶝。", 
            "山底禽衔花，石罅僧入定。", 
            "请从三昧起，林外有疏磬。"
        ], 
        "title": "八月二十日与馆中同舍游西湖作 其五", 
        "type": "古风", 
        "yun": "径"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "不障庾公尘，那有刘舆腻。", 
            "堂堂七丈夫，草木一臭味。", 
            "跻攀亦云足，赏适兴犹未。", 
            "却呼三翼舟，击汰舞绡翠。", 
            "苇蒲纷已扫，奁鉴莹新剂。", 
            "持此寿诸公，空缸一沉醉。"
        ], 
        "title": "八月二十日与馆中同舍游西湖作 其六", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "湖汊园林隐环堵，系舟几并春风浦。", 
            "桑橹无声百丈收，卧听萧萧蓬皆雨。", 
            "只今尺五明光宫，清梦时犹记短篷。", 
            "斧木为斋劣容膝，舟居非水如张融。", 
            "膏火自煎身有累，几人不踏风波地。", 
            "阳侯不动箕伯闲，蓬斋赑屃安如山。"
        ], 
        "title": "王季恭蓬斋", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "破贼须缗钱，箕敛困郡县。", 
            "孰若严矩矱，溟海恣煎炼。", 
            "僚寀课惰勤，息入计亏羡。", 
            "连艘走群商，金帛委神甸。", 
            "小人堪底用，吏鞅縻卑贱。", 
            "怪来符似火，法制适中变。", 
            "省览几牛腰，十日了未遍。", 
            "凫行摘纸尾，挥扫同掣电。", 
            "盈车笔摧颖，溢匣印销篆。", 
            "壮士缚朱墨，食废枕弗奠。", 
            "忍饥危肠吼，失睡两眼眩。", 
            "我本丘壑姿，素乏封侯面。", 
            "胡为浪自苦，刚作五斗恋。", 
            "会当还此笏，归云送苍弁。"
        ], 
        "title": "题盐仓壁", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "头转狻猊身卧虎，斓斑苔藓苍颜古。", 
            "凿空融结宝月形，只露半规馀未吐。", 
            "正观傍睨苦有恨，拟借天工脩月斧。", 
            "桂树窅窊堕子香，未见姮娥来倚树。", 
            "姮娥只今居广寒，虹桥幻成愁阿瞒。", 
            "何如岩窦守孤洁，却视玉兔飞云端。", 
            "云端之月有圆缺，常在争如石中月。", 
            "寒光万丈照幽岩，石上云端两奇绝。"
        ], 
        "title": "月岩", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "寂寞元宵十六霜，月中披蓑带干将。", 
            "兜鍪第见烽火举，觚棱不辨华灯张。", 
            "新来冰天被声教，铁骑无复驰沙场。", 
            "缯山再见旧灯影，金枝密焰看流芳。", 
            "鸣珂篝烛竞游衍，金吾不禁春宵长。", 
            "传闻慈宁更炜烨，万岁声动东朝觞。", 
            "琉璃云母万枝宝，桂膏兰灺飘馀香。", 
            "我今暂留三家野，岂有鹄采开莲房。", 
            "聊向猪栏迎紫女，更设膏粥祈蚕桑。", 
            "叶师无恙可霄汉，会把如意游西凉。"
        ], 
        "title": "闻行在今岁元夕放灯颇盛", 
        "type": "古风", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "百事不挂眼，一尊难暂忘。", 
            "伻来颁酒圣，客至引杯长。", 
            "桑落开新瓮，昆崙接旧觞。", 
            "鹅儿黄液重，象鼻碧筒香。", 
            "银海俄增量，金罂可配浆。", 
            "蚁浮甘潋滟，石饮见温良。", 
            "世事纷忘去，诗情合得尝。", 
            "醉来庭宇眩，醒后竹阴凉。", 
            "酿鄙平原县，邻防吏部郎。", 
            "糟丘诚可老，不用尔殽将。"
        ], 
        "title": "和叔才饷酒", 
        "type": "排律", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "初拜清扬日，菰城荻始芽。", 
            "家声璜出渭，骏气马生洼。", 
            "博识该三箧，宏才记五车。", 
            "高明挈日月，文彩炫云霞。", 
            "结友方倾盖，连姻复附葭。", 
            "凤軿银烛映，鸾扇綵云遮。", 
            "去作南阳别，俄成泽国赊。", 
            "浚都先玉辔，濉水会仙槎。", 
            "我止邗沟第，君归霅水涯。", 
            "枌关方弛檐，毳幕忽鸣笳。", 
            "茂苑依城堞，菁山隐谽谺。", 
            "林峦迷雾豹，鼓吹只池蛙。", 
            "宇宙焦先室，庖厨蔡樽茄。", 
            "旋闻剪蛇豕，却共注鱼虾。", 
            "经笥精蓝肄，辞锋试席誇。", 
            "棘闱排胜阵，枫殿趁朝霞。", 
            "联籍攀丹桂，连名拟墨緺。", 
            "枕溪同择胜，筑室共崇窊。", 
            "许迈通悬霤，何君住若耶。", 
            "奇礓争磊砢，嘉卉斗纷葩。", 
            "风入黄芦浦，烟横白鹭沙。", 
            "鹢舟行棹短，蚁酒酌尊污。", 
            "觅句文词竞，枰棋笑语哗。", 
            "山深陪杖屦，林僻预瓜茶。", 
            "歌放卑王豹，琴闲鄙瓠巴。", 
            "朝游趁奔鹿，暮宴起栖鸦。", 
            "溪上方霏屑，山阴遽及瓜。", 
            "殿诃纷候吏，罄折拥晨衙。", 
            "踊跃良朋贺，睢盱野老呀。", 
            "铜章轻掷置，银绂嗣荣加。", 
            "还与牛同皂，宁嗟凤在笯。", 
            "归来齐靖节，隐去类祁嘉。", 
            "鸩堇功名会，膏粱释梵家。", 
            "果因流菜叶，倏尔认桃花。", 
            "杜口伤鸣雁，持钩出睡蛇。", 
            "少多临济棒，生死秘魔叉。", 
            "蔬食期羹芋，蓬心正倚麻。", 
            "一朝牵吏鞅，琐质滥京华。", 
            "宫邸便清佚，官曹惧过差。", 
            "学无裨稚騃，儒或变淫奢。", 
            "仰德劳心膂，陈情费齿牙。", 
            "幸蒙鱼网细，数寄雁行斜。", 
            "凝望千岩阻，何因两桨拿。", 
            "身脩谁琢切，诗病孰疵瑕。", 
            "缩地今无费，移山第觅夸。", 
            "愿怜鱼蓄榭，莫惜马频檛。", 
            "骥尾终期附，牛鸣幸不遐。", 
            "清标如会觌，羁旅失悲嗟。", 
            "悃愊烦青镂，凄凉倦绛纱。", 
            "聊须哦短句，缄印锦溪砂。"
        ], 
        "title": "余赴官宫庠与道祖通判久聚乍散每有怀想作诗五十韵道二十馀年出处寄呈", 
        "type": "排律", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "今代人中杰，摅忠久赞襄。", 
            "摛文挥镂管，积学俪青箱。", 
            "体道经为笥，临机智作囊。", 
            "威名知草木，义勇震戎羌。", 
            "玄女传符旧，黄公授略长。", 
            "投壶祭征虏，纳策蔡中郎。", 
            "暂解淮西印，来浮霅水航。", 
            "求田多好畤，卜宅类清漳。", 
            "寄兴红尘外，追欢锦瑟旁。", 
            "醉酣容偃鼠，吟咏许寒螀。", 
            "邂逅升徐榻，夤缘上孔堂。", 
            "周旋略名分，眄睐沐谦光。", 
            "细札俄颁命，真儒起干方。", 
            "地宽连五岭，权重詟三梁。", 
            "油戟明朝日，铦戈耿夜霜。", 
            "桂林飘黝粒，荔浦劈琼房。", 
            "来暮歌廉裤，遄归觐舜裳。", 
            "谋谟多妙简，梦想独难忘。", 
            "乌府思忠荩，丹墀渴对扬。", 
            "一言苏品类，三接屈皇王。", 
            "沙水犹含冻，江梅渐放香。", 
            "行行携部曲，去去背云乡。", 
            "劈箭飞征棹，牵绳黯别肠。", 
            "平居膺刻画，祖送倍凄凉。", 
            "睿意兴邦急，人材敌国强。", 
            "伫观扬涣号，爰立上岩廊。", 
            "谈笑妖氛静，经纶宝祚昌。", 
            "小人簪履旧，枯卉徯春阳。"
        ], 
        "title": "送胡汝明待制赴镇桂林", 
        "type": "排律", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "客寐失通宵，寒声动泬寥。", 
            "云容颓玉宇，雪阵搅层霄。", 
            "点点楷灰落，亭亭柳絮飘。", 
            "文窗斜击纸，老树巧装条。", 
            "堕岭筛寒髻，凌波洒碧绡。", 
            "风狂初索索，雨细渐瀌瀌。", 
            "入酒应愁冻，当炉觉易消。", 
            "萧森声势密，飘瞥路岐遥。", 
            "蓑冷翁仍钓，山迷客罢樵。", 
            "裁纨铺缟素，脩月屑琨瑶。", 
            "市小琼楼合，时和玉烛调。", 
            "三章歌睿制，五板贺寒朝。", 
            "吠犬惊南岭，骑驴忆灞桥。", 
            "终南忧压脑，少室衒齐腰。", 
            "嗟我星霜老，经时鬓发凋。", 
            "摘蔬和冻煮，收叶带苏烧。", 
            "路滑难求马，衣单悔贳貂。", 
            "暖寒谁扫径，莫负紫金蕉。"
        ], 
        "title": "冬至后雪", 
        "type": "排律", 
        "yun": "萧"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "天上新春破，奇花照野塘。", 
            "灵苞泄兰麝，仙骨傲风霜。", 
            "未放攒丹粒，初开散粉囊。", 
            "亭亭攲宝槛，戢戢动香房。", 
            "庐阜移僧钵，平泉出相堂。", 
            "栾枝识嘉种，桐叶认真香。", 
            "左紫空西洛，辛夷谩楚湘。", 
            "邀宾须醉赏，莫诉引杯长。"
        ], 
        "title": "正月十日小园瑞香盛开", 
        "type": "排律", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "天佑于皇宋，时生柱石贤。", 
            "馀光承祖祢，秀气禀山川。", 
            "应物心如水，临机直似弦。", 
            "孔书穷竹简，羲易玩韦编。", 
            "记问诸儒竦，声华六合传。", 
            "虎闱书考异，蟾窟姓名先。", 
            "文卷惊严助，经师拜郑虔。", 
            "刊雠饱黄卷，迁擢冠青钱。", 
            "稠叠膺神旨，澄清出使旃。", 
            "陪都佐留钥，东道握兵权。", 
            "惨淡胡尘暗，低回汉节坚。", 
            "肃陈鹅鹳列，坐困犬羊膻。", 
            "潜拔淮阴帜，争加祖逖鞭。", 
            "力遮江国路，坐沮朔陲烟。", 
            "气槩青云上，忠诚紫盖边。", 
            "龙飞逢履位，蛇辅喜差肩。", 
            "遭际风云会，寅缘雨露偏。", 
            "紫荷跻法从，碧落耀卿联。", 
            "揆事符中扆，论文动细毡。", 
            "北扉邻浴殿，夜直履花砖。", 
            "将略惊颇牧，纶言粲许燕。", 
            "覆袍分蜀锦，归烛烂金莲。", 
            "左辖精搜选，中原付斡旋。", 
            "凤池邦本正，虎帐国威全。", 
            "七校兵屯壮，三吴节制专。", 
            "金瓯升揆席，玉铉焕台躔。", 
            "治欲追三五，时方会半千。", 
            "虱臣惊内变，象阙倏妖缠。", 
            "智洗虞渊日，忠扶杞国天。", 
            "朝廷终不改，宗社复安然。", 
            "宰路连三入，官荣笑九迁。", 
            "和戎频魏绛，遣使屡张骞。", 
            "功纪旂常外，忠居令甲前。", 
            "两仪归燮理，万化入陶甄。", 
            "少戆卑周勃，伤苛小薛宣。", 
            "暂迷商野梦，来泛霅溪船。", 
            "偃息聊三辅，蕃宣表十连。", 
            "敬亭青巀巀，泾水碧涟涟。", 
            "衮绣看于迈，锋车伫式遄。", 
            "黄麻重拜相，又见中兴年。"
        ], 
        "title": "朱丞相赴宣州四十韵", 
        "type": "排律", 
        "yun": "先"
    }, 
    {
        "author": "葛立方", 
        "era": "宋", 
        "subtype": "五言排律", 
        "text": [
            "憬彼金微虏，游魂擅一隅。", 
            "筋驽殂老革，乳臭立遗雏。", 
            "毒螫钟蛇豕，虔刘肆猰貙。", 
            "请和包谲诈，归地反膏腴。", 
            "尚尔载书湿，俄然信誓渝。", 
            "不庭时寇境，匪茹自干诛。", 
            "作噩新年换，青阳窒月踰。", 
            "违天辄非觊，扫国敢长驱。", 
            "崛强提凶器，飞扬起逆徒。", 
            "酋渠连渤海，部曲杂单于。", 
            "区脱宵成寨，兜牟晓援桴。", 
            "刺船窥采石，擐甲逼濡须。", 
            "烽火来何急，囊书报不虞。", 
            "山河依睿主，社稷倚真儒。", 
            "自昔经纶手，惟公器业殊。", 
            "保江卑谢傅，图霸小夷吾。", 
            "端揆开黄閤，中权正紫枢。", 
            "邦基资翊戴，贤路辟崎岖。", 
            "傅说推良弼，周公孙硕肤。", 
            "时危材愈见，位重德相符。", 
            "勇决扳裴度，迟回鄙蔡谟。", 
            "艰难初议在，慷慨赤心输。", 
            "饷道通流马，疲兵斥滥竽。", 
            "机能乘眇忽，谋不失锱铢。", 
            "李郭遵成算，韩彭听指呼。", 
            "骁师驰建邺，突骑出皇都。", 
            "疾视冠冲发，先登胆满躯。", 
            "貔貅人贾勇，鹅鹳阵标图。", 
            "象弭弯繁弱，霜锋运属镂。", 
            "舍生如弃唾，歼敌甚摧枯。", 
            "感忽惊飞将，神明服大巫。", 
            "羊肠开道路，熊耳积头颅。", 
            "川绛居巢血，原膏下谷俘。", 
            "据鞍来马援，烧舰得周瑜。", 
            "淝水奔馀烬，乌江复旧郛。", 
            "采薇因遣戍，破竹遂来铺。", 
            "折箠宁劳汉，觭轮不反胡。", 
            "恺歌旋魏阙，京观筑淮区。", 
            "妖祲西消楚，祥星东照吴。", 
            "百蛮应震慑，十载谩含糊。", 
            "公昔居中宪，纯诚著托孤。", 
            "神扶脱沙漠，帝赉陟台衢。", 
            "国势今安堵，民编靖覆盂。", 
            "百嘉同寿域，一气转洪炉。", 
            "行赏颁金印，禋宗荐玉瑚。", 
            "鼎彝刊阀阅，简策记规模。", 
            "国栋从今定，边尘自此无。", 
            "雷霆先慑服，雨露继涵濡。", 
            "北极群星拱，明堂一柱扶。", 
            "家家鬻钗钏，贺酒约同𣂏。"
        ], 
        "title": "闻我师大捷虏骑宵遁上时宰五十韵", 
        "type": "排律", 
        "yun": "虞"
    }, 
    {
        "author": "葛立方", 
        "era": "宋", 
        "subtype": "七言排律", 
        "text": [
            "万花争放辟彊园，九仞功成对竹轩。", 
            "鳌负崇基凌象纬，虎蹲深径列儿孙。", 
            "栏雕结绿笼芳砌，树剪琉璃破绿痕。", 
            "水递畦丁飞瀑堕，烟吹童子乱云屯。", 
            "日晞绝顶金茎露，雨涨虚坳玉女盆。", 
            "只欠五城楼十二，便应人指是昆崙。"
        ], 
        "title": "园中新叠假山", 
        "type": "排律", 
        "yun": "元"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "一年春事又阑珊，可惜芳菲愁里看。", 
            "慎勿扫花供喂马，恼人秀色自堪餐。"
        ], 
        "title": "避地伤春六绝句 其一", 
        "type": "绝句", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "洛阳宫阙半成灰，草草花枝溅泪开。", 
            "国色天香消息断，妆台谁奉紫金杯。"
        ], 
        "title": "避地伤春六绝句 其二", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "枯藤六尺步长阡，客里韶光绝可怜。", 
            "好著青枫重试火，西阳三日突无烟。"
        ], 
        "title": "避地伤春六绝句 其三", 
        "type": "绝句", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "碧罗天宇乱花稠，搔首花阴只重愁。", 
            "头上无貂堪换酒，开箱赖有骕骦裘。"
        ], 
        "title": "避地伤春六绝句 其四", 
        "type": "绝句", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "石门连日动征鼙，花柳无情自绕溪。", 
            "回首故园今好在，杜鹃花落子规啼。"
        ], 
        "title": "避地伤春六绝句 其五", 
        "type": "绝句", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "菖叶青青杏蕊新，牛耕白水一犁匀。", 
            "茜裙窥爱疏篱晚，不是沉香倚太真。"
        ], 
        "title": "避地伤春六绝句 其六", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "绿柘林中听晚缫，闻将煮蛹当持螯。", 
            "何须有茧大如瓮，救得妻儿啼与号。"
        ], 
        "title": "和卢叔才食蛹 其一", 
        "type": "绝句", 
        "yun": "豪"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "开箔团团雪满床，桃浆洒尽煮兰汤。", 
            "微躯分合葬君腹，报答君家三亩桑。"
        ], 
        "title": "和卢叔才食蛹 其二", 
        "type": "绝句", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "凝碧池头弦管声，秋槐落叶若为情。", 
            "王维空咏朝天句，谁似当年雷海青。"
        ], 
        "title": "天宝三绝 其一", 
        "type": "绝句", 
        "yun": null
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "翠辇重登勤政楼，红桃依旧唱凉州。", 
            "但知玉笛传佳曲，不记铃声动客愁。"
        ], 
        "title": "天宝三绝 其二", 
        "type": "绝句", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "綷縩黄裙堕游水，斓斑锦袜委嵬山。", 
            "臂环留得知何用，羞杀新丰谢阿蛮。"
        ], 
        "title": "天宝三绝 其三", 
        "type": "绝句", 
        "yun": "删"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "小园邈在古城阴，为爱寒葩杖屦寻。", 
            "却笑含章檐下客，对花熟睡亦何心。"
        ], 
        "title": "次韵陈文仲探梅二绝 其一", 
        "type": "绝句", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "低枝垂蕊逗疏阴，不学髯龙干百寻。", 
            "此去江南知几驿，只今谁动故人心。"
        ], 
        "title": "次韵陈文仲探梅二绝 其二", 
        "type": "绝句", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "十年风搅海波翻，未报穹庐气踊山。", 
            "且把毛锥觑天巧，异时方叔要威蛮。"
        ], 
        "title": "张千里惠诗次韵 其一", 
        "type": "绝句", 
        "yun": "删"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "笔端玉箸更银钩，胸次三坟复九丘。", 
            "儿辈政忧书种断，灵胶忽至凤麟洲。"
        ], 
        "title": "张千里惠诗次韵 其二", 
        "type": "绝句", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "芝兰楚楚峙庭阶，不集寻常村里来。", 
            "新蔡门前说甘露，也应入细视庭槐。"
        ], 
        "title": "张千里惠诗次韵 其三", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "素魄经秋分外明，桂枝浓傍蕊渊清。", 
            "人寰散影千山白，愁绝村村砧杵鸣。"
        ], 
        "title": "次韵蔡仲平察院中秋 其一", 
        "type": "绝句", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "不是银河隐半轮，满天散彩绝埃尘。", 
            "幽怀想得如罗隐，耿耿相看似故人。"
        ], 
        "title": "次韵蔡仲平察院中秋 其二", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "末上风光惊老眼，斩新香韵恼骚人。", 
            "霜晴日淡虚庭里，玉骨幽贞不嫁春。"
        ], 
        "title": "次韵洪庆善同饮道祖家赏梅 其一", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "麝脐飘馥来疏蕊，霜女将寒堕瘦枝。", 
            "数朵腊前舒冷艳，催花羯鼓未应知。"
        ], 
        "title": "次韵洪庆善同饮道祖家赏梅 其二", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "寒葩脉脉画堂新，同是巡檐索笑人。", 
            "独把幽姿伴冰雪，舒花结蕊不关春。"
        ], 
        "title": "次韵洪庆善同饮道祖家赏梅 其三", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "立尽黄昏赏玉肌，月华无语上疏枝。", 
            "绝怜熟睡含章畔，无限花飞总不知。"
        ], 
        "title": "次韵洪庆善同饮道祖家赏梅 其四", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "乌巨山前谈实谛，江郎岩畔逗真机。", 
            "白虹示灭知何处，去采山桃又不归。"
        ], 
        "title": "游衢州乌巨山乾明寺", 
        "type": "绝句", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "罗袜初凌一水间，霜深应怯夜来寒。", 
            "含章檐下浑冰雪，却要骚人带醉看。"
        ], 
        "title": "次韵法观送红梅栽", 
        "type": "绝句", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "抗旌汾浦根移白，竖箔蓝关花染红。", 
            "欲识龙媒空万马，宫袍黄挟御炉风。"
        ], 
        "title": "题卧屏十八花 姚黄", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "瑶林琼树非人世，种得仙花雪作团。", 
            "后土祠边还寂寞，只今空对画图看。"
        ], 
        "title": "题卧屏十八花 八仙", 
        "type": "绝句", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "琴轸含房风未吹，盈盈脉脉度炎晖。", 
            "怪来一夜丹须拆，杯酒新翻阿措衣。"
        ], 
        "title": "题卧屏十八花 榴花", 
        "type": "绝句", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "香风细细入东荣，嫩刺柔条叠绛英。", 
            "飞下神霞缘底事，剪来曾倩董双成。"
        ], 
        "title": "题卧屏十八花 蔷薇", 
        "type": "绝句", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "云昏水暖草萋萋，空谷无人独杖藜。", 
            "却忆西江石楼老，送春花下子规啼。"
        ], 
        "title": "题卧屏十八花 杜鹃花", 
        "type": "绝句", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "北廊东院满畦栽，嫩紫轻红次第开。", 
            "直与戎葵较多少，二千里外一枝来。"
        ], 
        "title": "题卧屏十八花 牡丹", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "十月幽园开晓风，层层绛蕊艳芳丛。", 
            "江南只惯收鹰爪，谁顾山前鹤顶红。"
        ], 
        "title": "题卧屏十八花 山茶", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "含章英落佳人睡，却月香残水部诗。", 
            "何似江南觅春信，和香先得最南枝。"
        ], 
        "title": "题卧屏十八花 梅花", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "倾心小圃阳初照，束火中庭雨不沾。", 
            "袅那腰支浑欲舞，好令韩偓赋香奁。"
        ], 
        "title": "题卧屏十八花 蜀葵", 
        "type": "绝句", 
        "yun": "盐"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "赖乡仙种手亲栽，春闹枝头满意开。", 
            "正拂文君酒垆上，莫教蜂蝶等闲来。"
        ], 
        "title": "题卧屏十八花 杏花", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "玉骨檀心不肯妆，牵丝引蔓过东墙。", 
            "政须把酒酬清艳，莫待幽香閟枕囊。"
        ], 
        "title": "题卧屏十八花 酴醾", 
        "type": "绝句", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "菟裘真可老，飘寓失初心。", 
            "去去家山远，行行泽国深。", 
            "光阴三翼过，情绪二毛侵。", 
            "何日干戈定，鸥盟得再寻。"
        ], 
        "title": "携家避地 其一", 
        "type": "律诗", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "生身恨晼晚，丧乱适吾遭。", 
            "百岁大槐过，三年空谷逃。", 
            "平羌无上策，医国付群豪。", 
            "年大伤蓬转，愁城破浊醪。"
        ], 
        "title": "携家避地 其二", 
        "type": "律诗", 
        "yun": "豪"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "古寺依烟艇，一篙春水深。", 
            "石坛幡转影，玉殿磬流音。", 
            "客有张公子，僧皆支道林。", 
            "行行云水窟，幽梦渺难寻。"
        ], 
        "title": "大人游千金访张仲宗以守舍不得侍行用仲宗韵二首 其一", 
        "type": "律诗", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "闻道千金好，幽人已奠居。", 
            "森森松绕寺，㶁㶁水循渠。", 
            "旅泊未妨酒，长饥犹著书。", 
            "谪仙诗酒地，今尚指匡庐。"
        ], 
        "title": "大人游千金访张仲宗以守舍不得侍行用仲宗韵二首 其二", 
        "type": "律诗", 
        "yun": "鱼"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "居士弹一指，森罗万象皆。", 
            "聊倾三昧酒，不奉八关斋。", 
            "雨罢帘初捲，山迎闼自排。", 
            "萧然忘世虑，心境两相谐。"
        ], 
        "title": "次韵仲平病间斋祠 其一", 
        "type": "律诗", 
        "yun": "佳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "病间百念屏，寒窗无与皆。", 
            "吾公那窟室，学士且高斋。", 
            "今日明粢彻，诘朝阊阖排。", 
            "犹寻淡生话，泚笔当俳谐。"
        ], 
        "title": "次韵仲平病间斋祠 其二", 
        "type": "律诗", 
        "yun": "佳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "宝胯开缃叶，香尘堕柘罗。", 
            "汤鸣檐雨细，盏占陇云多。", 
            "连日伊蒲塞，今朝热洛河。", 
            "春风入诗腹，五字与君哦。"
        ], 
        "title": "小酌以诗招道祖分茶", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "眼明逢九日，习气自多生。", 
            "官冷有闲趣，花开无世情。", 
            "玄嚣何许是，素浐第存名。", 
            "百岁风狂似，东篱且掇英。"
        ], 
        "title": "九日庆善示诗次韵", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "习隐肯回驾，求荣难著鞭。", 
            "有心营绿野，无梦到凌烟。", 
            "盏斝花开里，檐楹雁落边。", 
            "冰清仍玉润，共此一山川。"
        ], 
        "title": "大人筑室将毕道祖亦作宅基治园作四诗示道祖 其一", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "蓬转欣小定，泛金非我乡。", 
            "买田无好畤，共宅有清漳。", 
            "菱罢水天接，风来花草香。", 
            "邗沟风月地，怊怅隔参商。"
        ], 
        "title": "大人筑室将毕道祖亦作宅基治园作四诗示道祖 其二", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "两第屹相向，幽园卑辟彊。", 
            "君方林上坞，吾亦沼横洋。", 
            "凿翠辟窗户，入天栖栋梁。", 
            "东屯寒月夜，老杜只茅堂。"
        ], 
        "title": "大人筑室将毕道祖亦作宅基治园作四诗示道祖 其三", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "世事只如许，幽居诚乐哉。", 
            "报安知楚竹，索笑得江梅。", 
            "岸放平湖入，窗邀远岫来。", 
            "两家车马地，莫遣染苍苔。"
        ], 
        "title": "大人筑室将毕道祖亦作宅基治园作四诗示道祖 其四", 
        "type": "律诗", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "炎蒸困钳釱，虎啸漏天机。", 
            "树杪忽垂髻，榴边今污衣。", 
            "草鸣溪水立，帆饱客船飞。", 
            "更设琉璃簟，瓜茶迟落晖。"
        ], 
        "title": "风起", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "壶天有胜事，玉宇净纤埃。", 
            "有意嚼复嚼，今宵来不来。", 
            "山公须酩酊，令史莫咍台。", 
            "明月隔溪共，只今肠九回。"
        ], 
        "title": "十月十四夜三鼓壶天月色佳甚以诗招道祖", 
        "type": "律诗", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "君忽湘潭去，斜阳催马衔。", 
            "将无冲白发，正坐此青衫。", 
            "暑雨驱鱼婢，薰风入鲎帆。", 
            "南来衡岳雁，引领望书函。"
        ], 
        "title": "送李元孟赴湖南漕属", 
        "type": "律诗", 
        "yun": "咸"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "闲处著疏慵，鲜鲜幽桂丛。", 
            "读书聊灶北，避世且墙东。", 
            "市骏卑苏代，求徵谢子公。", 
            "丹心阻阊阖，欲付小心风。"
        ], 
        "title": "疏慵", 
        "type": "律诗", 
        "yun": "东"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "雪后泥方冻，酒阑寒少威。", 
            "傍云生夜月，唤客出柴扉。", 
            "篱败犬声合，街闲人影稀。", 
            "石栏山几尺，暝霭只依依。"
        ], 
        "title": "十一月十日酒散已二鼓与千里步月因至水堂 其一", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "梦入千家枕，寒声薄水堂。", 
            "溪山浑著月，梅竹半封霜。", 
            "夜榜响葭浦，寒鱼跳石塘。", 
            "可怜清绝景，夜夜属渔郎。"
        ], 
        "title": "十一月十日酒散已二鼓与千里步月因至水堂 其二", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "杖策踏霜月，满空烟雾浮。", 
            "苍颜酡蚁酒，黑帝避貂裘。", 
            "太液池台晚，广寒宫殿秋。", 
            "归来清耿耿，未省喘吴牛。"
        ], 
        "title": "十一月十日酒散已二鼓与千里步月因至水堂 其三", 
        "type": "律诗", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "葭灰动玉琯，丝雨惨良辰。", 
            "幽巷未通屐，高人犹垫巾。", 
            "底忙持爵里，冲冷候比邻。", 
            "犹胜邯郸驿，灯前影伴身。"
        ], 
        "title": "冬至小雨踏泥出谒", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "客里绝经营，清心摧五兵。", 
            "功名两蜗角，田舍一牛鸣。", 
            "行止成阿唯，荣枯略弟兄。", 
            "欲摅今日意，聊仗五言城。"
        ], 
        "title": "宫庠旅泊", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "一金营雅集，荷湿露香浓。", 
            "鸟起惊歌扇，云移落酒钟。", 
            "碧筒弯象鼻，翠釜出驼峰。", 
            "百岁风狂似，无因系六龙。"
        ], 
        "title": "章氏园小集荷池上 其一", 
        "type": "律诗", 
        "yun": "冬"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "钳釱困残暑，杯铛方兴浓。", 
            "歌舞趁晨版，欢呼从暮钟。", 
            "风声回立鹊，云影堕奇峰。", 
            "行酒有佳丽，未须烦八龙。"
        ], 
        "title": "章氏园小集荷池上 其二", 
        "type": "律诗", 
        "yun": "冬"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "发轫出江津，晴熏绿野匀。", 
            "泉声漱莎石，岚翠湿衣巾。", 
            "天近云冲马，林深鸟唤人。", 
            "将身入图画，谁复羡麒麟。"
        ], 
        "title": "己卯岁四月二十七日自湖州赴宜春郡馀杭出陆至富阳", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "秧把束西畦，东畦翠罽齐。", 
            "甘心鹤俛啄，不用马行泥。", 
            "井井塍千曲，泱泱水半犁。", 
            "黄云它日事，欢喜舞龆齯。"
        ], 
        "title": "观插秧", 
        "type": "律诗", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "我本臞山泽，冠裳绊此身。", 
            "平生只黄卷，晚岁误朱轮。", 
            "妓舞山禽怪，驺呼叠颖嗔。", 
            "会当还此笏，不愧葛天民。"
        ], 
        "title": "和新城旅店壁间韵", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "已去日边远，宜春程尚赊。", 
            "呼童秣征马，带月趁啼鸦。", 
            "桥断复揭水，路穷还渡沙。", 
            "谁能饰厨传，裹饭野人家。"
        ], 
        "title": "新城道中", 
        "type": "律诗", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "舆曳入崔嵬，连天雾不开。", 
            "惊波掀过雨，细路滑苍苔。", 
            "瞰下忧鱼葬，凌高被鸟猜。", 
            "垂堂千古戒，底急为名来。"
        ], 
        "title": "桐庐牛岭", 
        "type": "律诗", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "一蹑寿昌境，山深溪水苍。", 
            "编柴作篱落，囊石当桥梁。", 
            "野店炊烟接，官涂松吹长。", 
            "石田能几棱，底用谷人忙。"
        ], 
        "title": "入寿昌县界", 
        "type": "律诗", 
        "yun": "阳"
    }, 
    {
        "author": "葛次仲", 
        "era": "宋", 
        "subtype": "五言律诗", 
        "text": [
            "玉露中秋夜。", 
            "一霄当皎洁。", 
            "送别高台上。", 
            "无因驻清景。"
        ], 
        "title": "中秋月集句 其一", 
        "type": "律诗", 
        "yun": "先"
    }, 
    {
        "author": "葛次仲", 
        "era": "宋", 
        "subtype": "五言律诗", 
        "text": [
            "凉夜清秋半。", 
            "九霄微有露。", 
            "气射繁星灭。", 
            "寥寥天地内。"
        ], 
        "title": "中秋月集句 其二", 
        "type": "律诗", 
        "yun": "真"
    }, 
    {
        "author": "葛闳", 
        "era": "宋", 
        "subtype": "五言律诗", 
        "text": [
            "胜地藏东越，严城耸二岑。", 
            "万灯迎日早，孤磬出云深。", 
            "雪霁茗初试，雨涵山半阴。", 
            "兹焉即方广，有路到天心。"
        ], 
        "title": "巾山广轩", 
        "type": "律诗", 
        "yun": "侵"
    }, 
    {
        "author": "葛闳", 
        "era": "宋", 
        "subtype": "五言律诗", 
        "text": [
            "昔贤书洞石，台有伯阳经。", 
            "碧海船多却，金霞夜不扃。", 
            "炉成九转药，阶布六符星。", 
            "捷径非君意，深游不死庭。"
        ], 
        "title": "桐柏崇道观", 
        "type": "律诗", 
        "yun": "青"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一个清闲客，无事挂心头。", 
            "包巾纸袄，单瓢只笠自逍遥。", 
            "只把随身风月，便做自家受用，此外复何求。", 
            "倒指两三载，行过百来州。", 
            "百来州，云渺渺，水悠悠。", 
            "水流云散，于今几度蓼花秋。", 
            "一任乌飞兔走，我亦不知寒暑，万事总休休。", 
            "问我金丹诀，石女跨泥牛。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "天下云游客，气味偶相投。", 
            "暂时相聚，忽然云散水空流。", 
            "饱饫闽中风月，又爱浙间山水，杖屦且逍遥。", 
            "太上包中下，只得个无忧。", 
            "是和非，名与利，一时休。", 
            "自家醒了，不成得恁地埋头。", 
            "任是南州北郡，不问大张小李，过此便相留。", 
            "且吃随缘饭，莫作俗人愁。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一个奇男子，万象落心胸。", 
            "学书学剑，两般都没个成功。", 
            "要去披缁学佛，首下一拳轻快，打破太虚空。", 
            "末后生华发，再拜玉清翁。", 
            "二十年，空挫过，只飘蓬。", 
            "这回归去，武夷山下第三峰。", 
            "住我旧时庵子，碗水把柴升米，活火煮教浓。", 
            "笑指归时路，弱水海之东。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "不用寻神水，也莫问华池。", 
            "黄芽白雪，算来总是假名之。", 
            "只这坤牛乾马，便是离龙坎虎，不必更猜疑。", 
            "药物无斤两，火候不须时。", 
            "偃月炉，朱砂鼎，总皆非。", 
            "真铅真汞不炼，之炼要何为。", 
            "自己金公姹女，渐渐打成一块。", 
            "胎息象婴儿。", 
            "不信张平叔，你更问他谁。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "吃了几辛苦，学得这些儿。", 
            "蓬头赤脚，街头巷尾打无为。", 
            "都没蓑衣笠子，多少风烟雨雪，便是活阿鼻。", 
            "一具骷髅骨，忍尽万千饥。", 
            "头不梳，面不洗，且憨痴。", 
            "自家屋里，黄金满地有谁知。", 
            "这里一声惭愧，那里一声调数，满面笑嘻嘻。", 
            "白鹤青云上，记取这般时。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "未遇明师者，日夜苦忧惊。", 
            "及乎遇了，得些口诀又忘情。", 
            "可惜蹉跎过了，不念精衰气竭，碌碌度平生。", 
            "何不回头看，下手采来烹。", 
            "天下人，知得者，不能行。", 
            "可怜埋没，如何恁地不惺惺。", 
            "只见口头说著，方寸都无些子，只管看丹经。", 
            "地狱门开了，急急办前程。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "堪笑廛中客，都总是迷流。", 
            "冤家缠缚，算来不是你风流。", 
            "不解去寻活路，只是担枷负锁，不肯放教休。", 
            "三万六千日，受尽百年忧。", 
            "得人身，休蹉过，急须修。", 
            "乌飞兔走刹那，又是死临头。", 
            "只这眼前快乐，难免无常两字，何似出尘囚。", 
            "炼就金丹去，万劫自逍遥。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "土釜温温火，橐籥动春雷。", 
            "三田升降，一条径路属灵台。", 
            "自有真龙真虎，和合天然铅汞，赤子结真胎。", 
            "水里捉明月，心地觉花开。", 
            "一转功，三十日，九旬来。", 
            "抽添气候，炼成白血换骷骸。", 
            "四象五形聚会，只在一方凝结，方寸绝纤埃。", 
            "人在泥丸上，归路入蓬莱。"
        ], 
        "title": "水调歌头 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "有一修行法，不用问师传。", 
            "教君只是，饥来吃饭困来眠。", 
            "何必移精运气，也莫行功打坐，但去净心田。", 
            "终日无思虑，便是活神仙。", 
            "不憨痴，不狡诈，不风颠。", 
            "随缘饮啄，算来命也付之天。", 
            "万事不由计较，造物主张得好，凡百任天然。", 
            "世味只如此，拚做几千年。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "草涨一湖绿，天四山青。", 
            "这千年里，几多兴废不容声。", 
            "无分貂金佩玉，不梦歌钟食鼎，何处有车旌。", 
            "便念旌阳剑，枉自染蛟腥。", 
            "生诸葛，少马援，尚云萍。", 
            "醉乡日月，飘然身世付刘伶。", 
            "知道东门黄犬，不似西山白鹭，风月了平生。", 
            "起来忽清啸，惊落夜潭星。"
        ], 
        "title": "水调歌头 其七", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "杜宇伤春去，蝴蝶喜风清。", 
            "一犁梅雨，前村布谷正催耕。", 
            "天际银蟾映水，谷口锦云横野，柳外乱蝉鸣。", 
            "人在斜阳里，几点晚鸦声。", 
            "采杨梅，摘卢橘，饤朱樱。", 
            "奉陪诸友，今宵烂饮过三更。", 
            "同入醉中天地，松竹森森翠幄，酣睡绿苔茵。", 
            "起舞弄明月，天籁奏箫笙。"
        ], 
        "title": "水调歌头 其八", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一个江湖客，万里水云身。", 
            "鸟啼春去，烟光树色正黄昏。", 
            "洞口寒泉漱石，岭外孤猿啸月，四顾寂无人。", 
            "梦魂归碧落，泪眼看红尘。", 
            "烟濛濛，风惨惨，暗消魂。", 
            "南中诸友，而今何处问浮萍。", 
            "青鸟不来松老，黄鹤何之石烂，叹世一伤神。", 
            "回首南柯梦，静对北山云。"
        ], 
        "title": "水调歌头 其九", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "昔在虚皇府，被谪下人间。", 
            "笑骑白鹤，醉吹铁笛落星湾。", 
            "十二玉楼无梦，三十六天夜静，花雨洒琅玕。", 
            "瑶台归未得，忍听洞中猿。", 
            "也休休，无情绪，炼金丹。", 
            "从来天上，神仙宫府更严难。", 
            "翻忆三千神女，齐唱霓裳一曲，月里舞青鸾。", 
            "此恨凭谁诉，云满武夷山。"
        ], 
        "title": "水调歌头 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "误触紫清帝，谪下汉山川。", 
            "既来尘世，奇奇怪怪被人嫌。", 
            "懒去蓬莱三岛，且看江南风月，一住数千年。", 
            "天风自霄汉，吹到剑峰前。", 
            "做些诗，吃些酒，放些颠。", 
            "木精石怪，时时唤作地行仙。", 
            "朝隐四山猿鹤，夜枕一天星斗，纸被里云眠。", 
            "梦为蝴蝶去，依约在三天。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "江上春山远，山下暮云长。", 
            "相留相送，时见双燕语风樯。", 
            "满目飞花万点，回首故人千里，把酒沃愁肠。", 
            "回雁峰前路，烟树正苍苍。", 
            "漏声残，灯焰短，马蹄香。", 
            "浮云飞絮，一身将影向潇湘。", 
            "多少风前月下，迤逦天涯海角，魂梦亦凄凉。", 
            "又是春将暮，无语对斜阳。"
        ], 
        "title": "水调歌头 其五", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "钧天高处，元自有、琼楼玉阙。", 
            "又那更、九霞隐映，五云斗绝。", 
            "八面玲珑光不夜，四围晃耀寒如月。", 
            "有广寒、宫殿隐姮娥，冰壶洁。", 
            "飘飘去，天风冽。", 
            "星河外，花飞雪。", 
            "见三千神女，尊前一阕。", 
            "来到人间浑似梦，未能归去空悲咽。", 
            "问仙都、此去几由旬，归心热。"
        ], 
        "title": "满江红 其十一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "昔在虚皇府，啸咏紫云中。", 
            "不知何事，误蒙天谪与公同。", 
            "偶到金华洞口，忽见懒翁老子，挺挺众中龙。", 
            "握手归仙隐，谈笑起天风。", 
            "忽相逢，一转瞬，酒杯空。", 
            "几时再会，唱赓词翰倒金钟。", 
            "只恐武夷山里，千古猿啼鹤唳，未便蹑飞虹。", 
            "公欲归仙去，我欲继公踪。"
        ], 
        "title": "满江红 其二 和懒翁", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一叶飞何处，天地起西风。", 
            "夜来酒醒，月华千顷浸帘栊。", 
            "塞外宾鸿来也，十里碧莲香满，泽国蓼花红。", 
            "万象正萧爽，秋雨滴梧桐。", 
            "钓台边，人把钓，兴何浓。", 
            "吴江波上，烟寒水冷剪丹枫。", 
            "光景暗中催去，览镜朱颜犹在，回首鹫巢空。", 
            "铁笛一声晓，唤起玉渊龙。"
        ], 
        "title": "水调歌头 其四 丙子中元后风雨有感", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "两鬓青丝发，双眼黑方瞳。", 
            "人皆道是，昭庆一个老仙翁。", 
            "暂别蓬莱弱水，自把星冠月帔，玉佩舞薰风。", 
            "醉入桃源路，归去不知踪。", 
            "举云璈，鸣铁笛，抚丝桐。", 
            "满前剑弁森列，稽首捧金钟。", 
            "挺挺松形鹤貌，任待桑田变海，宝鼎粒丹红。", 
            "玉帝下明诏，独骑上瑶空。"
        ], 
        "title": "水调歌头 其六 石知院生辰", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "忆昔秦时，中秋日、武夷九曲。", 
            "烟寂寂、斜阳数尺，寒鸦枯木。", 
            "三十六峰凝晓翠，一溪流水生秋绿。", 
            "正满林、桂子散天香，飞金粟。", 
            "神仙客，金丹熟。", 
            "玉诏下，云生足。", 
            "岩头新换骨，尚粘红肉。", 
            "夜半月华明似昼，玉皇降辇铺殽餗。", 
            "笑曾孙、回首幔亭前，空松竹。"
        ], 
        "title": "满江红 其七 咏武夷", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "昨夜姮娥，游洞府、醉归天阙。", 
            "缘底事、玉簪坠地，水神不说。", 
            "持向水晶宫里去，晓来捧出将饶舌。", 
            "被薰风、吹作满天香，谁分别。", 
            "芳而润，清且洁。", 
            "白似玉，寒于雪。", 
            "想玉皇后苑，应无此物。", 
            "只得赋诗空赏叹，教人不敢轻攀折。", 
            "笑李粗、梅瘦不如他，真奇绝。"
        ], 
        "title": "满江红 其八 咏白莲", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "树色冥濛，山烟暮、鸟归日落。", 
            "凭阑处、眼空宇宙，心游碧落。", 
            "古往今来天地里，人间那有扬州鹤。", 
            "幸而今、天付与青山，甘寥寞。", 
            "好花木，多岩壑。", 
            "得萧散，耐淡泊。", 
            "把他人比并，我还不错。", 
            "一曲瑶琴知此意，从前心事都忘却。", 
            "况新秋、不饮更何时，何时乐。"
        ], 
        "title": "满江红 其九 听陈元举琴", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "明日如今，我已是、天涯行客。", 
            "相别后、麻姑山上，齐云亭侧。", 
            "几个黄昏劳怅想，几宵皓月遥思忆。", 
            "与二仙、不但此今生，皆畴昔。", 
            "频到此，欢无极。", 
            "今去也，来无的。", 
            "念浪萍风絮，东西南北。", 
            "七八年中相契密，三千里外来将息。", 
            "怅金丹、未就玉天辽，还凄恻。"
        ], 
        "title": "满江红 其一 别鹤林", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "豆蔻丁香，待则甚、如今休也。", 
            "争知道、本来面目，风光洒洒。", 
            "底事到头鸾凤侣，不如躲脱鸳鸯社。", 
            "好说与、几个正迷人，休嗟讶。", 
            "纱窗外，梅花下。", 
            "酒醒也，教人怕。", 
            "把翠云剪却，缁衣披挂。", 
            "柳翠已参弥勒了，赵州要勘台山话。", 
            "想而今、心似白芙蕖，无人画。"
        ], 
        "title": "满江红 其十二 赠豫章尼黄心大师尝为官妓", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "问苍江、旧盟鸥鹭。", 
            "年来景物谁主。", 
            "悠悠客鬓知何似，吹满西风尘土。", 
            "浑未悟。", 
            "漫自许。", 
            "功名谈笑侯千户。", 
            "春衫戏舞。", 
            "怕三径都荒，一犁未把，猿鹤笑君误。", 
            "君且住。", 
            "未必心期尽负。", 
            "江山秋事如许。", 
            "月明风静苹花路。", 
            "敧枕试听鸣橹。", 
            "还又去。", 
            "道唤取。", 
            "陶泓要草归来赋。", 
            "相思最苦。", 
            "是野水连天，渔榔四处，蓑笠占烟雨。"
        ], 
        "title": "摸鱼儿 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "这身儿、从来业障。", 
            "一生空自劳攘。", 
            "生生死死皆如梦，更莫别生妄想。", 
            "没伎俩。", 
            "只管去、天台雁荡寻方广。", 
            "几人不省。", 
            "被妻子萦缠，生涯拘束，甘自归黄壤。", 
            "世间事，一斤两个八两。", 
            "问谁能去俯仰。", 
            "道义重了轻富贵，却笑轮回来往。", 
            "休勉强。", 
            "老先生、从来恬淡无妆幌。", 
            "一声长啸，把拄杖横肩，草鞋贴脚，四海平如掌。"
        ], 
        "title": "摸鱼儿 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "南枝漏泄，一点春光别。", 
            "无蝶无蜂正霜雪。", 
            "向竹梢疏处，瘦影横斜，真个是、潇洒冰肌玉骨。", 
            "黄昏人静，踏碎阶前月。", 
            "忍冻相看惜攀折。", 
            "巡檐空索笑，似笑无言，夜悄悄、香入寒风清冽。", 
            "更那堪、画角恼幽人，又满地落英，愁肠万结。"
        ], 
        "title": "洞仙歌 鹤林赋梅", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "雨肥梅、亭台初夏。", 
            "昙花开向前夜。", 
            "纯阳鹤会先三日，何处神仙降驾。", 
            "知得也。", 
            "□□是、西山彭抗来胎化。", 
            "平生性野。", 
            "自倒指今年，七旬有六，使节半天下。", 
            "焚金兽，毋惜满斟玉斝。", 
            "儿孙况又潇洒。", 
            "公今骨相如松在，一掬精神堪画。", 
            "于今且。", 
            "□□炼、金丹成了为凭藉。", 
            "归心莲社。", 
            "便做得乃翁，年登八百，未是寿长者。"
        ], 
        "title": "摸鱼儿 其二 寿觉非居士", 
        "type": "词", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "飞旆行春沐雨天，风光一阵杂晴烟。", 
            "麦苗绿润秧芽嫩，鼓吹声中卜有年。"
        ], 
        "title": "太师汪焕章社日劝农余出湖曲 其一", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "春劝老农誇岁岁，晚飞新燕贺年年。", 
            "鉴湖一棹烟波客，燕舞农歌伴醉眠。"
        ], 
        "title": "太师汪焕章社日劝农余出湖曲 其二", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "书满晓窗看不暇，推书起步略寻闲。", 
            "春酣风日生光怪，不在烟村花柳间。"
        ], 
        "title": "春晓散步", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "地僻人稀春日长，小池波暖浴鸳鸯。", 
            "闲拈藜杖归来晚，帘幕风微花气香。"
        ], 
        "title": "春日即事二首 其一", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一带青烟护白溪，溪流横截路东西。", 
            "早春晴日自风度，岭树数声春鸟啼。"
        ], 
        "title": "春日即事二首 其二", 
        "type": "绝句", 
        "yun": "齐"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "晴日无多雨日多，春藏花底暗消磨。", 
            "一年尚有几春色，花若飘零春奈何。"
        ], 
        "title": "惜春二首 其一", 
        "type": "绝句", 
        "yun": "歌"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "桐角声中春欲归，一番桃李又空枝。", 
            "杨花好与春将息，莫被东风容易吹。"
        ], 
        "title": "惜春二首 其二", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "春衫曾著泪痕斑，才到年时怕倚栏。", 
            "何处飞来双燕子，傍人还欲诉春寒。"
        ], 
        "title": "春怀", 
        "type": "绝句", 
        "yun": "寒"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "过了红芳又绿阴，绿阴多处觉春深。", 
            "东皇自是成功早，取次南风入舜琴。"
        ], 
        "title": "晚春", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "连日霏霏湿夕阳，洒衣沾席碎声长。", 
            "暑天不是苦多雨，爱与人间生晚凉。"
        ], 
        "title": "暑雨", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "风雨无情断送春，牡丹谁与伴黄昏。", 
            "枕书睡去觉来晚，庭鹤一声惊旅魂。"
        ], 
        "title": "雨夜", 
        "type": "绝句", 
        "yun": "元"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "风头雨歇静檐花，渡口人稀解钓蓑。", 
            "零落断云无处著，满湖秋水夕阳多。"
        ], 
        "title": "晚晴", 
        "type": "绝句", 
        "yun": "歌"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "断续寒声落晚红，拥炉闲对逗香风。", 
            "醉迷客思醒依旧，不在芭蕉点滴中。"
        ], 
        "title": "十五夜听雨", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "霜天如洗月鲜明，少醉街南取次行。", 
            "闲听梅花引吹彻，满楼槌鼓报初更。"
        ], 
        "title": "城中月夜", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "不管西风吹帽纱，出门闲步夕阳斜。", 
            "平湖水落苍黄处，一段风烟芦荻花。"
        ], 
        "title": "九日", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "自古吴兴山水窟，只今杖屦几人闲。", 
            "怀君九日登临处，知向何山向道山。"
        ], 
        "title": "九日寄渭南文友", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "年年客路即为家，多病谋生未有涯。", 
            "料得重阳好风日，自无情绪对黄花。"
        ], 
        "title": "重阳前三日和叔愚县尉", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "已过重阳种菊花，留连秋色带霜华。", 
            "休言明日朔风起，肠断天涯人忆家。"
        ], 
        "title": "烟雨馆立冬前一日", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "只是寻常云雨晓，岁寒然后见天真。", 
            "人间莫作寒愁想，一片飞来一片春。"
        ], 
        "title": "观雪", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "竹声枕上报平安，曙色依稀隔幌寒。", 
            "风雨满庭人未起，蛛丝斜挂碎珠团。"
        ], 
        "title": "早起", 
        "type": "绝句", 
        "yun": "寒"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "西风搅雨十分秋，谁驾秋涛汗漫游。", 
            "日午小窗初睡起，一回魂梦到沧洲。"
        ], 
        "title": "睡起", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "过了青梅杏子红，担头和雨卖匆匆。", 
            "催人节物如流水，流到东头更向东。"
        ], 
        "title": "有感", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "分明归去赤城东，依约醒来客梦中。", 
            "人静灯昏卷书坐，一窗明月一帘风。"
        ], 
        "title": "隐几", 
        "type": "绝句", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "曾吹藜杖到蓬莱，亲见银潢铁锁开。", 
            "析木津头排列宿，鳌山脚下走轻雷。", 
            "荒城夜雪欺行李，画角晨霜送落梅。", 
            "邻舍相呼同酒盏，也教人道上元来。"
        ], 
        "title": "元夕刘知录招饮", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "饮量诗才总不悭，一襟离绪竟难宣。", 
            "横行秦徼看飞将，流落巴山记散仙。", 
            "较第宾朋胜酒盏，留连僮仆费金钱。", 
            "更阑上马情怀恶，髣髴沧江送画船。"
        ], 
        "title": "崔成州将赴官招客剧饮次袁主管韵 其一", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "段家池馆已灰烟，更说江家六百年。", 
            "但有小桥通绿水，不妨高阁看青天。", 
            "钟山月到东城角，淮口潮来上闸边。", 
            "两行红旗射西日，明朝汉使点楼船。"
        ], 
        "title": "崔成州将赴官招客剧饮次袁主管韵 其二", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "阻风多日饭无羹，病酒中年睡不成。", 
            "扑面飞蚊来似鸭，闭船吹烛守如城。", 
            "良朋处处愁分袂，远客朝朝怕说兵。", 
            "石首山头逢一笑，白云相望雨新晴。"
        ], 
        "title": "阻风", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "黑云将雨向巴邱，白浪奔雷送客舟。", 
            "一路逆风才得顺，百年何日是无愁。", 
            "神林浦外飞沙恶，道士矶头乱石稠。", 
            "系缆南津闻笑语，船船鸡酒谢神休。"
        ], 
        "title": "顺风至岳州危甚", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "五更鼍鼓忽逢逢，舟子闻晴上北江。", 
            "推枕一兵辞画戟，开门三骑到篷窗。", 
            "鹿鸣厚意陈箱篚，伐木深情缀酒腔。", 
            "小雅风流千古在，飞吟亭下此心降。"
        ], 
        "title": "别岳州", 
        "type": "律诗", 
        "yun": "江"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "千年把号趁朝班，犹著青衫候晓关。", 
            "冷甚高僧禅榻畔，清于寒露玉壶间。", 
            "文章奇古源西汉，诗律精深祖后山。", 
            "师友平生能几许，又随征雁看湘鬟。"
        ], 
        "title": "送孙司户秩满东归考试鄂渚二首 其一", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "秋风一舸下沧浪，想见占繇听鹊忙。", 
            "两夏作僧犹有债，三旬为客更须偿。", 
            "君才有用今千里，我拙无堪尚一方。", 
            "好去玉霄云海上，寄声江汉永相望。"
        ], 
        "title": "送孙司户秩满东归考试鄂渚二首 其二", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "能使邦人保里闾，不能一日自安居。", 
            "废兴何敢于人怨，温饱从来作计疏。", 
            "旧景陆公新景贺，大题诗句小题庐。", 
            "慇慇唤我江西去，只用官船不用车。"
        ], 
        "title": "和高抚州用韵相招", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "千堆白浪捲彭湖，一叶青帆映大孤。", 
            "梦里东坡魂尚魇，岸傍梅福笑相呼。", 
            "开门翠壁连天是，回首惊波一事无。", 
            "推下黄紬见真意，的知陶令是贤乎。"
        ], 
        "title": "南康尉司射亭后轩尽见庐山为取东坡觉来满眼是庐山之句名曰觉轩", 
        "type": "律诗", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "倚东湖浪看西江，结小红桥渡绿窗。", 
            "白水绕阶人径绝，青天入坐客心降。", 
            "筼筜影外闻仙磬，菡萏香中见佛幢。", 
            "从此竟陵城左右，陆泉毛港一双双。"
        ], 
        "title": "赋竟陵毛氏新港亭", 
        "type": "律诗", 
        "yun": "江"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一天云物护轻寒，阵阵清风约雨乾。", 
            "造物有情聊作戏，诗家无赖强寻欢。", 
            "吾人已办泥沾帽，晓色还教日照盘。", 
            "咫尺龙山君莫负，草枯霜野正平宽。"
        ], 
        "title": "重阳复晴再次前韵", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "天明喜气满沙头，小队行厨下楚楼。", 
            "太白稳归云阙去，德星聊向雪山游。", 
            "澹翁不为重溟怯，令子何辞九折愁。", 
            "荣杀上官穷观主，助公持酒记觥筹。"
        ], 
        "title": "宋帅移厨就市楼并饭胡黎州（澹庵之子）", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "拜辞初下九天来，乞得斑衣学老莱。", 
            "六月火云烘去艇，三山风露隔飞埃。", 
            "多情送我诗盈轴，何意辞君酒一杯。", 
            "后夜相思江雨黑，短檠寒焰锦囊开。"
        ], 
        "title": "和平江府倪教授送行（十里）", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "前年倚席湘山下，曾得新篇胜玉葩。", 
            "今日题舆秋浦上，又烦佳句溢琼华。", 
            "云霄策足君方驶，风雨论心我未涯。", 
            "正向齐山插黄菊，遥知已对紫薇花。"
        ], 
        "title": "又次韵沈告院送行二首 其一", 
        "type": "律诗", 
        "yun": "麻"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "江头水落雁初下，江上鱼肥酒可中。", 
            "秋浦到时应正好，昔贤题后恐难工。", 
            "三年禁直消长日，六月脩廊饫午风。", 
            "天上素餐吾已愧，更来闲处理渔筒。"
        ], 
        "title": "又次韵沈告院送行二首 其二", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "春风不疗鬓边霜，闲处输君笑我忙。", 
            "衮衮悬河烦卒吐，疏疏冷锉赖于湘。", 
            "去钻芸帙翻成蠹，飞下芹泥只愿颃。", 
            "鉴水旧游零落尽，相逢犹忍话髯郎。"
        ], 
        "title": "又次韵邓汉卿秀才送行", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "设矩陈绳劝蹈中，雕龙炙輠戒多穷。", 
            "有谁心肯明斯语，无限人知敬此翁。", 
            "信有德隅当并进，可能性地独幽通。", 
            "相分便作相逢计，此事它时验庳崇。"
        ], 
        "title": "又次韵杨秘书送行", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "笔端随意出洪纤，康俗山前自在禅。", 
            "已把屋来嘲作瓮，更将诗去谄为天。", 
            "蛆浮蠛舞无多子，鹍运鹏游即大千。", 
            "敢向时人称万卷，不妨李渤但如拳。"
        ], 
        "title": "为吴司户作瓮天", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一年蚕麦九分成，十日云雷万感生。", 
            "雨似梅天声陆续，浪乘桃月势峥嵘。", 
            "猛拚岁事真无策，大放春光却有情。", 
            "世故从来多错料，落花飞絮未须惊。"
        ], 
        "title": "喜晴", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "读君百二十新篇，句句停匀字字妍。", 
            "秀似南风吹竹粉，润于春水湿花烟。", 
            "斯文贵盛看如此，前路飞腾谅果然。", 
            "东野长江寒到骨，一生憔悴岂关天。"
        ], 
        "title": "题胡仲方诗编（五月一日）", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "港里高圩圩内田，露苗风影碧芊芊。", 
            "家家绕屋栽杨柳，处处通渠种芰莲。", 
            "老去何年真有此，客中半世尚茫然。", 
            "自怜赤日黄流里，又买扬州上水船。"
        ], 
        "title": "圩田", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "大隗山前苦露深，佛狸江上剑成林。", 
            "当时不作一身计，圣主自明方寸心。", 
            "勇去峥嵘都是胆，归来静密不闻音。", 
            "平生羞预外庭事，此段当镌墓石阴。"
        ], 
        "title": "赋曹开府遗事", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "牢系扁舟在树根，依然风物晋时村。", 
            "几年思采东篱菊，此际狂倾北海樽。", 
            "野鹤离群翔碧落，江鸿排字入黄昏。", 
            "有人若学渊明隐，五柳萧疏静掩门。"
        ], 
        "title": "九日留彭泽", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "瑞霭薰风遍赤墀，共歌随佛下生时。", 
            "报班立笋嵩呼远，接宴簪花拜舞迟。", 
            "联坐不矜朝士贵，缀员深愧醴曹卑。", 
            "山中雨露恩荣溥，赋得三宫万寿诗。"
        ], 
        "title": "乾会圣节赐宴", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "席地莫禁流汗体，阴阴竹树埋虚堂。", 
            "夜分几传逡巡酒，暑甚一沃沆瀣浆。", 
            "不听哀弦知兴逸，才舒清簟觉心凉。", 
            "青瓜碧李凝冰齿，万萼南花吹湿香。"
        ], 
        "title": "暑中宴张穆父第", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "玉粒荣途税驾难，遁栖山屋乐颜箪。", 
            "写梅当画同谁赏，采菊成粮独自餐。", 
            "五字诗成消兴晚，半缶酒熟抵秋寒。", 
            "太空月色清如洗，多向疏林缺处看。"
        ], 
        "title": "刘閤舍迁居山中", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "身离匡庐紫翠重，壶中且寄水云踪。", 
            "故人远梦迷千里，浊酒高怀渺万钟。", 
            "台上苦吟无别事，枕前间籁有孤松。", 
            "不知忧乐随时意，但虑荒芜钝笔锋。"
        ], 
        "title": "壶中日月与葛秋岩纳凉", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "依刘殊乏仲宣才，方重相逢笑口开。", 
            "恶况败人佳思尽，寓公贻我好诗来。", 
            "夜寒归梦迷松菊，灰冷尘踪混草莱。", 
            "别后莫裁驰恋意，寄梅须带雪枝苔。"
        ], 
        "title": "陈石泉送诗走笔次韵", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "课孙课子业桑麻，最喜无人识故家。", 
            "八口日支资地力，一头雪色感年华。", 
            "甜瓜苦过王戎李，古木枯如博望槎。", 
            "岂得不谙培植性，又思寻客学餐霞。"
        ], 
        "title": "题大赛山中人家", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "芳妍独殿绿阴阑，几簇流琼拥髻鬟。", 
            "攒粉倚风摇舞地，妒晴抛日透飞关。", 
            "蝶魂春聚苍枝顶，雪片寒团翠幄间。", 
            "花压露梢如许重，有瓶难插懒能攀。"
        ], 
        "title": "玉绣毬花 其一", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "洁身自拥翠枝寒，遗得春魂寄素颜。", 
            "夜月曳光凝绝径，晚风抛影入空关。", 
            "几团白雪能娇腻，五色流苏只等闲。", 
            "宛似恋香蝴蝶乱，绿阴深处不飞还。"
        ], 
        "title": "玉绣毬花 其二", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "尘杂莫湔游宦非，端忧何暇寓琴徽。", 
            "孝先便腹尚嘲懒，元亮折腰须问归。", 
            "所惧弃官乡曲笑，不思献策庙堂稀。", 
            "义和市尾渔舟聚，独乐披裘坐钓矶。"
        ], 
        "title": "送陆明府归嘉禾", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "移来菊本已成丛，潦退园篱失笑空。", 
            "梦蝶自应知境幻，问牛谁谓可年丰。", 
            "渺茫天地浮秋水，寂历溪山截暮虹。", 
            "蛩咽莫禁莎砌湿，万愁愁付酒杯中。"
        ], 
        "title": "水退小园散步时垂替感赋", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "江郊雪冱莫知津，客泪双垂怅此身。", 
            "魔障在前无妄想，饥寒随处肯言贫。", 
            "畏途日有风波恐，病骨时需药石频。", 
            "屏息支吾心已扰，眼前谋绝故乡亲。"
        ], 
        "title": "近苦多故坐病乏药", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "湘累莫吊楚云迷，力疾喑喑客会稽。", 
            "心想同寅分席醉，身逢重午借楼栖。", 
            "今朝气象悲欢异，几种葵榴色泽齐。", 
            "水际晚凉应有赋，藕花多处想供题。"
        ], 
        "title": "甲戌重午留越寄武康同官", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "酸辛莫甚此时心，忍过琴厅散客襟。", 
            "万竹静涵空翠杳，孤莲愁吐妒红深。", 
            "岫云有信投林晚，溪雾无根涨郭阴。", 
            "谁草数行鸦蚓墨，东堂古壁遇知音。"
        ], 
        "title": "县斋东堂盆荷著花楼恪斋约客赏之时葛秋岩作草圣和席间韵二首 其一", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "帘底陪清傍两年，愁城筑得许能坚。", 
            "诗章罢咏犹评画，管乐沈声却得蝉。", 
            "花县无心听夜漏，英溪有日罢归船。", 
            "敲窗更苦西风急，又揽閒情伴葛仙。"
        ], 
        "title": "县斋东堂盆荷著花楼恪斋约客赏之时葛秋岩作草圣和席间韵二首 其二", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "暑滋衣袖苦逢迎，濡滞连旬梦亦惊。", 
            "奔走泥涂谁送死，浮沉光景自怜生。", 
            "鸦穿晚照栖公馆，龙挟晴云入子城。", 
            "乱试法歌攒碧落，无端新月客窗明。"
        ], 
        "title": "越城客中", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "水围聚落蔼藤缠，灵纪金刀祀典专。", 
            "碑语谁非年月误，神功自托道途传。", 
            "三乡捐廪祈多福，百里赍香卜有年。", 
            "争怪野云头上起，村村先欲雨公田。"
        ], 
        "title": "武康邑中刘王庙", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "指出飞梁是北新，羁怀冰释返吾真。", 
            "归逢乡井心才稳，羞对湖山迹已陈。", 
            "彻钥要芟三径草，怀人空睨一汀蘋。", 
            "满头残发凝霜腻，达旦梳云却爱频。"
        ], 
        "title": "抵北新桥", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "养生肯羡葛洪砂，醒困还评陆羽茶。", 
            "溪上揽云归酒屋，雨中看瀑忆樵家。", 
            "时时禽鸟呜心曲，岁岁风霜趱鬓华。", 
            "窗户生香还有意，夕阳红皱石榴花。"
        ], 
        "title": "题意香壁", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "岌嶪愁城不可攻，三年心事入秋空。", 
            "虚名已出诸公右，往事都归一笑中。", 
            "植杖耘田思北墅，补炉煮药老西风。", 
            "临归自照凉池影，不与初来面目同。"
        ], 
        "title": "思隐二首 其一", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "梦落家村野屋矶，欲治生事与心违。", 
            "偃禾雨久溪声改，采菊人归鬓色非。", 
            "灌圃肯差陈仲子，登山莫逊谢元晖。", 
            "从今举步防轻蹈，更演潜书急掩扉。"
        ], 
        "title": "思隐二首 其二", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "莺花箫鼓绮罗丛，人在熙和境界中。", 
            "海宇三登歌化日，湖山一览醉春风。", 
            "水摇层栋青红湿，云锁危梯粉黛空。", 
            "十里掌平都掩尽，有谁曾纪建楼功。"
        ], 
        "title": "丰乐楼", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "一道香沟压郭西，粉墙低护石阶危。", 
            "短碑数尺镌何字，清泰三年凿此池。", 
            "桥市浣衣无空处，庙门卖卜有灵时。", 
            "碧桃自趁东流水，暗老春光水不知。"
        ], 
        "title": "涌金池", 
        "type": "律诗", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "述作当经纶，孤灯坐到晨。", 
            "笑迎东海日，唤起北窗人。", 
            "露滴烟梢静，鸟啼花径春。", 
            "自怜身是客，与客谩相亲。"
        ], 
        "title": "春晓访客", 
        "type": "律诗", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "不对黄花酒，还添白苧衣。", 
            "沼鳞空细泳，林翼奋高飞。", 
            "气槩今谁是，才华昔已非。", 
            "最怜多病后，衣带褪重围。"
        ], 
        "title": "重阳后五日再和叔愚", 
        "type": "律诗", 
        "yun": "微"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "往岁南闽路，曾知幕府崇。", 
            "已先多士列，不与众人同。", 
            "红透荔枝日，香传茉莉风。", 
            "还应飞诏急，催向道山中。"
        ], 
        "title": "送赵献可福州抚干", 
        "type": "律诗", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "堂深暑不到，闲意一炉香。", 
            "棋斗过河急，琴弹流水长。", 
            "古瓶疏牖下，怪石小池旁。", 
            "忠献画图在，英声不可忘。"
        ], 
        "title": "韩氏与闲即事", 
        "type": "律诗", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "自占一窗明，小炉春意生。", 
            "茶分香味薄，梅插小枝横。", 
            "有意探禅学，无心了世情。", 
            "不知清夜坐，知得若为清。"
        ], 
        "title": "洵上人房", 
        "type": "律诗", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "招提俯秋水，画手借王维。", 
            "清磬递风韵，晓霜翻露姿。", 
            "茶烟邀客伫，帆影唤舟移。", 
            "他日成归梦，来兴楚子悲。"
        ], 
        "title": "游本觉寺", 
        "type": "律诗", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "渺渺钱塘路，相携秋色新。", 
            "马蹄沙尾雨，舟楫渡头云。", 
            "世道已非古，交情此是真。", 
            "羁栖正愁绝，得尔张吾军。"
        ], 
        "title": "谢韩次公赵献可践西湖约", 
        "type": "律诗", 
        "yun": null
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "归去是明朝，多应趁早朝。", 
            "虽然邻邑近，亦似客程遥。", 
            "村社酒三杓，山家水一瓢。", 
            "吟边如得句，共语在元宵。"
        ], 
        "title": "留别永嘉文友", 
        "type": "律诗", 
        "yun": "萧"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "诏趣朝天去，春风半月程。", 
            "西湖花锦重，东越柳绵轻。", 
            "趋走输年少，谋猷让老成。", 
            "边烽半明灭，𤱶亩一关情。"
        ], 
        "title": "送上蔡谢悔斋赴召", 
        "type": "律诗", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "天台今日去，步步紫云乡。", 
            "麦浪涨新绿，花风吹旧香。", 
            "屏开千嶂远，带绕一溪长。", 
            "游冶谁家子，酣歌古道傍。"
        ], 
        "title": "早发西城即景", 
        "type": "律诗", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "门当海峤开，篱脚破新苔。", 
            "梅影落寒井，渔歌近酒杯。", 
            "客帆云外过，沙鸟雨中回。", 
            "多少风烟趣，从今入梦来。"
        ], 
        "title": "道傍酒家", 
        "type": "律诗", 
        "yun": "灰"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "归路忘羁思，邛枝第共携。", 
            "江船闲载鹤，山店静闻鸡。", 
            "晚稻新收敛，秋花旧品题。", 
            "明朝行几里，应近赤城西。"
        ], 
        "title": "新昌道中", 
        "type": "律诗", 
        "yun": "齐"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "同是他乡客，分携二月初。", 
            "如何近流火，曾不寄来书。", 
            "夜雨青灯暗，晨风黄卷舒。", 
            "相思五字句，惠好莫相疏。"
        ], 
        "title": "寄三衢赵希远", 
        "type": "律诗", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "客情无处著，身事定何如。", 
            "秀水且停棹，蕺山终结庐。", 
            "秋风一杯酒，夜雨半翻书。", 
            "把手蓬莱顶，梅花腊月初。"
        ], 
        "title": "寄越中文友", 
        "type": "律诗", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "攲枕小春雨，虚屏半夜风。", 
            "病惊身是客，愁恐鬓成翁。", 
            "窗曙逗微白，灯寒带浅红。", 
            "归期倩谁卜，心挂浙江东。"
        ], 
        "title": "卧病", 
        "type": "律诗", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "交情苦疏阔，君复是行人。", 
            "灯火谁同坐，诗书只自亲。", 
            "丹枫苍岭晓，黄菊好溪春。", 
            "一别三年远，相思入梦频。"
        ], 
        "title": "送林子柄缙云令", 
        "type": "律诗", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "扬子江头路，龟池草色新。", 
            "细调弦上曲，闲拂马前尘。", 
            "远塞秋风静，平畴夜雨匀。", 
            "遥知报嘉政，笑我苦吟身。"
        ], 
        "title": "送王伯逢泰兴令", 
        "type": "律诗", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "会面难如此，人生祇自怜。", 
            "笑言无一日，离别有三年。", 
            "故国带秋色，长淮起暮烟。", 
            "官闲足登眺，吟满菊花天。"
        ], 
        "title": "送赵紫芝入金陵幕", 
        "type": "律诗", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "三千八百里，何自遽成行。", 
            "只重新知己，都忘逆旅情。", 
            "瘴烟随处合，庾岭际天横。", 
            "应有相思泪，清宵梦里惊。"
        ], 
        "title": "送王秀才同谢德庆行", 
        "type": "律诗", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "寻常居异所，客路得同行。", 
            "别久话难尽，路长愁易生。", 
            "湘江春自绿，衡岳古来青。", 
            "何似归休好，西岩深处耕。"
        ], 
        "title": "送翁灵舒", 
        "type": "律诗", 
        "yun": null
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "小巷春阴独掩扉，峭寒著尽过冬衣。", 
            "老来情绪无多子，禁得梅花似雪飞。"
        ], 
        "title": "正月二日", 
        "type": "绝句", 
        "yun": "微"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "一堤杨柳占春风，柳外群山细雨中。", 
            "人苦未晴浑不到，只宜老眼看空濛。"
        ], 
        "title": "正月二十七雨中过苏堤", 
        "type": "绝句", 
        "yun": "东"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "花荠悬灯柳插檐，老怀那得似饧甜。", 
            "画船已载先生去，燕子无人自入帘。"
        ], 
        "title": "清明日访白石不值", 
        "type": "绝句", 
        "yun": "盐"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "西望群山碧入吴，故人一笠片云俱。", 
            "东风不断村村柳，展尽阳关送客图。"
        ], 
        "title": "送刘僧善行", 
        "type": "绝句", 
        "yun": "虞"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "老柳中间野岸滨，水清常照村边身。", 
            "白鸥黄鸟相忘久，来往如今不避人。"
        ], 
        "title": "柳下即事", 
        "type": "绝句", 
        "yun": "真"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "十里荷风盖尽倾，城中忆杀水边清。", 
            "催诗末用西湖雨，且送新凉入帝城。"
        ], 
        "title": "湖上新秋", 
        "type": "绝句", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "青山历历映江流，半是明州半越州。", 
            "亭下寒潮亭上客，不知来往几时休。"
        ], 
        "title": "丈亭馆", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "二十四友金谷宴，千三百里锦帆游。", 
            "人间无此春风乐，乐极人间无此愁。"
        ], 
        "title": "绝句", 
        "type": "绝句", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "每到年头感物华，新尝梨到野人家。", 
            "甘酸尚带中原味，肠断春风不见花。"
        ], 
        "title": "尝北梨", 
        "type": "绝句", 
        "yun": "麻"
    }, 
    {
        "author": "葛天民", 
        "era": "宋", 
        "subtype": "七言绝句", 
        "text": [
            "泽国茫茫水接天，孰云无法与人传。", 
            "见成风月难回避，尽在华亭一钓船。"
        ], 
        "title": "船子钧滩", 
        "type": "绝句", 
        "yun": "先"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "残霞伴孤鹜，远烧杂斜晖。", 
            "秋向诗中出，人从画里归。", 
            "柳塘双桨急，茅舍一灯微。", 
            "小艇穿篱入，蒲蓬正拥扉。"
        ], 
        "title": "湖村晚兴", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "雪中多日静，湖上少人游。", 
            "秃树花为市，断槎鸥当舟。", 
            "一杯残腊酒，万古夕阳愁。", 
            "富贵非吾愿，葛天云正浮。"
        ], 
        "title": "雪后 其一", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "冷蕊通幽信，孤山欠几遭。", 
            "杯因寒更满，句到淡方高。", 
            "雪滴晴檐雨，松翻夜壑涛。", 
            "布衾虽似铁，犹念早趋朝。"
        ], 
        "title": "雪后 其二", 
        "type": "律诗", 
        "yun": null
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "片片嘉平瑞，无声有耿光。", 
            "来虽成顷刻，酿亦费商量。", 
            "天阔花无赖，风休絮不狂。", 
            "孤山林处士，魂在陇头香。"
        ], 
        "title": "腊雪", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "亭空山尽入，人静夜初分。", 
            "乔木阴遮月，清泉影浸云。", 
            "不题波上叶，只采涧中芹。", 
            "涧水令人忆，何当入郡闻。"
        ], 
        "title": "和子舒冷泉夜坐", 
        "type": "律诗", 
        "yun": "文"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "一径松杉迥，成阴见日稀。", 
            "山晴僧尽出，风暖燕交飞。", 
            "结子花抛树，拦人犬护扉。", 
            "闲看山月上，清坐更添衣。"
        ], 
        "title": "宿裴庵", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "九月离东嘉，长安了岁华。", 
            "未登杨子渡，先访葛翁家。", 
            "天作今朝雪，灯开昨夜花。", 
            "一杯能强饮，不必问丹砂。"
        ], 
        "title": "答赵紫芝", 
        "type": "律诗", 
        "yun": "麻"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "紫芝虽漫仕，五字已专城。", 
            "清坐有仙骨，苦吟无宦情。", 
            "囊因诗句重，分与酒杯轻。", 
            "所好煎茶外，烧香过一生。"
        ], 
        "title": "简赵紫芝", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "绕岸堆青嶂，游船满绿波。", 
            "楼台临水近，杨柳占春多。", 
            "老去谁同调，尊前且放歌。", 
            "韶华能几日，随棹已新荷。"
        ], 
        "title": "清明前四日泛湖", 
        "type": "律诗", 
        "yun": "歌"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "忆君江上去，船重载书多。", 
            "学乃从吾好，闲应喜客过。", 
            "薰风新绿树，明月旧沧波。", 
            "自古关情处，相思入咏歌。"
        ], 
        "title": "送薛予舒船官", 
        "type": "律诗", 
        "yun": "歌"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "君参唐句法，亲得浪仙衣。", 
            "薄宦因吟苦，高风与世违。", 
            "春寒留夜饮，月黑借灯归。", 
            "共隐知何日，空山老蕨薇。"
        ], 
        "title": "访紫芝回与子舒集", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "晓荷承坠露，晚岫障斜阳。", 
            "树下地常荫，水边风最凉。", 
            "蝉移惊鹊近，鹭起得鱼忙。", 
            "独坐观群动，闲消夏日长。"
        ], 
        "title": "夏日", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "梅雨朝仍暮，莲塘夏似秋。", 
            "水高侵树脚，屋漏滴人头。", 
            "歇昼厨烟出，占晴础汗收。", 
            "群山思会面，扶病一登楼。"
        ], 
        "title": "雨中", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "南渡今何似，中流欲济船。", 
            "虽凭人击楫，要若水行川。", 
            "竹木如山积，桑田与海连。", 
            "吴宫犹可问，白鸟暮推烟。"
        ], 
        "title": "送薛子舒 其一", 
        "type": "律诗", 
        "yun": "先"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "海邑青龙镇，船官野鹤身。", 
            "谁知贵公子，却是苦吟人。", 
            "二陆多遗迹，三高属近邻。", 
            "新篇因吊古，时寄葛天民。"
        ], 
        "title": "送薛子舒 其二", 
        "type": "律诗", 
        "yun": "真"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "钦羡私居好，楼深夏必凉。", 
            "小窗通远岫，古木蔽斜阳。", 
            "露槛安花斛，尘编满竹床。", 
            "如君清到骨，只合静焚香。"
        ], 
        "title": "次紫芝韵", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "照影怜寒水，关情奈夕阳。", 
            "雪悭天欠冷，年近日添长。", 
            "好句谁相寄，浮生各自忙。", 
            "有身聊顿放，亡事可思量。"
        ], 
        "title": "湖堤晚步", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "根在岩边结，枝从水际横。", 
            "此花殊近道，凡木欠修行。", 
            "密雪笼幽片，疏篁倚瘦茎。", 
            "那时香不浅，忆我话无生。"
        ], 
        "title": "怀天竺涧梅", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "五言律诗", 
        "text": [
            "断岸春风峭，江空夜雨清。", 
            "萧疏蓬上点，彷佛叶间声。", 
            "今古双眸冷，乾坤一棹轻。", 
            "鬓从湖海白，谁识谢郎情。"
        ], 
        "title": "正月十二日夜（群贤集下有渡字）姚江", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "冢荒无树亦无碑，土面砖痕似灼龟。", 
            "坏道尚存翁仲守，传家知是子孙谁。", 
            "又成东海终难料，欲锢南山最可悲。", 
            "要寄此情浮世去，临流说与落花知。"
        ], 
        "title": "山中题古墓", 
        "type": "律诗", 
        "yun": "支"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "此君别后稍添丁，留得清风镇户庭。", 
            "老鬓不禁霜点缀，旧邻多似树凋零。", 
            "一竿带雪寒垂钓，数亩连苔昼掩扃。", 
            "此话有谁堪委似，几回无语向青青。"
        ], 
        "title": "竹", 
        "type": "律诗", 
        "yun": "青"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "天街夜鼓彻云霄，一望星河影动摇。", 
            "佳节无如元夕盛，老怀不似少年豪。", 
            "红尘巷陌青丝鞚，明月楼台紫玉箫。", 
            "谁料南坡招野叟，诗肩相对两峰高。"
        ], 
        "title": "元夕", 
        "type": "律诗", 
        "yun": null
    }, 
    {
        "author": "葛洪", 
        "era": "宋", 
        "subtype": "五言律诗", 
        "text": [
            "雨歇留蒸湿，明来得翳凉。", 
            "双嬉鱼欲动，万个竹添长。", 
            "景到烦诗答，欢多厄日忙。", 
            "兹游端胜绝，不是学高阳。"
        ], 
        "title": "涵碧亭", 
        "type": "律诗", 
        "yun": "阳"
    }, 
    {
        "author": "葛洪", 
        "era": "宋", 
        "subtype": "五言律诗", 
        "text": [
            "兰若凭高处，风虚阁自凉。", 
            "川林输望迥，日月对闲长。", 
            "洒落幽人暇，奔驰俗累忙。", 
            "何时足生理，卜筑并山阳。"
        ], 
        "title": "中兴寺琼翠阁次乔梦符韵", 
        "type": "律诗", 
        "yun": "阳"
    }, 
    {
        "author": "葛洪", 
        "era": "宋", 
        "subtype": "五言律诗", 
        "text": [
            "昔日经游处，如今意已荒。", 
            "知君曾命驾，为恨失褰裳。", 
            "境好因人胜，诗看著脚忙。", 
            "会须重定约，暇日共相徉。"
        ], 
        "title": "游天宫寺", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "翠竹碧梧入望，紫茄白苋供槃。", 
            "未办楚王鸡蹠，难求闵叔猪肝。"
        ], 
        "title": "六月六日大暑市中无肉庖厨索然作六言三首 其一", 
        "type": "六言诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "常馔素谙苜蓿，忍饥何必槟榔。", 
            "自叹獐头鼠目，难辞蝉腹龟肠。"
        ], 
        "title": "六月六日大暑市中无肉庖厨索然作六言三首 其二", 
        "type": "六言诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "三白旧甘蔬食，八关聊复斋支。", 
            "蚁酒似闻将熟，蟹螯应得重持。"
        ], 
        "title": "六月六日大暑市中无肉庖厨索然作六言三首 其三", 
        "type": "六言诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "晨飧仅有醢豆，夜饮应无烛槃。", 
            "属餍何取鸡肋，委顺甘为鼠肝。"
        ], 
        "title": "再和三首 其一", 
        "type": "六言诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "野步自锄芦菔，轻尘试煮桄榔。", 
            "坐喜青刍入眼，不须紫笋搜肠。"
        ], 
        "title": "再和三首 其二", 
        "type": "六言诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "腊毒虽无后悔，转雷已觉难支。", 
            "异馔那施方丈，寒泉且饮军持。"
        ], 
        "title": "再和三首 其三", 
        "type": "六言诗", 
        "yun": "支"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "栗里田园，乌衣门巷，别来几换星霜。", 
            "华阳仙窟，翠桁彩衣香。", 
            "梦堕当涂风月，披绛帐、欲指鳣堂。", 
            "浮鸥外，来宁老子，特泛霅溪航。", 
            "相逢，春正好，梅舒香白，柳曳宫黄。", 
            "且相将一笑，乐未渠央。", 
            "须念离多会少，难轻负、百榼霞浆。", 
            "深深观，舞回飞雪，乐奏小宫商。"
        ], 
        "title": "满庭芳 五侄将赴当涂，自金坛来别", 
        "type": "词", 
        "yun": "阳"
    }, 
    {
        "author": "葛立方", 
        "era": "宋", 
        "subtype": null, 
        "text": [
            "睡鸭凝香缕，白酒泻无声。", 
            "郊墟不办羊酪，照箸紫丝莼。", 
            "此去青山深处，邀得白云为伴，绝意请长缨。", 
            "一舸背君去，几幅布帆轻。", 
            "帝恩重，容禄隐，吏祠庭。", 
            "膝间文度安亲，得计是扬名。", 
            "珍重金兰交契，共惜匆匆别去，送我几烟林。", 
            "异日怀君处，凝睇乱层岑。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "细草芳南苑，东风里、赢得一身闲。", 
            "见花朵绣田，柳丝络岸，沼冰方泮，山雪初残。", 
            "又还是，陇头春信动，梅蕊入征鞍。", 
            "月里暗香，水边疏影，淡妆宜瘦，玉骨禁寒。", 
            "泛金溪上好，开幽户、聊面翠麓云湾。", 
            "知道醉吟堪老，名利难关。", 
            "算书帏意懒，宦途游倦，旧时习气，惟有跻攀。", 
            "拟待杖藜花底，直到春阑。"
        ], 
        "title": "风流子", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "江国麾幢，边城鼓角，湓川几报严更。", 
            "笑谈油幕，英杰为时生。", 
            "腹贮六韬三略，新诗就、矛槊频横。", 
            "功名事，他年未晚，一笴落欃枪。", 
            "归来，何早计，白蘋洲畔，危获深耕。", 
            "又何如，竹帛彝鼎垂名。", 
            "犀节徵还伊迩，春风外、文鹢催行。", 
            "岩廊上，谈兵齿颊，谠论佐休明。"
        ], 
        "title": "满庭芳 胡汝明罢帅归，坐间次韵作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "窗户明环堵。", 
            "山容黛染，水光绡舞。", 
            "荷盖擎烟，花映步波神女。", 
            "嫩脸铅华掩素，无语向、薰风凝伫。", 
            "晴又雨。", 
            "征鞞隐隐，云洲沙渚。", 
            "须臾风卷还晴，看香泄丹囊，乍飘沈炷。", 
            "鱼飐荷衣，珠颗乱倾无数。", 
            "休话金沙玉井，争似我、神龟□处。", 
            "觞为举。", 
            "何人解歌金缕。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "风透纱窗。", 
            "叶落银床。", 
            "夹缬林、吹下严霜。", 
            "新篘浮蚁，班坐飞觞。", 
            "有岩中秀，篱中艳，洛中香。", 
            "金钿放蕊，玉粒争芳。", 
            "惯年年、来趁清商。", 
            "不应素节，还有花王。", 
            "看正封诗，龟年调，太真狂。"
        ], 
        "title": "行香子", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "青女飞花浓剪水。", 
            "寒气霏微度窗纸。", 
            "人间那得骨为帘，炉有麒麟尊有蚁。", 
            "笙簧冻涩闲纤指。", 
            "香雾暖熏罗帐底。", 
            "却教试作忽雷声，往往惊开桃与李。"
        ], 
        "title": "玉楼春 雪中拥炉闻琵琶作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "榴花庭院戏氍毹。", 
            "水剪双眸画不如。", 
            "莫恨未能通瑟僩，只今先已辩之无。", 
            "虎睛浅缀新花帽，龙脑浓熏小绣襦。", 
            "乃祖未须贻厥力，及时须读五车书。"
        ], 
        "title": "瑞鹧鸪 小孙周晬席上作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "休看辋川图。", 
            "未是幽居。", 
            "何如云水绕储胥。", 
            "新湿青红开栋宇，雾拱风疏。", 
            "小圃秀郊墟。", 
            "花破平芜。", 
            "五峰列影水平铺。", 
            "只欠五城楼十二，便是蓬壶。"
        ], 
        "title": "浪淘沙令 子直新第落成席上作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "张南周北。谩说清漳摇绀碧。", 
            "何似幽栖。甥舅相望共一溪。", 
            "璇题沙版。不用买邻糜百万。", 
            "余户增辉。庭列芝兰户戟枝。"
        ], 
        "title": "减字木兰花 章甥筑地相望作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "明镜盖红蕖，轩户临烟渚。", 
            "窣窣珠帘淡淡风，香里开尊俎。", 
            "莫把碧筒弯，恐带荷心苦。", 
            "唤我溪边太乙舟，潋滟盛芳醑。"
        ], 
        "title": "卜算子 其一 赏荷以莲叶劝酒作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "百尺雕堂悬蜀绣。", 
            "珠帘外、玉阑琼甃。", 
            "调鼎名家，吹箫贤胄，新卜凤皇佳繇。", 
            "银叶添香香满袖。", 
            "满金杯、寿君芳酒。", 
            "喜动蟾宫，祥生熊帐，应在细君归后。"
        ], 
        "title": "夜行船 章甥婚席间作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "袅袅水芝红，脉脉蒹葭浦。", 
            "淅淅西风淡淡烟，几点疏疏雨。", 
            "草草展杯觞，对此盈盈女。", 
            "叶叶红衣当酒船，细细流霞举。"
        ], 
        "title": "卜算子 其二 席间再作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "壮岁嬉游，乐事几经，青门紫陌芳春。", 
            "未见廉纤，膏雨浥花尘。", 
            "濯锦宝丝增艳，洗妆玉颊尤新。", 
            "向韶光浓处，点染芳菲，总是东君。", 
            "苏州老子，经雨南园，为谁一扫花林。", 
            "谁信道、佳声著处，肌润香匀。", 
            "晓试何郎汤饼，暮留巫女行云。", 
            "寄言游子，也须留眄，小驻蹄轮。"
        ], 
        "title": "雨中花慢 其一 睢阳途中小雨见桃李盛开作以下奉使途中作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "寄径濉阳，陌上忽看，夭桃秾李争春。", 
            "又见楚宫，行雨洗芳尘。", 
            "红艳霞光夕照，素华琼树朝新。", 
            "为奇姿芳润，拟倩游丝，留住东君。", 
            "拾遗杜老，犹爱南塘，寄情萝薜山林。", 
            "争似此、花如姝丽，獭髓轻匀。", 
            "不数江陵玉杖，休夸花岛红云。", 
            "少须澄霁，一番清影，更待冰轮。"
        ], 
        "title": "雨中花慢 其二 和", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "暂时莫荡出燕然。", 
            "冰柱冻层檐。", 
            "时节马蹄归路，杨花乱扑征鞯。", 
            "如今归去，银铛宜见，七宝床边。", 
            "待得退朝花底，家人争卷珠帘。"
        ], 
        "title": "朝中措 回至汴京喜而成长短句", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "几骑汉旌回，喜动满川花木。", 
            "遥睇清淮古岸，散离愁千斛。", 
            "烟笼沙嘴定连艘，鹊脚蘸波绿。", 
            "归话隔年心事，秉夜阑银烛。"
        ], 
        "title": "好事近 其一 归有期作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "禁烟却酿新愁。", 
            "正系马、清淮渡头。", 
            "后日清明催叠鼓，应在扬州。", 
            "归时元已临流。", 
            "要绮陌、芳郊恣游。", 
            "三月羁怀当一洗，莫放觥筹。"
        ], 
        "title": "春光好 寒食将过淮作", 
        "type": "词", 
        "yun": null
    }, 
    {
        "author": "葛立方", 
        "era": "宋", 
        "subtype": null, 
        "text": [
            "归日指清明，肯把话言轻食。", 
            "已是飞花时候，赖东风无力。", 
            "青帘沽酒送春归，莫惜万金掷。", 
            "屈指明年春事，有红梅消息。"
        ], 
        "title": "好事近 其二 和子直惜春", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "吴兴紫笋，实产顾渚。", 
            "唐昔底贡，阚山芽吐。", 
            "隼旟出临，虎岩亲驻。", 
            "邻邦刺史，金匏相遇。", 
            "木瓜堂前，穿云浥露。", 
            "烹蒸包发，及春未暮。", 
            "天子称珍，分甘当路。", 
            "今则不然，名毁势去。", 
            "金沙弗湘，玉食弗御。", 
            "敷荣穷山，牢落谁顾。", 
            "如女失宠，空闺自嫭。", 
            "请以千金，买长门赋。"
        ], 
        "title": "嘲茶山", 
        "type": "四言诗", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "众万之生，于世暂寓。", 
            "一偾一兴，孰知其故。", 
            "退黜奚戚，进升奚慕。", 
            "岂以通塞，顾改常度。", 
            "有如我翁，昔尝掀翥。", 
            "戴纚垂缨，去天尺五。", 
            "今屏山城，亦皆时数。", 
            "左右佩剑，畴可笑侮。", 
            "翁具退省，前言大误。", 
            "用与不用，智力何预。", 
            "幸同此邦，邂逅承晤。", 
            "结为金兰，安此贫素。"
        ], 
        "title": "茶山解嘲", 
        "type": "四言诗", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "昏昏雪意惨云容。", 
            "猎霜风。", 
            "岁将穷。", 
            "流落天涯，憔悴一衰翁。", 
            "清夜小窗围兽火，倾酒绿，借颜红。", 
            "官梅疏艳小壶中。", 
            "暗香浓。", 
            "玉玲珑。", 
            "对景忽惊，身在大江东。", 
            "上国故人谁念我，晴嶂远，暮云重。"
        ], 
        "title": "江神子/江城子 初至休宁冬夜作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "郊外黄垓端可厌，归来移病香闺。", 
            "象床珍簟共委蛇。", 
            "耆婆寻草尽，天女散花迟。", 
            "小雨作寒秋意晚。", 
            "檐声与梦相宜。", 
            "冷侵罗幌酒烟微。", 
            "试评书五朵，何似画双眉。"
        ], 
        "title": "临江仙 尉姜补之托疾卧家作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "雨后春光浓似醉。", 
            "著柳催花，节物侵龙忌。", 
            "绣褓香闺当日佩。", 
            "紫兰宫堕人间世。", 
            "歌管停云香吐穗。", 
            "碧酒红裳，共祝鱼轩贵。", 
            "天上阿环金箓秘。", 
            "龟龄鹤寿三千岁。"
        ], 
        "title": "蝶恋花 二月十三日同安人生日作二首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "只恐夜深花睡去。", 
            "火照红妆，满意留宾住。", 
            "凤烛千枝花四顾。", 
            "消愁更待寻何处。", 
            "汉苑红光非浪语。", 
            "栖静亭前，都是珊瑚树。", 
            "便请催尊鸣釂鼓。", 
            "明朝风恶飘红雨。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "共乐堂深帘不卷。", 
            "恻恻寒轻，二月春犹浅。", 
            "续寿竞来歌舞院。", 
            "龙涎香衬鲛绡段。", 
            "画栋朝飞双语燕。", 
            "端似知人，著意窥金盏。", 
            "柳外花前同祝愿。", 
            "朱颜长在年龄远。"
        ], 
        "title": "蝶恋花", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "已过春分春欲去。", 
            "千炬花间，作意留春住。", 
            "一曲清歌无误顾。", 
            "绕梁馀韵归何处。", 
            "尽日劝春春不语。", 
            "红气蒸霞，且看桃千树。", 
            "才子霏谈更五鼓。", 
            "剩看走笔挥风雨。"
        ], 
        "title": "蝶恋花 其四", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "岩壑萦回云水窟。", 
            "林深路断迷烟客。", 
            "茅屋数椽携杖舄。", 
            "人寂寂。", 
            "侵檐万个琅玕碧。", 
            "倦客羁怀清似涤。", 
            "更无一点飞埃迹。", 
            "溪涨慢流过几席。", 
            "寒湜湜。", 
            "凫鹥点破琉璃色。"
        ], 
        "title": "渔家傲 其一 初创真意亭于南溪，游陟晚归作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "叠叠云山供四顾。", 
            "簿书忙里偷闲去。", 
            "心远地偏陶令趣。", 
            "登览处。", 
            "清幽疑是斜川路。", 
            "野蔌溪毛供饮具。", 
            "此身甘被烟霞痼。", 
            "兴尽碧云催日暮。", 
            "招晚渡。", 
            "遥遥一叶随鸥鹭。"
        ], 
        "title": "渔家傲 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "秋晚寒斋，藜床香篆横轻雾。", 
            "闲愁几许。", 
            "梦逐芭蕉雨。", 
            "云外哀鸿，似替幽人语。", 
            "归不去。", 
            "乱山无数。", 
            "斜日荒城鼓。"
        ], 
        "title": "点绛唇 县斋愁坐作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "小榭幽园翠箔垂。", 
            "云轻日薄淡秋晖。", 
            "菊英露浥渊明径，藕叶风吹叔宝池。", 
            "酬素景，泥芳卮。", 
            "老人痴钝强伸眉。", 
            "欢华莫遣笙歌散，归路从教灯影稀。"
        ], 
        "title": "鹧鸪天 其一 九月十三日携家游夏氏林亭燕集作，并送汤词", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "婆律香深气味佳。", 
            "玻璃仙碗进流霞。", 
            "凝膏清涤高阳醉，灵液甘和正焙芽。", 
            "香染指，浪浮花。", 
            "加笾礼尽客还家。", 
            "贯珠声断红裳散，踏影人归素月斜。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "采采黄花鹄彩浓。", 
            "吹开一夜为霜风。", 
            "已邀骚客陶元亮，不用歌姬盛小丛。", 
            "秋易老，莫匆匆。", 
            "齐山高兴古今同。", 
            "欲知此地花多少，一眼金英望不穷。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "风物飕飕。", 
            "木落沧洲。", 
            "渐老人、不奈悲秋。", 
            "羁怀都在，鬓上眉头。", 
            "似休文瘦，文通恨，子山愁。", 
            "庭梧影薄，篱菊香浮。", 
            "强招寻、聊命朋俦。", 
            "穷通皆梦，今古如流。", 
            "且渊明径，子猷舫，仲宣楼。"
        ], 
        "title": "行香子 愁况无聊作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "清明寒食景暄妍。", 
            "花映碧罗天。", 
            "参差捍拨齐奏，丰颊拥芳筵。", 
            "逢诞日，揖真仙。", 
            "托炉烟。", 
            "朱颜长似，头上花枝，岁岁年年。"
        ], 
        "title": "诉衷情令 友人生日", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "木阑干外池光阔。", 
            "午夜乔林迷岸樾。", 
            "掠船凉吹起青蘋，萦水歌声欺白雪。", 
            "檀郎响趁红牙节。", 
            "胡语嘈嘈仍切切。", 
            "人生何乐似同襟，莫待骊驹声惨咽。"
        ], 
        "title": "木兰花/玉楼春 与诸人泛溪作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "夜泛南溪月，光影冷涵空。", 
            "棹飞穿碎金电，翻动水精宫。", 
            "横管何妨三弄，重醑仍须一斗，知费几青铜。", 
            "坐久桂花落，襟袖觉香浓。", 
            "庾公阁，子猷舫，兴应同。", 
            "从来好景良夜，我辈敢情钟。", 
            "但恐仙娥川后，嫌我尘容俗状，清境不相容。", 
            "击汰同情赏，赖有紫溪翁。"
        ], 
        "title": "水调歌头 程良器嘉量别赋一阕纪泛舟之会，往返次韵 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "百不为多，一不为少，阿谁昔仕吾邦。", 
            "共推任笔，洪鼎力能扛。", 
            "不为桃花禄米，雠书倦、一苇横江。", 
            "招寻处，徒行曳杖，曾不拥麾幢。", 
            "山川，真大好，鱼矶无恙，密岭难双。", 
            "听讼诉多就，樵坞僧窗。", 
            "岁月音容远矣，风流在、遐想心降。", 
            "云烟路，搜奇吊古，时为酹空缸。"
        ], 
        "title": "满庭霜/满庭芳 任昉尝为西安太守，风流名迹，图经史牒具载，感今怀古作", 
        "type": "词", 
        "yun": "江"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "下濑惊船驶，挥麈恐尊空。", 
            "谁吹尺八寥亮，嚼徵更含宫。", 
            "坐爱金波潋滟，影落蒲萄涨绿，夜漏尽移铜。", 
            "回棹携红袖，一水带香浓。", 
            "坐中客，驰隽辩，语无同。", 
            "青鞋黄帽，此乐谁肯换千钟。", 
            "岩壑从来无主，风月故应长在，赏不待先容。", 
            "羽化寻烟客，家有左仙翁。"
        ], 
        "title": "水调歌头 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "胜友欣倾盖，羁宦懒书空。", 
            "爱君笔力清壮，名已在蟾宫。", 
            "萧散英姿直上，自有练裙葛帔，岂待半通铜。", 
            "长短作新语，墨纸似鸦浓。", 
            "山吐月，溪泛艇，率君同。", 
            "吾侪轰饮文字，乐不在歌钟。", 
            "今夜长风万里，且倩泓澄浩荡，一为洗尘容。", 
            "世上闲荣辱，都付塞边翁。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "望葱葱佳气，虹渚祥开，斗枢光绕。", 
            "析木天津，正灵晖腾照。", 
            "鹭缀分班，象胥交贡，奉御觞清晓。", 
            "玉殿寒轻，金徒漏永，瑞炉烟袅。", 
            "万宇均欢，示慈颁燕，寿祝南山，庆均凫藻。", 
            "缥缈红云，望九重天表。", 
            "舞兽锵洋，抃鳌欣戴，度管弦声杳。", 
            "历草长新，蟠桃永秀，与天难老。"
        ], 
        "title": "醉蓬莱 天宁节作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "柳岸正飞绵。", 
            "选胜斋轻漾碧涟。", 
            "笑语忘怀机事尽，鸥边。", 
            "万顷溪光上下天。", 
            "菰苇久延缘。", 
            "不觉遥峰霭暮烟。", 
            "对酒莫嫌红粉陋，婵娟。", 
            "自有孤高月妇仙。"
        ], 
        "title": "南乡子 三月望日与文中诸贤泛舟南溪作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "平明坐早衙，投缿来相踵。", 
            "讼牍鼠雀暗，吏行凫鹜拥。", 
            "外台竦风棱，檄至亟须捧。", 
            "以身为形役，劾去顾未勇。", 
            "病骨瘦栾栾，衰发希种种。"
        ], 
        "title": "阅讼诉忽疲起卧少顷复视事", 
        "type": "古风", 
        "yun": "肿"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "火云烧晴空，大暑金石流。", 
            "行人口生烟，千里无停辀。", 
            "胡为趣遵路，僚好挽莫留。", 
            "自言为升斗，往日辞亲游。", 
            "儿嬉膝前欢，三载不可求。", 
            "所得较所失，轻重真不侔。", 
            "于兹满秩归，子职冀稍修。", 
            "微官亦何乐，触事有庶尤。", 
            "米盐聒双耳，簿领昏两眸。", 
            "畏首复畏尾，人役不得休。", 
            "岂无读书暇，顷刻但少偷。", 
            "幸此案上历，数日获到头。", 
            "白云已在眼，喜色津津浮。", 
            "我亦厌羁官，如苦南冠囚。", 
            "羡子有行色，去若登昆丘。", 
            "更书纵未下，投劾行当谋。"
        ], 
        "title": "送邓宁民罢瑕丘簿", 
        "type": "古风", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我爱陶渊明，脱颖深天机。", 
            "丛菊绕荒径，五柳摇幽扉。", 
            "生逢卯金兴，典午势已非。", 
            "著书但甲子，岁晚频歔欷。", 
            "仕宦聊复尔，樽酒真焉依。", 
            "南亩犹种秫，西山同采薇。", 
            "浩歌归去来，熹微恨晨晖。", 
            "迷途往莫谏，今是庶可几。", 
            "蓄琴但取意，不施弦与徽。", 
            "观其四八目，贤哲在所希。", 
            "出处固有意，夫岂轻行违。", 
            "谁云惮束带，辞荣俄拂衣。", 
            "念彼同产人，抚视因遄归。", 
            "平生共志趣，但有一翟妃。", 
            "少陵罪责子，颇谓达道非。", 
            "右丞鄙乞食，更以人我讥。", 
            "乃知第一流，尚此知音稀。", 
            "妙诗发天奥，流转同衡玑。", 
            "自谓处人境，喧无车马騑。", 
            "心与尘事远，地偏堪遁肥。", 
            "东篱秋色晚，悠然望翠微。", 
            "真意不可辨，佳气随鸟飞。", 
            "诗辞向千载，凛凛犹光辉。", 
            "我生但睎骥，望之有等威。", 
            "行怀斜川游，坐想栗里矶。", 
            "九原不可作，筑亭傍崔嵬。", 
            "独取诗句名，櫩宇殊飞翚。", 
            "岩谷有杳霭，花卉无纷菲。", 
            "修篁寒逼人，坐如霜雪飞。", 
            "诸公赏清致，野服驰鞯鞿。", 
            "经丘复寻壑，不惮历崄崎。", 
            "壶觞更命釂，藻翰各一挥。", 
            "高谈破滞论，妙处端解围。", 
            "食冷或屡暖，哦诗宁忍饥。", 
            "褒假猥见及，责善非所祈。", 
            "愿以靖节语，佩之如弦韦。"
        ], 
        "title": "次韵良器真意亭探韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "材大多不容，论刚苦难受。", 
            "儒玄阅三朝，伟冯今白首。", 
            "胸中有藏室，设张动掣肘。", 
            "人言专城乐，聊结新安绶。", 
            "独喜众毁言，不及河东守。", 
            "三年四宝堂，红梅倾白酒。", 
            "出处固有在，儿辈浪奔走。", 
            "岂复恨典签，得州大如斗。"
        ], 
        "title": "送宁守罢任赴阙四首 其一", 
        "type": "古风", 
        "yun": "有"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "老人聚扶杖，儿啼使君前。", 
            "习知使君清，一觞代一钱。", 
            "六城十万户，焉依刺史天。", 
            "刑清艾作韠，俗朴蒲为鞭。", 
            "赭衣入佗郡，关户得晏眠。", 
            "州乡大作社，击壤歌康年。", 
            "左轓忽照路，更借知无缘。", 
            "愿公治者广，此惠周幅员。"
        ], 
        "title": "送宁守罢任赴阙四首 其二", 
        "type": "古风", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "阳城拙催科，贾谊困迁谪。", 
            "骑曹呼马曹，罚满何止百。", 
            "一笑为阔略，坐免投此帻。", 
            "铃斋父党尊，均礼不赐隔。", 
            "人疑典午公，岂尝有此客。", 
            "连年三露章，慰荐飞络绎。", 
            "自惭骨相屯，顾使议见格。", 
            "途穷窘论报，纸札谩摇擘。"
        ], 
        "title": "送宁守罢任赴阙四首 其三", 
        "type": "古风", 
        "yun": "陌"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "紫阳如佳人，晻霭送征舳。", 
            "含愁入长眉，尽敛故时绿。", 
            "语儿已在眼，欢迎走僮仆。", 
            "旧社问枌榆，新径开松菊。", 
            "还家聊作客，行色催辇毂。", 
            "同升纱笼人，拔士有丰禄。", 
            "会当出水镜，一洗凡眼肉。", 
            "跻荣赤墀涂，雁门诗可复。"
        ], 
        "title": "送宁守罢任赴阙四首 其四", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "羲和无停轮，年鬓日夜改。", 
            "惟有金兰心，岁晚依然在。", 
            "颇忆四门馆，研席同诸生。", 
            "联名理朱穆，结驷留阳城。", 
            "缟纻初定交，车裘容共敝。", 
            "骏马驰春风，休沐章台市。", 
            "年少未涉道，惟论场屋文。", 
            "鼻息拂霄汉，心期勇风云。", 
            "春闱锁儒仙，试席两心竞。", 
            "阆仙时乞灵，孤懿肯移病。", 
            "喜君先得桂，时我犹飘蓬。", 
            "凤凰黄鹄叹，振手国门东。", 
            "离群十周星，为僚一都会。", 
            "涵牛鼎烹鸡，邑小非材配。", 
            "理县不用谱，政如密与蒲。", 
            "糗水代厨传，木索閒庭除。", 
            "肯怜冰子穷，夜冻午不粒。", 
            "绨袍累故人，口腹烦安邑。", 
            "更迂长者辙，来顾空宇中。", 
            "坐令羁官兴，不复叹秋风。"
        ], 
        "title": "兖学叙旧呈子充", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "缺月耿疏林，凉飙拂轻衽。", 
            "荒溪趣遵涂，客子敢安枕。", 
            "自言赴铨府，试判取微廪。", 
            "清时广招延，选部杂流品。", 
            "门子萃金张，文人富曹沈。", 
            "春秋两较试，器业一精审。", 
            "探珠到渊洄，求金自沙墋。", 
            "腾装分区区，蓄志常懔懔。", 
            "家翁昔初仕，恬退声藉甚。", 
            "求閒绝外慕，行义鄙中荏。", 
            "以兹久淹蟠，通籍才十稔。", 
            "飘然宦游倦，遽以归休谂。", 
            "优恩得世禄，纶告下绨锦。", 
            "兄材济世美，圣读近天禀。", 
            "所长皆盖人，无一可镌锓。", 
            "摛辞昔贤均，说经馀子噤。", 
            "临书蛇蚓结，搊琴鱼鲔淰。", 
            "辛勤客虞庠，藜藿就烹饪。", 
            "谓当妙穿杨，百中羽皆饮。", 
            "如何遭刖频，归步每踔踸。", 
            "兹行定焚舟，已事空拾沈。", 
            "将期冠群英，喜剧不能寝。"
        ], 
        "title": "立秋日六兄将仕先入都赴铨试会饮东郊作诗送之", 
        "type": "古风", 
        "yun": "寝"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "三吴炊未熟，祗命挈挈东。", 
            "铅刀一何补，粮食赋頖宫。", 
            "寥寥坐空庐，寂寞如扬雄。", 
            "引脰望南境，不及马牛风。", 
            "何如广文饭，终岁与子同。", 
            "年颜吾老矣，痴愚心尚童。", 
            "子虽齿发少，操行一老翁。", 
            "岂独友于厚，政赖博我功。", 
            "儒玄各精诣，衮衮倾谈丛。", 
            "欲知不常处，乃在阿堵中。"
        ], 
        "title": "送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵 其一", 
        "type": "古风", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "此子早树立，抗志高浮云。", 
            "委蛇处州巷，颇以隽秀闻。", 
            "挟书从我游，追琢益自勤。", 
            "便便经与史，用志初不分。", 
            "疑篇了咄嗟，确论摧纷纭。", 
            "文辞近道要，见者笔为焚。", 
            "差肩鲁诸儒，蔼蔼扬清芬。", 
            "秋风济阳战，足扫千人军。", 
            "只今呼贺酒，伫子归策勋。"
        ], 
        "title": "送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵 其二", 
        "type": "古风", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "寒斋篁竹间，墙屋久不葺。", 
            "旁穿及上漏，雨过满床湿。", 
            "忍饥哦诗书，亭午或未粒。", 
            "先生自不饱，濡沫岂能及。", 
            "出门有纷奢，囊空自羞涩。", 
            "世事不如意，八九更论十。", 
            "问君胡不归，肄业乃其急。", 
            "自言苦心志，更觉聪明入。", 
            "谁能学仲卿，夜抱牛衣泣。", 
            "说经已铿铿，青紫真可拾。"
        ], 
        "title": "送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵 其三", 
        "type": "古风", 
        "yun": "缉"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "寥寥里选空，龊龊士风丧。", 
            "狂澜欲东之，汎滥不可障。", 
            "词场自衒鬻，相与计留放。", 
            "夸毗徒一名，倾排至千状。", 
            "不知厉术业，徒欲挤辈行。", 
            "黄生独往资，风义古人抗。", 
            "悠悠衰俗中，此士真可壮。"
        ], 
        "title": "送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵 其四", 
        "type": "古风", 
        "yun": "漾"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "江南一纸书，沉忧割中怀。", 
            "嗟予足忧患，生世苦不谐。", 
            "匆匆子行色，适与远讣偕。", 
            "破涕彊出祖，尊酒不及排。", 
            "还归坐讲肄，寒筱摇空斋。", 
            "推门误相从，忽惊形影乖。", 
            "谁云阻一舍，目断真天涯。", 
            "念子早自力，清明播朋侪。", 
            "触热赴夷路，跨马脚不鞋。", 
            "自言取乡送，通显资其阶。", 
            "临别何以赠，手板裁香楷。"
        ], 
        "title": "送友赴试钜野送之西门时方有外舅之戚极目无聊归不得卧作诗五首却寄以风云入壮怀为韵 其五", 
        "type": "古风", 
        "yun": "佳"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "乾坤一浩荡，小智自窘拘。", 
            "低徊裈中虱，龌龊辕下驹。", 
            "达人独矫首，抗志在八区。", 
            "归来绕荒径，所喜觉迷途。", 
            "时读穆满传，乍观山海图。", 
            "林木净交荫，所见与道俱。", 
            "谁能远羁宦，五斗一丈夫。", 
            "筑阁者谁子，无乃柴桑徒。"
        ], 
        "title": "寄题长安谭损之遐观阁", 
        "type": "古风", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "斋居屏尘务，况复儒宫清。", 
            "木落必粪本，祭菜敢不诚。", 
            "瑚簋见三代，错落罗两楹。", 
            "骨冷破梦境，虚窗坐黎明。", 
            "祠官趣盥颒，珊然环佩声。", 
            "巍巍素王像，视若四海营。", 
            "当时杏坛士，与享彯华缨。", 
            "乐教属昭代，弟子陈歌笙。", 
            "端如从陈蔡，琴舞纷纵横。", 
            "元功流万祀，德大遍诸生。"
        ], 
        "title": "次韵张宏道劝释奠致斋", 
        "type": "古风", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "元丰诗礼将，勋略传万口。", 
            "长城国西陲，寄托十年久。", 
            "折箠笞黠羌，游魂屡穷走。", 
            "羊公缓裘带，李广静刁斗。", 
            "黑头已青云，日昃笑击缶。", 
            "阴功与忠谏，二俱宜有后。", 
            "绳绳丈夫子，茂宰最称首。", 
            "不裁犹能裁，应有既尽有。", 
            "丘坟三十车，习复不置手。", 
            "尚友千载人，岂论骨已朽。", 
            "芳兰秀深林，嘉芑就菑亩。", 
            "宜为数旬客，顾作三日妇。", 
            "行闻尺一来，内阁延枚叟。"
        ], 
        "title": "次韵卢行之知原见赠", 
        "type": "古风", 
        "yun": "有"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我生任飘荡，所向如虚舟。", 
            "谁能涉险难，入此正急流。", 
            "行止两无累，自遂逍遥游。", 
            "巉路岂不佳，夙意非所留。", 
            "迎亲四门馆，登道初麦秋。", 
            "政喜寝门近，敢言征路悠。", 
            "山阳雨连月，平陆不可求。", 
            "居将杂蛙黾，渚不辨马牛。", 
            "淮湖共瀰漫，以为行者忧。", 
            "今朝好风色，歌笑轻阳侯。", 
            "红鳞上圉圉，可以供殽羞。", 
            "便呼拍浮船，甘味苴两头。", 
            "坐待缺月挂，玉斧亦可修。", 
            "酩酊聊自彊，淹速非人谋。", 
            "数程次京国，犹待半蓐收。", 
            "相从共蒲酒，赖有嵇阮俦。"
        ], 
        "title": "次韵季明", 
        "type": "古风", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "剑不用置履，柏非可为舟。", 
            "古来倜傥士，渠肯甘凡流。", 
            "君材早迈往，华问驰交游。", 
            "高文笔如扫，隽辨舌不留。", 
            "白黑自了了，皮里藏阳秋。", 
            "拥卷得渊旨，奋辞祛缪悠。", 
            "身虽不求人，政自人所求。", 
            "恢恢有馀刃，所见无全牛。", 
            "亨衢恐不免，位遇岂足忧。", 
            "初官三语掾，审克裨藩侯。", 
            "退公丰暇裕，问学日益羞。", 
            "行为孔独诵，端以贾长头。", 
            "嗟余过立境，没没谢蕴修。", 
            "广文一饭足，其他非所谋。", 
            "胜境定时访，良书亦可收。", 
            "但恐与君别，无复往朋俦。"
        ], 
        "title": "再和示季明", 
        "type": "古风", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我诵大智度，非疾无日空。", 
            "铜炉海岸香，亦复充净供。", 
            "积数向洛叉，而实未尝诵。", 
            "凡诸有为法，实如幻泡梦。", 
            "一字本不立，况有千百颂。", 
            "不受一切法，乃簉预流众。", 
            "于法有所得，十八成不共。", 
            "妙理端会心，筌蹄那复用。"
        ], 
        "title": "诵金刚经满二藏偶作", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "入门无行路，十顷涨方塘。", 
            "藉叶受微雨，瑟瑟泻沧浪。", 
            "石梁一何伟，延袤百肘长。", 
            "临流两华屋，东西蔚相望。", 
            "云堂始断手，润蒸松桂香。", 
            "弛檐谐云卧，何殊赞公房。", 
            "夜步庭除月，心与空水凉。", 
            "世人侈居第，规永庇蒸尝。", 
            "墓木未及拱，破鬻何披猖。", 
            "何如施给园，千载绵宝坊。", 
            "君看寺前村，至今俞氏昌。"
        ], 
        "title": "妙净院", 
        "type": "古风", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "古寺邻曹崇，怪石罗庭户。", 
            "奇礓漫难名，郁林不知数。", 
            "集虚竦苍桂，左纽真独步。", 
            "两诗照丹壁，好在支与许。", 
            "却坐留芳轩，松竹发佳趣。", 
            "山行未觉疲，更问劳劳路。"
        ], 
        "title": "禅静寺", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "方池洌寒泉，湛湛缨可濯。", 
            "其源出阳崖，其委则阴壑。", 
            "斋盂给晨炊，茗椀共午酌。", 
            "道人习水观，趺坐閒两屩。", 
            "性水了真空，非以识心度。", 
            "浮幢诸刹海，视身同不涸。", 
            "为名月光泉，永配一宿觉。"
        ], 
        "title": "采芝庵明辨师求泉名以月光命之", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "兰陵华腴姓，数不到吾族。", 
            "何堪从子贤，变灭石火速。", 
            "早搴东堂桂，宗寺副惇睦。", 
            "迎亲官就此，半载欢水菽。", 
            "方开万里涂，一蹶遽折轴。", 
            "我时局里居，十起愧骨肉。", 
            "朅来访遗踪，徙倚寒溪曲。", 
            "人与紫梅花，二俱不可续。", 
            "忧端齐前山，东庄写松竹。"
        ], 
        "title": "己丑次梅溪乐平寺兄子宗丞尝监镇即寺为廨卒官晚之东庄", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "翻飞堕青冥，岩邑漫濡迹。", 
            "脱无贤已交，久矣去移疾。", 
            "兴州天下士，奇节非碌碌。", 
            "魁然索价高，未肯轻沽玉。", 
            "居閒时过我，端若右尹夕。", 
            "文词天分工，沈诗更任笔。", 
            "蝉连语入微，不觉听更仆。", 
            "旧交半廊庙，勋阀藏帝箓。", 
            "毋宁一麾出，不屈数旬客。", 
            "五十始过二，荣途尚努力。", 
            "才资况加人，何止什与百。", 
            "是事姑置之，秋日方在翼。", 
            "鲜鲜黄金花，冷艳照墙屋。", 
            "郊原沐时雨，枯槁苏沾足。", 
            "城南天息河，流水有令德。", 
            "相携共击汰，泛此寒湜湜。"
        ], 
        "title": "次去非韵简元忠使君", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "萧晨天宇澄，云物扫氛霿。", 
            "寒飙振飞藿，策策商声中。", 
            "官散无町畦，出若孤云纵。", 
            "仰怀山中相，隐居邻二仲。", 
            "驾言访精舍，连日食指动。", 
            "午坐烹茶龙，夜饮烧烛凤。", 
            "殷勤数啖我，省烦惭闵贡。", 
            "美哉澄空堤，松竹锁岩洞。", 
            "怪石初平留，嘉树橐驼种。", 
            "山水有清音，招隐诗可诵。", 
            "初如叩清角，乍若听幽弄。", 
            "窥临已不恶，况乃陪营从。", 
            "清谈木霏屑，圆机盘走汞。", 
            "清寒逼吟魄，不起梨云梦。", 
            "半生了官事，今假幸少空。", 
            "坐有第一流，不饮宜自讼。", 
            "人生行乐耳，急若奉漏瓮。", 
            "东山恐不免，衮职行登用。", 
            "槎通天衢升，茅茹诸贤共。", 
            "惟有数奇人，辛苦仍耘葑。"
        ], 
        "title": "九月二十四日陪少蕴左辖饮朱氏林亭以朱行中寄其弟诗为韵席上同赋", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "四海吴兴公，嗜学屏尘霿。", 
            "妙龄仪天朝，献纳言必中。", 
            "轩轩云鹏升，洋洋壑鱼纵。", 
            "内庭大手笔，傅班真伯仲。", 
            "武库富所藏，砥柱矻不动。", 
            "肮脏妨居中，大观俄归凤。", 
            "归来一丘壑，弹冠谢王贡。", 
            "嶪峨悬霤山，窈窕琦玕洞。", 
            "奇礓不待辇，桐竹已前种。", 
            "神畀贾长头，天扶孔独诵。", 
            "衡霍缩地来，林深听幽哢。", 
            "轩池揽风月，杖屦屏营从。", 
            "山赀自足了，不待烧铅汞。", 
            "斯文未应丧，审象俄入梦。", 
            "岩廊翊元化，告猷无日空。", 
            "上游倚韬钤，出听秣陵讼。", 
            "方将脍刘辟，行酒赢万瓮。", 
            "急流自勇退，惟深閟神用。", 
            "行藏亦何常，此道圣贤共。", 
            "终为岩野霖，且并苕溪葑。"
        ], 
        "title": "蒙左辖复次韵见寄复赋一首", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "濯锦江边雨露匀，杜鹃啼血染香缯。", 
            "自缘佳处诗难貌，可是无花开杜陵。"
        ], 
        "title": "题卧屏十八花 海棠", 
        "type": "绝句", 
        "yun": "蒸"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "秋入重阳气倍清，东篱采菊眼偏明。", 
            "杯中要作茱萸伴，不是湘累餐落英。"
        ], 
        "title": "题卧屏十八花 黄菊", 
        "type": "绝句", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "沉水飘香透蕊尘，红灯烁烁一枝春。", 
            "鼠姑倚槛虽无赖，未肯甘为近侍臣。"
        ], 
        "title": "题卧屏十八花 芍药", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "细看裂锦又蒸霞，黄师塔前江上花。", 
            "折得一枝明老眼，与儿洗面作容华。"
        ], 
        "title": "题卧屏十八花 桃花", 
        "type": "绝句", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "密叶高丛傲岁寒，殷红腻绿映江干。", 
            "沉香亭畔无消息，赖有霜前秋牡丹。"
        ], 
        "title": "题卧屏十八花 苣（光绪本作拒）霜", 
        "type": "绝句", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "高节本为青女伴，牵牛弗悟配龙孙。", 
            "孔融天下无双士，并坐尊前对虎贲。"
        ], 
        "title": "题卧屏十八花 牵牛竹", 
        "type": "绝句", 
        "yun": "元"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "天上新栽琪树枝，拖云带月下瑶墀。", 
            "须知正自真仙种，岂是金钿未染时。"
        ], 
        "title": "题卧屏十八花 白菊", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "初唱城闉雁影寒，玉喉䆗窱亸云簪。", 
            "小丛底处传歌样，供奉梨园人姓南。"
        ], 
        "title": "闻歌二绝 其一", 
        "type": "绝句", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "月明如镜酒如空，响谷清声出汉宫。", 
            "怪得中庭红叶堕，琉璃帐底唱回风。"
        ], 
        "title": "闻歌二绝 其二", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "将军塞上誇三箭，学士堂中记八砖。", 
            "正眼观来都是幻，月明群蚁在花毡。"
        ], 
        "title": "有感 其一", 
        "type": "绝句", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "莫将横笛衒柯亭，岂解穿云裂石声。", 
            "湘水老翁那复见，世间谁数吕筠卿。"
        ], 
        "title": "有感 其二", 
        "type": "绝句", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "但知鬼目为芝草，谁信羚羊破佛牙。", 
            "娘子阿姨何处辨，时人识卖假金家。"
        ], 
        "title": "有感 其三", 
        "type": "绝句", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "一牛鸣处是君家，乘兴烟蓬蹴浪花。", 
            "银浦流云新得路，人惊仙客在浮槎。"
        ], 
        "title": "操叶舟凌巨浪访道祖 其一", 
        "type": "绝句", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "一顷烟波渺太空，独操莲叶破青铜。", 
            "炊烟不动无桐甑，底处求僧与二童。"
        ], 
        "title": "操叶舟凌巨浪访道祖 其二", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "蝇馆先生心若灰，犹怜梅蘤傍墙栽。", 
            "瀛洲快睹春风面，却笑江南苦未开。"
        ], 
        "title": "次韵周少隐梅花三绝 其一", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "闻说青腰夜雨霜，水沉山麝泄寒香。", 
            "西湖处士多标榜，端的包羞是海棠。"
        ], 
        "title": "次韵周少隐梅花三绝 其二", 
        "type": "绝句", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "化工巧缀一枝斜，点玉凝酥碎叠纱。", 
            "待得春来开满树，何如忍冻雨三花。"
        ], 
        "title": "次韵周少隐梅花三绝 其三", 
        "type": "绝句", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "芳心玉面出蚕丛，骨醉先生酒盏中。", 
            "白发病翁新止酒，枕囊犹觊梦魂通。"
        ], 
        "title": "试院和陈蕃仲酴醾两绝 其一", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "幽姿不分小山丛，合在江梅季孟中。", 
            "香破鹤林真呓语，肯教七七擅神通。"
        ], 
        "title": "试院和陈蕃仲酴醾两绝 其二", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "赤乌宝女眩新妆，九酘霞浆肯见觞。", 
            "但听琵琶喧啄木，谁知捍拨是龙香。"
        ], 
        "title": "闻琵琶方响成二绝 其一", 
        "type": "绝句", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "十六寒金犀作槌，旧人谩说马仙期。", 
            "荷间纵有蕤宾铁，唤取廉郊始得知。"
        ], 
        "title": "闻琵琶方响成二绝 其二", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "屈指云程路尚赊，脂车秣马闹栖鸦。", 
            "梦魂正入无何有，谁著长钩恼睡蛇。"
        ], 
        "title": "早行二绝 其一", 
        "type": "绝句", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "二十五声更漏短，那将残漏费征涂。", 
            "铃斋拟欲寻胡蝶，朱墨还应许我无。"
        ], 
        "title": "早行二绝 其二", 
        "type": "绝句", 
        "yun": "虞"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "晚泊牛羊已下来，清泉为我洗尘埃。", 
            "解颜客里无卮酒，壁上寻诗笑几回。"
        ], 
        "title": "晚泊二绝 其一", 
        "type": "绝句", 
        "yun": "灰"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "曲突无烟驿吏忙，匆匆弛担旋舂粮。", 
            "紞如五鼓还应起，早趁南窗一枕凉。"
        ], 
        "title": "晚泊二绝 其二", 
        "type": "绝句", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "餐霞吸瀣炯方瞳，时著青裙拜木公。", 
            "玉女投壶天为笑，却来绣岭伴仙翁。"
        ], 
        "title": "四绝赠马浩然法师 其一 木公", 
        "type": "绝句", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "丹成谁羡伯阳仙，白犬腾空恐浪传。", 
            "未似尊师得丹诀，火毬吞吐葛山前。"
        ], 
        "title": "四绝赠马浩然法师 其二 魏伯阳", 
        "type": "绝句", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "灵桃入手亦艰勤，正一门中仅策勋。", 
            "未说赵升王长在，鹄鸣衣钵已输君。"
        ], 
        "title": "四绝赠马浩然法师 其三 张道陵", 
        "type": "绝句", 
        "yun": "文"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "旧得阴符虎口岩，素书漆轴玉函缄。", 
            "君方濡笔书灵篆，已有飞来青鸟衔。"
        ], 
        "title": "四绝赠马浩然法师 其四 李筌吴真君", 
        "type": "绝句", 
        "yun": "咸"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "一从黄檗逗真机，瞥地回光更不疑。", 
            "著脚洞房犹乞食，那知罗刹是歌姬。"
        ], 
        "title": "子直画屏求题诗 裴休乞食歌姬院", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "翚飞华屋浸涟漪，曼衍鱼龙看水嬉。", 
            "自是翻阶恋红药，哦诗莫恨十年迟。"
        ], 
        "title": "子直画屏求题诗 杜牧之水嬉", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "人间钟鼎与山林，出处由来异此心。", 
            "既是东山成雅趣，底须捉鼻更微吟。"
        ], 
        "title": "子直画屏求题诗 谢安东山", 
        "type": "绝句", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "谈经难并绮罗边，先圣微言可浪传。", 
            "四海儒生知败绩，后堂何怯一彭宣。"
        ], 
        "title": "子直画屏求题诗 张禹受经", 
        "type": "绝句", 
        "yun": "先"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "蓐食转前峰，梅黄细雨中。", 
            "涛翻疑鹭翿，泉激认松风。", 
            "山合秧畦窄，林深屐路通。", 
            "怪来人语别，一置便江东。"
        ], 
        "title": "将至玉山", 
        "type": "律诗", 
        "yun": "东"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "今岁难衣食，知闻莫若君。", 
            "衣裳颠紫凤，陇亩槁黄云。", 
            "主馈妇求去，承家子出分。", 
            "清才岂长窭，奇相有龟文。"
        ], 
        "title": "赠褚明远", 
        "type": "律诗", 
        "yun": "文"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "娈彼闺房秀，鱼轩侈大家。", 
            "鸠巢奠蘋藻，翟茀绚笄珈。", 
            "觉海聊依筏，言筌谢算沙。", 
            "平生功用在，无疾问毗耶。"
        ], 
        "title": "建国刘夫人挽歌词 其一", 
        "type": "律诗", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "四德推贤范，流芳在管彤。", 
            "植兰门户秀，嚼蜡世缘空。", 
            "荷橐夫官重，萱堂母道崇。", 
            "相孙仍相妇，寂漠閟幽宫。"
        ], 
        "title": "建国刘夫人挽歌词 其二", 
        "type": "律诗", 
        "yun": null
    }, 
    {
        "author": "葛立方", 
        "era": "宋", 
        "subtype": "五言律诗", 
        "text": [
            "萍踪留异县，小隐卜清苕。", 
            "囊罄欲质史，官卑难贳貂。", 
            "挥斤停匠手，伐木断江潮。", 
            "未有王司马，携钱过野桥。"
        ], 
        "title": "筑室以乏金小辍", 
        "type": "律诗", 
        "yun": "萧"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "二老堂边花作林，不愁酒竭贳貂金。", 
            "宗人避世散还聚，才子哦诗绝复寻。", 
            "莫话衣冠一酸鼻，回思戎虏几寒心。", 
            "半墩仙隐吾庐在，人认桃源鸡犬音。"
        ], 
        "title": "避地复归故乡", 
        "type": "律诗", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "云间霅水往来航，风雨几番腾客装。", 
            "子职废供一旬劣，官事不了三春强。", 
            "去时园花初放白，归日江梅如许黄。", 
            "少复须之又西指，薰风一舸在回塘。"
        ], 
        "title": "沿檄省亲复还书呈叔能同官", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "平生懒作子公书，俛首铨曹一纪馀。", 
            "第有神驰招隐馆，久无梦到承明庐。", 
            "文字真宜覆酱瓿，技能只合服盐车。", 
            "清才弗悟亦尘役，早晚促君登石渠。"
        ], 
        "title": "盐仓作呈叔能同官", 
        "type": "律诗", 
        "yun": "鱼"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "异时黉舍共翻书，黄卷相从乐有馀。", 
            "十载乖离驰别梦，半生漂荡失吾庐。", 
            "饮江偶脱胡人马，并海欣逢长者车。", 
            "软语蝉联相劳苦，羁游无绪领勤渠。"
        ], 
        "title": "直孺叔用韵见赠再和为谢", 
        "type": "律诗", 
        "yun": "鱼"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "竟日关心朱墨间，西湖好在且偷闲。", 
            "光凌万顷摇银海，兴惬千钟倒玉山。", 
            "未办綵毫书侧理，只愁赤壁下乌蛮。", 
            "客儿忽堕池塘句，格律都高汉以还。"
        ], 
        "title": "次韵林梅卿吏部游湖", 
        "type": "律诗", 
        "yun": "删"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "不随群卉艳阳天，几树孤芳玉涧前。", 
            "陆凯何妨饷范晔，绿华端合伴羊权。", 
            "忧虞莫问兵戈满，赏玩要须酒盏先。", 
            "虽是广平心似铁，也应作赋咏蕃鲜。"
        ], 
        "title": "周元举侍郎梅花次韵三首 其一", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "山村疑有散花天，五出琼瑶忽满前。", 
            "闺女传香得韩寿，宫娥濡蜡照公权。", 
            "赏心共付尊中美，索笑谁为席上先。", 
            "它日成阴子如豆，不堪对酒割芳鲜。"
        ], 
        "title": "周元举侍郎梅花次韵三首 其二", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "怪底穷冬凛冽天，一枝香艳媚尊前。", 
            "未应黑帝专司杀，谁道青阳独斡权。", 
            "冷伴素蟾斜弄影，轻飞么凤欲相先。", 
            "坐中人是王夷甫，幽韵清标两斗鲜。"
        ], 
        "title": "周元举侍郎梅花次韵三首 其三", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "云子登场赛鼓欢，村南村北尽黄冠。", 
            "几声乾叶下碧甃，数尺瘦山浮画栏。", 
            "水落野桥鱼网挂，月悬烟浦鹊枝寒。", 
            "新秋愁绝他乡客，衣带年来如沈宽。"
        ], 
        "title": "次韵刘卿任饮散感秋之作二首 其一", 
        "type": "律诗", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "华堂不料著野客，菲屦底同章甫冠。", 
            "鸥外翠光清醉眼，尊前爽气动危栏。", 
            "霜沉紫荇玉奁阔，风脱丹林烟髺寒。", 
            "百榼香醪消万斛，酒中跌宕赖君宽。"
        ], 
        "title": "次韵刘卿任饮散感秋之作二首 其二", 
        "type": "律诗", 
        "yun": "寒"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "一舸风帆放晚秋，访君幽巷卜淹留。", 
            "绿摇岸柳容如舞，碧蘸溪毛美可羞。", 
            "喜见林宗銮为辍，久钦阿大语难休。", 
            "士贫鸡黍无劳具，谋食何如道可谋。"
        ], 
        "title": "比访叔才旋蒙赐诗以贫不能留客为愧次韵", 
        "type": "律诗", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "未落天狼未止戈，谁能频击唾壶歌。", 
            "弈棋聊欲消忧耳，饮酒无如作病何。", 
            "孙绍那忧卿太少，退之莫叹日无多。", 
            "菟裘已向菁山卜，从此栖迟到发皤。"
        ], 
        "title": "和道祖韵", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "白云深处缚柴荆，一壑湾环似有情。", 
            "志气萧娘并吕姥，年华张丈与殷兄。", 
            "浊贤清圣时同酌，上尾平头得共评。", 
            "莫问鹤翎由啄抱，此心久与白鸥盟。"
        ], 
        "title": "次韵道祖书怀", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "郁葱佳气龟食墨，雾閤云窗丹雘新。", 
            "玉碗金杯有微玷，瑶林琼树无纤尘。", 
            "枕溪饱度国山日，横海小乖朐水春。", 
            "上古乾坤随处有，素琴浊酒且关身。"
        ], 
        "title": "胡枢横山堂 其一", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "云梦胸中吞八九，了无官事苦相关。", 
            "庙堂曾引五星缕，岩壑今疏八节滩。", 
            "鸟织白云机杼阔，溪喧苍石杵砧寒。", 
            "东山难恋山中相，梅子枝头正著酸。"
        ], 
        "title": "胡枢横山堂 其二", 
        "type": "律诗", 
        "yun": null
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "朱甍碧瓦市廛远，绕舍泉啼山复横。", 
            "胜处争长浑仆妾，乱来有此几公卿。", 
            "巳公茅屋实父子，裴氏午桥真弟兄。", 
            "竟日倚栏天外眼，世间轩冕一毫轻。"
        ], 
        "title": "胡枢横山堂 其三", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "春过木浓山转翠，旱馀湍减石添痕。", 
            "主人正自笏拄颊，客子底容裾撇门。", 
            "好鸟傍人窥野核，乱云释峤落芳尊。", 
            "真成命驾轻千里，李杜文章得细论。"
        ], 
        "title": "胡枢横山堂 其四", 
        "type": "律诗", 
        "yun": "元"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "天然平远染百幅，泚笔底须东绢传。", 
            "窗户吐吞新日月，风烟出没旧山川。", 
            "白公筑室地三一，杨子草玄文五千。", 
            "筋力尚堪驱使在，异时重泛白蘋船。"
        ], 
        "title": "胡枢横山堂 其五", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "莫问新来额插犀，了无魂梦到金闺。", 
            "平头上尾慵搜句，重后轻前且灌畦。", 
            "正自无人尝鼎脔，不如有客办萍齑。", 
            "庾郎三九同刍豢，野荠从教施五溪。"
        ], 
        "title": "连日灌畦莳菜废作诗", 
        "type": "律诗", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "蒲团藜杖屋三间，世故真成触与蛮。", 
            "但有云山供送目，傥无尊酒亦开颜。", 
            "吴宫雪纻鹤翎散，历社风荷象鼻弯。", 
            "老子何曾持入梦，百年鼎鼎鬓毛班。"
        ], 
        "title": "不饮", 
        "type": "律诗", 
        "yun": "删"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "六月炎歊气郁蒸，缘空宝镜没埃尘。", 
            "长歌不见徘徊影，并出初无龃龉轮。", 
            "麟斗何因识星度，鹊飞谁复见天津。", 
            "春秋不著诚非异，毋惑东家号素臣。"
        ], 
        "title": "月蚀", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "十载干戈仅脱身，残年重作太平民。", 
            "杯铛有趣于中好，花柳无情分外春。", 
            "不远上元新甲子，肯将短笔怨庚寅。", 
            "从教蕙帐惊猿鹤，却欲重弹冠上尘。"
        ], 
        "title": "春日野饮（是日闻东朝入界）", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "鼕鼕鼛鼓不勤民，幻出琳宫远世尘。", 
            "风咽呗声金殿邃，日移幡影石坛新。", 
            "云軿摇曳来三境，雾帐凄迷妥十神。", 
            "堪笑茂陵成左计，虚将枣脯候秋春。"
        ], 
        "title": "奉祠太一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "家贫困百须，禄廪不时给。", 
            "接淅不渍糠，孤斟但饮湿。", 
            "长者车辙至，园蔬亲掇拾。", 
            "主礼不如意，八九更论十。", 
            "牛心饷会稽，猪肝售安邑。", 
            "兹事固么么，力亦不能及。"
        ], 
        "title": "送伸仲归漆塘以语及君臣际经书满腹中为韵十首 其二", 
        "type": "排律", 
        "yun": "缉"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "失势水投石，得时山压卵。", 
            "富贵亲眷稠，贫贱交情断。", 
            "叔世浇薄中，风谊如君罕。", 
            "生涯一舸风，何门不堪款。", 
            "龙坂不著脚，乃数访幽散。", 
            "语离大匆匆，寸心常不满。"
        ], 
        "title": "送伸仲归漆塘以语及君臣际经书满腹中为韵十首 其八", 
        "type": "排律", 
        "yun": "旱"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "皦皦常易污，容容每多福。", 
            "为嫌狙赋三，乃作龟藏六。", 
            "平生经纶手，都在十围腹。", 
            "似闻纱笼人，尽力欲推毂。", 
            "柬之今已老，鹤头来要速。"
        ], 
        "title": "送伸仲归漆塘以语及君臣际经书满腹中为韵十首 其九", 
        "type": "排律", 
        "yun": "屋"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "有道家声远，沉机足干时。", 
            "松生非培塿，檀伐待沦漪。", 
            "虎脊卑凡乘，蛾眉疾众姬。", 
            "一鸣惊伍举，千里器王圭。", 
            "德令温温著，名香蔼蔼驰。", 
            "披庄问同异，执礼判嫌疑。", 
            "操尚倾涓子，才华进客儿。", 
            "适齐非鼓瑟，逃楚笑吹篪。", 
            "艺苑高三绝，书庠肃五仪。", 
            "涌泉推敏思，翻水播英辞。", 
            "计吏趋兰省，诸生偃璧池。", 
            "行殊师也过，论鄙释之卑。", 
            "默识扳安世，多方劣惠施。", 
            "风标寒似玉，机警利如锥。", 
            "高翥千龄鹤，前知五总龟。", 
            "碎金珍谢傅，馀锦梦丘迟。", 
            "谬学邯郸步，工施浑沌眉。", 
            "文科将赫奕，荣路即威夷。", 
            "器业今为重，功勋士所期。", 
            "他年青竹上，凛凛看名垂。"
        ], 
        "title": "学正郭勉夫示诗次韵答之", 
        "type": "排律", 
        "yun": null
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "落落超馀子，干时命未当。", 
            "摧伤窘文阵，拓落尚书庠。", 
            "賨货无山积，毛群欠谷量。", 
            "蜗庐寒不展，龙具夜何长。", 
            "牍谩三千富，年侵四十彊。", 
            "有车乘下泽，无梦入高唐。", 
            "藜糗甘珍荐，桑枢自峻堂。", 
            "书佣跧净院，舂赁寄修廊。", 
            "异鬼时相笑，邻家许借光。", 
            "低佪涸辙鲋，进退触藩羊。", 
            "原宪贫非病，荣期乐处常。", 
            "财雄劣程郑，赀钜笑秦杨。", 
            "甫里田多潦，浔阳径就荒。", 
            "白驹嗟逸豫，黄鸟怨遗忘。", 
            "薪乏支离束，钱空赵壹囊。", 
            "晨餐烦乞米，夜读待然糠。", 
            "词艺闻精敏，名声已激扬。", 
            "登荣将赫奕，处困暂徊徨。", 
            "志气宜轩翥，文辞忌怨伤。", 
            "逐贫高赋就，丰廪换龟肠。"
        ], 
        "title": "勉夫示诗鸣其穷甚哀因次韵答之极其贫悴之态而卒勉之以科举庶广其意也", 
        "type": "排律", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "凉夜清商半，层空素月初。", 
            "腾清来洞户，委照入空庐。", 
            "银海亭亭上，金波煜煜舒。", 
            "纤阿今夕御，少昊昔年墟。", 
            "魄射澄澜倒，光涵脱叶疏。", 
            "阶蓂生乍足，庭桂落堪锄。", 
            "东鄙人摛藻，西园客燕胥。", 
            "未高尤潋滟，当午更踟躇。", 
            "气挟金飙爽，光从玉宇摅。", 
            "鉴圆疑傍架，轮正若依舆。", 
            "影挂千林上，明同万里馀。", 
            "云开无点缀，火退觉虚徐。", 
            "滉漾吞星彩，晶荧溯日车。", 
            "惊枝翻异鹊，减脑谢游鱼。", 
            "田净琼初种，窗明雪未除。", 
            "胡床情恋嫪，小舫兴勤渠。", 
            "珠盛辉兹水，潮高壮尾闾。", 
            "倾寒涤肝胃，扬彩媚衣裾。", 
            "郡古休敲榜，官閒置简书。", 
            "万家兴釂鼓，恺乐旐维旟。"
        ], 
        "title": "中秋和韵", 
        "type": "排律", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "始见穿帘隙，俄惊照屋山。", 
            "春容先苑树，夜色误城关。", 
            "砧积疑铺练，盆消若盗环。", 
            "酒醇怀泛蚁，诗敏过求鹇。", 
            "滉漾迷珠泽，便娟掩玉颜。", 
            "人饥毡共咽，马冻荐难悭。", 
            "势急因空乱，形移任地班。", 
            "舞深争巧黠，啭细弄幽閒。", 
            "淮右提师入，山阴访友还。", 
            "江湖禽影断，弦木未须弯。"
        ], 
        "title": "次韵逢叔喜雪", 
        "type": "排律", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "兔苑佳宾集，龙山上瑞臻。", 
            "微飘方自弄，乱洒忽无垠。", 
            "剪水层空堕，装春病蘖新。", 
            "缤翻投隙巧，历乱点衣匀。", 
            "急每随风阵，高将拥日轮。", 
            "阶閒铺六出，檐重压千钧。", 
            "片落梅初谢，毬飘柳未颦。", 
            "赏清疑不夜，惊晚误司晨。", 
            "朔漠寒沙起，湘吴美酎陈。", 
            "地荒包委琐，木朽盖轮囷。", 
            "舴艋寻幽客，蜗牛卧冷人。", 
            "稍晴芳意动，散策共寻春。"
        ], 
        "title": "次韵李倅安上喜雪", 
        "type": "排律", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "皑皑盈尺瑞，及此腊前臻。", 
            "滉漾连三暮，萦盈遍九垠。", 
            "青腰阴巧露，白帝羽仪新。", 
            "坤轴埋藏厚，天潢泻落匀。", 
            "瑶林变园榭，缟带逐车轮。", 
            "膏润归农亩，雕裁自化钧。", 
            "吟寒诗胆健，装冷妩眉颦。", 
            "点袖朝正日，侵靴立仗晨。", 
            "境同秋月净，句鄙散盐陈。", 
            "白玉藏千室，黄云卜万囷。", 
            "江皋迷宓女，姑射想神人。", 
            "早晚晴光动，郊原探早春。"
        ], 
        "title": "再和", 
        "type": "排律", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "稳坐踰年矣，浑消髀肉顽。", 
            "两儿挟篮舆，十里访吴山。", 
            "佛老聊施佞，官曹未畏瘝。", 
            "烟林穿窈窈，岩溜揭潺潺。", 
            "楼观修篁外，招提翠麓间。", 
            "嶝危愁惫力，潭净怯衰颜。", 
            "身缚何因脱，心纷得暂删。", 
            "岁穷嗟俛仰，境胜彊跻攀。", 
            "腊出因休吏，晡归及闭关。", 
            "相将投此帻，永伴黑衣閒。"
        ], 
        "title": "十二月初四日游吴山院", 
        "type": "排律", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "三益得岂易，一游营亦难。", 
            "地偏如避俗，春早自排寒。", 
            "霖潦逢初霁，年华念欲单。", 
            "支筇卜遐眺，挈榼展清欢。", 
            "茶坞千家密，梅林十里宽。", 
            "幽寻穷窈窕，危陟遍巑岏。", 
            "有地堪肥遁，幽人卜考槃。", 
            "后前罗峻岭，左右绕惊澜。", 
            "西望双藤老，南瞻巨石盘。", 
            "千章丛古木，九畹秀崇兰。", 
            "手板看苍翠，军持上激湍。", 
            "醉乡因蚁酎，水厄为龙团。", 
            "晚景云低树，归途雨压冠。", 
            "明惊烽火逼，小艇起前滩。"
        ], 
        "title": "走笔追记十二月九日潭头之游", 
        "type": "排律", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "五言排律", 
        "text": [
            "异县逢春启，羁怀百不堪。", 
            "频倾次道酿，聊喜阿云谈。", 
            "棣萼仍清集，辛盘助半酣。", 
            "綵幡惊节物，玉屑瑞田蚕。", 
            "太簇律初应，德星堂不惭。", 
            "共誇筵秩秩，那羡府潭潭。", 
            "济美三公后，逃禅二老参。", 
            "清欢时择胜，冲操自廉贪。", 
            "丹荔来闽部，黄鱼出峤南。", 
            "云泉烹赐茗，罗帕荐珍柑。", 
            "经醉香浮座，言归钟动庵。", 
            "萧然文字饮，共赋鹿鸣三。"
        ], 
        "title": "十二月二十三日立春中散兄棣华第六会特盛是日天大雪小孙女出綵幡胜及花柳精巧夜漏且五鼓方罢既归不得寐偶成律诗纪事拜呈中散兄兼简公任阜民详定侍郎道祖签幕判院朝提辖奉议卿任宝录待制", 
        "type": "排律", 
        "yun": "覃"
    }, 
    {
        "author": "葛胜仲", 
        "era": "宋", 
        "subtype": "七言排律", 
        "text": [
            "英猷卓跞世无多，用不酬材可柰何。", 
            "庀邑颂声空制锦，阜财智算谩熬波。", 
            "鳣堂积学家传庆，蟾窟登荣子继科。", 
            "下里有车催遣奠，上池无药起沈痾。", 
            "心期于我勤知过，肺腑从公久切磋。", 
            "十载飘流隔生死，东风吹泪寄滂沲。"
        ], 
        "title": "杨彦安大夫（植）挽歌词", 
        "type": "排律", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "王嘉冤死有由缘，峻节忠言照史篇。", 
            "最是一条堪恨处，临刑犹道孔光贤。"
        ], 
        "title": "读史八首 其一 王嘉", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "为梁草奏枉忠臣，李固夤缘遂杀身。", 
            "南郡何须施绛怅，应无面目见时人。"
        ], 
        "title": "读史八首 其二 马融", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "阉尹流凶遍海隅，飞章露奏计诚疏。", 
            "黄门诏狱空忠鬼，天下何因遂扫除。"
        ], 
        "title": "读史八首 其三 陈蕃", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "贼掠家储岁阻饥，将儿系树后无儿。", 
            "林回轻弃千金璧，始信皇天是有知。"
        ], 
        "title": "读史八首 其四 邓伯道", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "奖鉴人伦重法真，亲庭曾遗助求人。", 
            "牖间占察曾何补，只得庸庸番土臣。"
        ], 
        "title": "读史八首 其五 法真", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "儿时黠慧岂寻常，苦李徒教结道傍。", 
            "何事季年痴更甚，为财钻核长膏肓。"
        ], 
        "title": "读史八首 其六 王戎", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "革运称梁出秘谋，寿光不许范云留。", 
            "赤章夜奏称非已，合向人间谥隐侯。"
        ], 
        "title": "读史八首 其七 沈约", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "子昂文律唱唐家，摩诘诗声未易加。", 
            "场屋有谁深荐达，坐令入彀赖琵琶。"
        ], 
        "title": "读史八首 其八 王维", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "半璧清波势自然，鸾声旂色想当年。", 
            "野芹不识兴亡恨，犹自牵风漾碧涟。"
        ], 
        "title": "泮水", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "素王遗庙屋渠渠，老桧阴浓耀碧虚。", 
            "无复升堂闻古乐，尚传开瓮得丹书。"
        ], 
        "title": "庙宅", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "蟠螭宛转谩承楣，东序西厢只废基。", 
            "终与建章同圯坏，浪言神力有支持。"
        ], 
        "title": "灵光故基", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "迤逦群山不识名，天门日观远峥嵘。", 
            "地灵不见二宫迹，圣作时闻万岁声。"
        ], 
        "title": "望岳亭", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "巍巍宝甃耸青冥，轩后开基向此生。", 
            "云瑞已随仙驭远，电光犹绕北枢明。"
        ], 
        "title": "寿庆二丘", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "豹皮羊角食无冤，烦助先生苜蓿槃。", 
            "便敕佐饔淹苦酒，春馀调笔要多酸。"
        ], 
        "title": "蒙文中县丞以诗送苦笋走笔六首为谢 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "张衡愁坐政烦冤，下箸南烹炤午槃。", 
            "老作禅痴多不肉，每观觳觫鼻辛酸。"
        ], 
        "title": "蒙文中县丞以诗送苦笋走笔六首为谢 其二", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "爨无烟火叹厨贫，嘉蔌蒙颁胜八珍。", 
            "苦口片时终隽永，端如药石尽规人。"
        ], 
        "title": "蒙文中县丞以诗送苦笋走笔六首为谢 其三", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "茂林髡取未应贫，政恐书材窘伯珍。", 
            "更请作桥通夜盗，可怜辛苦涉沟人。"
        ], 
        "title": "蒙文中县丞以诗送苦笋走笔六首为谢 其四", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "公圃荒凉此物无，畦丁遣饷十馀枝。", 
            "他年京下憎羊酪，莫忘溪亭点酒时。"
        ], 
        "title": "蒙文中县丞以诗送苦笋走笔六首为谢 其五", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "碧润那忧盛夏无，骈头聊取供斋枝。", 
            "辟疆园暗新苍玉，未害青柯贯四时。"
        ], 
        "title": "蒙文中县丞以诗送苦笋走笔六首为谢 其六", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "热际初经四月八，磨香灌佛晓泉寒。", 
            "丞公忽致槃游饭，儿辈惊看欢喜丸。"
        ], 
        "title": "四月八日蒙文中饷黑饭作诗二首纪谢 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "方叹流尘生范甑，何图香黍溢颜箪。", 
            "将军尚未封侯贵，推去那容学井丹。"
        ], 
        "title": "四月八日蒙文中饷黑饭作诗二首纪谢 其二", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "点漆饭蒙清净供，翻匙那敢配羊寒。", 
            "独欣法味盈斋钵，尚欲诗辞看弹丸。"
        ], 
        "title": "比作黑饭新茶二首未蒙文中县丞宠和走笔再赋以助一笑 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "三叹属厌阎没腹，十方皆满净名箪。", 
            "定中不敢逃禅饭，卑景何因醉脸丹。"
        ], 
        "title": "比作黑饭新茶二首未蒙文中县丞宠和走笔再赋以助一笑 其二", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "高贤往往突不墨，造化从来一小儿。", 
            "执戟逐贫曾有赋，柴桑乞食岂无诗。"
        ], 
        "title": "次韵张仲宗 其一", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "二顷无田空好岁，四郊多垒已仍年。", 
            "遥知壁立书生舍，只有溪藤与麝烟。"
        ], 
        "title": "次韵张仲宗 其二", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "飘蓬闻说旅涂穷，我有枯鱼困辙中。", 
            "裹饭独期来见客，一杯当卜与君同。"
        ], 
        "title": "次韵张仲宗 其三", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "冠玉何因常瓮牖，身名未泰少安之。", 
            "雀罗忽枉黄金弹，惊怖还应震失匙。"
        ], 
        "title": "次韵张仲宗 其四", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "中台宏议裨初政，学省雄文畏后生。", 
            "不悟宦游成左计，只今无米糁藜羹。"
        ], 
        "title": "次韵张仲宗 其五", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "异种初从弟子栽，东家宰木郁泉台。", 
            "谁知当日勤封植，只作人间手板材。"
        ], 
        "title": "从仁叔求楷笏四首 其一", 
        "type": "绝句", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "好事频求阙里堂，文房裁斲已盈床。", 
            "讲郎乞与非抛却，已办棼丝结紫囊。"
        ], 
        "title": "从仁叔求楷笏四首 其二", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "横斜文理秀斓斑，分饷閒官尚独悭。", 
            "准拟遣人来检料，欲将拄颊望西山。"
        ], 
        "title": "从仁叔求楷笏四首 其三", 
        "type": "绝句", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "祗召行亲尺五天，书辞对命赤墀前。", 
            "人言此板多乖牾，换试聊须觅褚渊。"
        ], 
        "title": "从仁叔求楷笏四首 其四", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "史君携客习池头，不载连营女妓游。", 
            "红烛要须醉芗泽，白云何似老温柔。"
        ], 
        "title": "陪亚仲游习家池不携妓偶作二首 其一", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "四序垂杨袅曲尘，荆豪不见水粼粼。", 
            "何须倒载摇鞭问，不是并州姓葛人。"
        ], 
        "title": "陪亚仲游习家池不携妓偶作二首 其二", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "桐川旧传七里濑，洛宅仍誇八节滩。", 
            "楼耸桥横堕波影，未应能胜此山间。"
        ], 
        "title": "少蕴内翰示和朱氏新治涧泉之什依韵和两绝 其一", 
        "type": "绝句", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "北门学士居新卜，南海使君家在中。", 
            "更有娇云兼健水，吾邦从此冠玲珑。"
        ], 
        "title": "少蕴内翰示和朱氏新治涧泉之什依韵和两绝 其二", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "舟随风入乱山村，流水桃花似武陵。", 
            "叠颖丛条烦寄语，幸非逋客莫相憎。"
        ], 
        "title": "次韵叔才见贻二首 其一", 
        "type": "绝句", 
        "yun": "蒸"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "纷纷宠辱不劳惊，凛凛孤高未易名。", 
            "闻有百钱供菜把，下帘从此谢君平。"
        ], 
        "title": "次韵叔才见贻二首 其二", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "槛泉依石古名馗，细转轻流有令姿。", 
            "不觉篮舆归日暮，坐怜清泚住多时。"
        ], 
        "title": "寻山", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "休言歌酒旧时好，把酒高歌今更新。", 
            "醉里不知身是客，寒城落日数行人。"
        ], 
        "title": "山台", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "凤凰山色凤凰泉，山下泉边有隐仙。", 
            "同是荒榛埋没久，一朝题目万人传。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其一", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "浑浑泉源泻一溪，碧涟方沼烛须眉。", 
            "便须牵率诸君贺，却向山中得凤池。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其二", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "结宇南溪领老潜，东亭复构半空檐。", 
            "书棋文义惭朱异，独向云山号不廉。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其三", 
        "type": "绝句", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "暝霭昕霞景变移，烟云竹树眇参差。", 
            "软红尘里何因有，迁谪江湖却恨迟。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其四", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "竹好祗生君子国，松高不受大夫名。", 
            "两郎风韵都相似，结作东南四友生。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其五", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "浓淡峰峦低复高，林深依约见汀桥。", 
            "风流公子图纨扇，咫尺须论万里遥。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其六", 
        "type": "绝句", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "凤去丹山久不归，昔年宁此览朝晖。", 
            "紫庭正带黄绅望，曷日重将九子飞。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其七", 
        "type": "绝句", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "从我登山未觉疏，应将得失日乘除。", 
            "喜添桐叶千篇咏，顾减茅堂一卷书。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其八", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "阴森行尽古榕林，别有幽奇路可寻。", 
            "渔舍傍溪人不见，弄晴水鸟自浮沈。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其九", 
        "type": "绝句", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "消尽机心独保真，无情云外合相亲。", 
            "安心丈六奇礓石，不是山间射虎人。"
        ], 
        "title": "凤凰山泉石胜绝去城无几里而前此未有知者偶因休吏与文中良器二士访寻得瑰奇卓绝之观于荆棘草莽间相顾大笑因崇基趾筑亭榭疏泉甃池为登临啸咏之地九月二十五日游陟归夜作小诗十首 其十", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "横肱盘石俯清泉，山泽臞儒似列仙。", 
            "泛水登山聊肆志，著书万卷果谁传。"
        ], 
        "title": "再赋十绝 其一", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "槛泉甘美胜梁溪，来照泓澄得展眉。", 
            "尽道潺湲流不远，那知无路到天池。"
        ], 
        "title": "再赋十绝 其二", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "子亭聊欲寄幽潜，旋斸茅茨覆短檐。", 
            "北牖未妨施枕簟，炎天坦腹卧飞廉。"
        ], 
        "title": "再赋十绝 其三", 
        "type": "绝句", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "云峰遥看步慵移，层碧三参更两差。", 
            "天际馀霞似残锦，只堪收拾饷丘迟。"
        ], 
        "title": "再赋十绝 其四", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "两士端如萧子显，求心已足不干名。", 
            "春朝秋夕风兼月，辞藻居然嗜此生。"
        ], 
        "title": "再赋十绝 其五", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "云篷烟艇寄孤高，破浪乘风不碍桥。", 
            "岂待征夫问归路，始教轻漾日遥遥。"
        ], 
        "title": "再赋十绝 其六", 
        "type": "绝句", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "眺望云岩每惜归，溶溶溪练照斜晖。", 
            "双凫容与还如我，因恋沧洲更不飞。"
        ], 
        "title": "再赋十绝 其七", 
        "type": "绝句", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "清新十咏岂才疏，俗韵芜词尽扫除。", 
            "佳句浪传真可惜，郊居斋壁莫轻书。"
        ], 
        "title": "再赋十绝 其八", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "软语相从喜道林，碧流紫树日幽寻。", 
            "是非那复谈朝士，懒作香方比麝沈。"
        ], 
        "title": "再赋十绝 其九", 
        "type": "绝句", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "蜡珠作凤定非真，真凤惟梧与竹亲。", 
            "凤去台空应不恨，赋诗同有谪仙人。"
        ], 
        "title": "再赋十绝 其十", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "洞府桃花出汎泉，只容刘阮见飞仙。", 
            "丛条叠颖嫌逋客，好去人间莫浪传。"
        ], 
        "title": "走笔再和凤凰山十韵酬良器解元兼呈文中宣德 其一", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "不甘蒿藋蔽流溪，混沌何妨一画眉。", 
            "若遣周回插杨柳，醴泉便是陆家池。"
        ], 
        "title": "走笔再和凤凰山十韵酬良器解元兼呈文中宣德 其二", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "隐吏皆非谩诲潜，夜灯花落广文檐。", 
            "招寻月月携连璧，不用船中觅孝廉。"
        ], 
        "title": "走笔再和凤凰山十韵酬良器解元兼呈文中宣德 其三", 
        "type": "绝句", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "屈曲云根屋旋移，下窥鸳瓦碧参差。", 
            "不须欲速求儳路，自地升天理合迟。"
        ], 
        "title": "走笔再和凤凰山十韵酬良器解元兼呈文中宣德 其四", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "云巘回环出远青，千层万叠莫知名。", 
            "白茅峰独如黄宪，不见须臾鄙吝生。"
        ], 
        "title": "走笔再和凤凰山十韵酬良器解元兼呈文中宣德 其五", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "催功下下与高高，束火人归闹小桥。", 
            "莫向九岩生妄见，须知采柏望中遥。"
        ], 
        "title": "走笔再和凤凰山十韵酬良器解元兼呈文中宣德 其六", 
        "type": "绝句", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "滩声留客不容归，更尽西山一寸晖。", 
            "要看冰轮升紫磨，绕枝寒鹊自惊飞。"
        ], 
        "title": "走笔再和凤凰山十韵酬良器解元兼呈文中宣德 其七", 
        "type": "绝句", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "秋残景物更萧疏，愁寄忧埋尽破除。", 
            "埃壒是中无少分，昼尘终恐误君书。"
        ], 
        "title": "走笔再和凤凰山十韵酬良器解元兼呈文中宣德 其八", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "闻有山房隐茂林，高人不与世相寻。", 
            "屋虚但有荒基在，恐是宜僚遁陆沈。"
        ], 
        "title": "走笔再和凤凰山十韵酬良器解元兼呈文中宣德 其九", 
        "type": "绝句", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "结友忘怀契道真，水云情话似亲亲。", 
            "爱君叶落云飞句，知是才高压众人。"
        ], 
        "title": "走笔再和凤凰山十韵酬良器解元兼呈文中宣德 其十", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "甚深真谛不容声，溢水炉峰照坐明。", 
            "悟般若人居般若，钟鱼都是妙香城。"
        ], 
        "title": "送灵浩赴江州般若之请三首 其一", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "岘山峰顶五花堂，曾见迷津赖法航。", 
            "霅水江流同一滴，未妨作戏更随场。"
        ], 
        "title": "送灵浩赴江州般若之请三首 其二", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "师今此去几时回，是法初无去与来。", 
            "一句但言无可得，宝函封印不须开。"
        ], 
        "title": "送灵浩赴江州般若之请三首 其三", 
        "type": "绝句", 
        "yun": "灰"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "百雉城边，乱花深处，竹间一笑双清。", 
            "天公解事，为我弄阴晴。", 
            "雨过槐阴绿净，女墙外、杨柳丝轻。", 
            "堪嗟惜，诗尤酒殢，镜里失青春。", 
            "清和，如许在，莺莺燕燕，相与忘情。", 
            "谪仙风度，命代万人英。", 
            "游戏琴棋书画，人间世、别有方瀛。", 
            "酕醄后，玄裳效舞，所欠董双成。"
        ], 
        "title": "满庭芳 和陈隐芝韵", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "跨飞鸾、醉吹瑶笛，蓬莱知在何处。", 
            "薰风飘散荷花露。", 
            "梦觉已非帝所，忘归路。", 
            "谁知道、人间别有神仙侣。", 
            "身游枢府。", 
            "奈诏入玉楼，猛骑箕尾，四海忆霖雨。", 
            "问王母。", 
            "天上桃红几度。", 
            "蕊宫今是谁主。", 
            "明年甲子从头数，春入鬟云鬓雾。", 
            "如今去。", 
            "是处里、福田都著黄金布。", 
            "庭前玉树。", 
            "看子早生孙，孙还生子，岁岁彩衣舞。"
        ], 
        "title": "摸鱼儿 其四 寿傅枢阁中李夫人", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "烟霄凝碧。", 
            "问紫府清都，今夕何夕。", 
            "桐阴下、幽情远，与秋无极。", 
            "念陈迹、虎殿虬宫，记往事、龙箫凤笛。", 
            "露华冷，蟾光白。", 
            "云影净，天籁息。", 
            "知得。", 
            "是蓬莱不远，身无羽翼。", 
            "广寒宫、舞彻霓裳，白玉台、歌罢瑶席。", 
            "争不思下界，有人岑寂。", 
            "羡博望、两泛仙槎，与曼倩、三偷蟠实。", 
            "把丹鼎，暗融液。", 
            "乘云气，醉挥斥。", 
            "嗟惜。", 
            "但城南老树，人谁我识。"
        ], 
        "title": "瑶台月", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "行到竹林头，探得梅花消息。", 
            "冷蕊疏英如许，更无人知得。", 
            "冰枯雪老岁年徂，俯仰自嗟惜。", 
            "醉卧梅花影里，有何人相识。"
        ], 
        "title": "好事近 赠赵制机", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "懒散家风，清虚活计，与君说破。", 
            "淡酒三杯，浓茶一碗，静处乾坤大。", 
            "倚藤临水，步屧登山，白日只随缘过。", 
            "自归来，曲肱隐几，但祗恁和衣卧。", 
            "柴扉草户，包巾纸袄，未必有人似我。", 
            "我醉还歌，我歌且舞，一恁憨痴好。", 
            "绿水青山，清风明月，自有人间仙岛。", 
            "且偎随、补破遮寒，烧榾柮火。"
        ], 
        "title": "永遇乐 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "楼前凝望。", 
            "见水满一溪，云满千嶂。", 
            "将晚欲行无绪，欲眠无况。", 
            "岩花涧草春无极，倚东风、忽然惆怅。", 
            "淡烟飞过，幽禽叫断，远钟嘹亮。", 
            "为底事、沈吟一晌。", 
            "念只影飘浮，寸心虚旷。", 
            "无限游丝落絮，此怀难状。", 
            "江湖淮海行将遍，觉诗肠、酒胆超畅。", 
            "一丘一壑归来，念我旧家天上。"
        ], 
        "title": "桂枝香", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "银月凄凉，绮霞明灭，秋色如此。", 
            "露满清襟，风生衰鬓，夜已三更矣。", 
            "寻思往事，千头万绪，回首诮如梦里。", 
            "指烟霄，不如归去，不知今夕何夕。", 
            "鹑衣百结，膱脂垢腻，犹是小蛮针指。", 
            "对酒逢诗，高吟大笑，四海今谁似。", 
            "荷亭竹阁，共风同月，此会今生能几。", 
            "君须记，去来聚散，只□底是。"
        ], 
        "title": "永遇乐 其二 寄鹤林靖", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "五羊安在。", 
            "城市何曾改。", 
            "十万人家阛阓，东亦海、西亦海。", 
            "年年蒲涧会。", 
            "地接蓬莱界。", 
            "老树知他一剑，千山外、万山外。"
        ], 
        "title": "霜天晓角 绿净堂", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "夜月照千峰。", 
            "影满荷池静袅风。", 
            "明日今宵还感慨，梧桐。", 
            "叶叶随云扬碧空。", 
            "聚散与谁同。", 
            "野鹤孤云有底踪。", 
            "别处要知相忆处，无穷。", 
            "总在青山夕照中。"
        ], 
        "title": "南乡子 爱阁赋别二首 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "前度几相逢。", 
            "此日游从乐不同。", 
            "竹阁荷亭欢聚处，雍容。", 
            "如在蓬莱第一宫。", 
            "夜半月朦胧。", 
            "秉烛东园风露中。", 
            "明日匆匆还入浙，忡忡。", 
            "却把音书寄远鸿。"
        ], 
        "title": "南乡子 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "且尽杯中酒。", 
            "问平生、湖海心期，更如君否。", 
            "渭树江云多少恨，离合古今非偶。", 
            "更风雨、十常八九。", 
            "长铗歌弹明月堕，对萧萧、客鬓闲携手。", 
            "还怕折，渡头柳。", 
            "小楼夜久微凉透。", 
            "倚危阑、一池倒影，半空星斗。", 
            "此会明年知何处，苹未秋风未久。", 
            "漫输与、鹭朋鸥友。", 
            "已办扁舟松江去，与鲈鱼、莼菜论交旧。", 
            "因念此，重回首。"
        ], 
        "title": "贺新郎 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "梦绕荷花国。", 
            "遍□□、橘州柳市，芙蓉巷陌。", 
            "桂社兰乡白蘋里，月冷波寒之夕。", 
            "有孤鹜、落霞知得。", 
            "一鹤横空云漠漠，见梅梢、万粒真珠滴。", 
            "犹未把，寒香惜。", 
            "画楼何处吹瑶笛。", 
            "便□□、酥颦玉笑，露松霜瘠。", 
            "姑射真人游紫府，下戏三江七泽。", 
            "此莫是、冰魂雪魄。", 
            "半逐风飞半随水，半在枝、半落苍苔白。", 
            "酒醒后，晓窗碧。"
        ], 
        "title": "贺新郎 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一别蓬莱馆。", 
            "看桑田成海，又见松枯石烂。", 
            "目断虚皇无极处，安得殿头宣唤。", 
            "指归路、钧天早晚。", 
            "此去罡风三万里，但九霞、渺渺青云远。", 
            "望不极，空泪眼。", 
            "瑶池昔会群仙宴。", 
            "此秋来、荻花枫叶，令人凄惋。", 
            "满面朱尘那忍见，酒病花愁何限。", 
            "知几度、春莺秋雁。", 
            "从此飞神腾碧落，向清都、来往应无间。", 
            "丹渐熟，骨将换。"
        ], 
        "title": "贺新郎 其十二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "遥想阳明洞。", 
            "夜深时、猿啼鹤唳，露寒烟重。", 
            "家在神霄归未得，十二玉楼无梦。", 
            "梦里听、瑶琴三弄。", 
            "醉卧长安人不识，晚秋天、此意西风共。", 
            "黄金印，吾何用。", 
            "云衢高策青鸾鞚。", 
            "把天书玉篆，留与世人崇奉。", 
            "垂手入廛长是醉，醉则从教懵懂。", 
            "那些子、凝然不动。", 
            "一剑行空神鬼惧，金粟儿、日向丹田种。", 
            "把得稳，任放纵。"
        ], 
        "title": "贺新郎 其十三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "银汉千丝雨。", 
            "被东风作恶，吹落满空柳絮。", 
            "恰自江南消息断，才此六花飞舞。", 
            "最好是、鹅毛鹤羽。", 
            "万顷平田三尺玉，月明中、不见沙头鹭。", 
            "苍烟里，一渔父。", 
            "鹊桥半夜寒云妒。", 
            "到晓来、千岩万壑，了无认处。", 
            "极目四方银世界，五凤楼前如许。", 
            "应自感、伤心凝伫。", 
            "人在神霄玉清府，小狮儿、捏就无佳句。", 
            "骑汗漫，好归去。"
        ], 
        "title": "贺新郎 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "是雨还堪拾。", 
            "道非花、又从帘外，受风吹入。", 
            "扑落梅梢穿度竹，恐是鲛人诉泣。", 
            "积至暮、萤光熠熠。", 
            "色映万山迷远近，满空浮、似片应如粒。", 
            "忘炼得，我双睫。", 
            "吟肩耸处飞来急。", 
            "故撩人、粘衣噀袖，嫩香堪浥。", 
            "细听疑无伊复有，贪看一行一立。", 
            "见僧舍、茶烟飘湿。", 
            "天女不知维摩事，漫三千、世界缤纷集。", 
            "是剪水、谁能及。"
        ], 
        "title": "贺新郎 其三 雪", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "晓雾须收霁。", 
            "牡丹花、如人半醉，抬头不起。", 
            "雪炼作冰冰作水。", 
            "十朵未开三四。", 
            "又加以、风禁雨制。", 
            "□是东吴春色盛，尽移根、换叶分黄紫。", 
            "所贵者，称姚魏。", 
            "其间一种尤姝丽。", 
            "似佳人、素罗裙在，碧罗衫底。", 
            "中有一花边两蕊。", 
            "恰似妆成小字。", 
            "看不足、如何可比。", 
            "白玉杯将青玉绿，据晴香、暖艳还如此。", 
            "微笑道，有些是。"
        ], 
        "title": "贺新郎 其四 咏牡丹", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "飞尽桃花片。", 
            "倚东风、高吟大啸，开怀消遣。", 
            "芍药牡丹开未遍。", 
            "不道韶华如电。", 
            "无心向、小庭幽院。", 
            "秉烛夜游虽不倦，奈一番、风雨花容变。", 
            "春去也，无人见。", 
            "何处莺莺啼不断。", 
            "探后园、红稀翠减，青稠绿满。", 
            "蝶在花间犹死恋。", 
            "早有行人摇扇。", 
            "故自要、与春为饯。", 
            "笑指白云归去好，对夕阳、泻酒凭谁荐。", 
            "柳深处，有双燕。"
        ], 
        "title": "贺新郎 其五 紫元席上作", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "谓是无情者。", 
            "又如何、临歧欲别，泪珠如洒。", 
            "此去兰舟双桨急，两岸秋山似画。", 
            "况已是、芙蓉开也。", 
            "小立西风杨柳岸，觉衣单、略说些些话。", 
            "重把我，袖儿把。", 
            "小词做了和愁写。", 
            "送将归、要相思处，月明今夜。", 
            "客里不堪仍送客，平昔交游亦寡。", 
            "况惨惨、苍梧之野。", 
            "未可凄凉休哽咽，更明朝、后日才方罢。", 
            "却默默，斜阳下。"
        ], 
        "title": "贺新郎 其六 肇庆府送谈金华、张月窗", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "风雨今如此。", 
            "问行人、如何有得，许多儿泪。", 
            "为探木犀开也未，只有芙蓉而已。", 
            "九十日、秋光能几。", 
            "千里送人须一别，却思量、我了思量你。", 
            "去则是，住则是。", 
            "归归我亦行行矣。", 
            "便行行、不须回首，也休萦系。", 
            "一似天边双鸣雁，一个飞从东际。", 
            "那一个、又飞西际。", 
            "毕竟人生都是梦，再相逢、除是青霄里。", 
            "却共饮，却共醉。"
        ], 
        "title": "贺新郎 其七 再送前人", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "露白天如洗。", 
            "淡烟轻、疏林映带，远山横翠。", 
            "对此情怀成甚也，云断小楼风细。", 
            "独倚遍、画阑十二。", 
            "花馆云窗成憔悴。", 
            "听宾鸿、天外声嘹唳。", 
            "但不过，闷而已。", 
            "房栊深静难成寐。", 
            "夜迢迢、银台绛蜡，伴人垂泪。", 
            "巴得暂时朦胧地。", 
            "还又匆匆惊起。", 
            "漫自展、云间锦字。", 
            "往后各收千张纸。", 
            "念梦劳魂役空凝睇。", 
            "终不负，骖鸾志。"
        ], 
        "title": "贺新郎 其八 檃括菊花新", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "醉见千山面。", 
            "晚晴初、蝉声未了，鸟声尤远。", 
            "知道仙人丹灶在，尚有陈灰犹暖。", 
            "但只恐、松枯石烂。", 
            "笑问年华应不换，又如何、洞里笙箫断。", 
            "还念我，去归晚。", 
            "千岩万壑猿啼遍。", 
            "一思量、一回懊恨，一回泪眼。", 
            "岂是自家无仙骨，尚被红尘牵绊。", 
            "要分此、烟霞一半。", 
            "当日朱仙和葛老，更老黄、亦合同萧散。", 
            "上帝近，永容懒。"
        ], 
        "title": "贺新郎 其九 罗浮作", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "仙鹊梁银汉。", 
            "见青原白鹭一点，秋光犹嫩。", 
            "青鸟密传云外信，王母夜临香案。", 
            "与河鼓、天孙为伴。", 
            "太素真人乘此景，到芗城、即嗣胡忠简。", 
            "南极上，星璀璨。", 
            "松溪居士多词翰。", 
            "是神仙风骨，元自无心仕宦。", 
            "人道月卿临总饷，便合机廷揆馆。", 
            "还又爱、山林萧散。", 
            "玉女金钟萦暖响，指灵椿、仙鹤祈遐算。", 
            "公自有，青精饭。"
        ], 
        "title": "贺新郎 其一 贺大卿生日", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "倏又西风起。", 
            "这一年光景，早过三分之二。", 
            "燕去鸿来何日了，多少世间心事。", 
            "待则甚、功成名遂。", 
            "枫叶荻花动凉思，又寻思、江上琵琶泪。", 
            "还感慨，劳梦寐。", 
            "愁来长是朝朝醉。", 
            "刬地成、宋玉伤感，三闾憔悴。", 
            "况是凄凉寸心碎。", 
            "目断水苍山翠。", 
            "更送客、长亭分袂。", 
            "阁皂山前梧桐雨，起风樯、露舶无穷意。", 
            "君此去，趁秋霁。"
        ], 
        "title": "贺新郎 其十一 送赵师之江州", 
        "type": "词", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "满床书籍夜从容，静里关心旧卧龙。", 
            "灯烬落红烟缕碧，五更风雨咽疏钟。"
        ], 
        "title": "夜读", 
        "type": "绝句", 
        "yun": "冬"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "病骨棱层阅岁华，新凉还入旧窗纱。", 
            "晓来睡觉听人语，一夜西风折桂花。"
        ], 
        "title": "病中", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一封寄去当人日，只是元宵近到家。", 
            "何事春分犹未报，夜窗几度卜灯花。"
        ], 
        "title": "望家信未至", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "疏竹墙头半粉青，盆池荷小欠浮萍。", 
            "虚檐槐影日亭午，醉倚栏干莺唤醒。"
        ], 
        "title": "午坐", 
        "type": "绝句", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "桧树参差翠满庭，甜风爱日透疏棂。", 
            "倦行静倚湘斑坐，高下书声得细听。"
        ], 
        "title": "竹西午坐", 
        "type": "绝句", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "桔槔声里恨难平，似诉民劳彻上清。", 
            "料得为霖只今日，满天风露看云生。"
        ], 
        "title": "旱中早起", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "画桥人静度杨花，山果溪鱼卖酒家。", 
            "淡淡轻烟绿阴浅，一年春色到桑麻。"
        ], 
        "title": "天章桥", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "寺带长江山作围，塔峰相对立涟漪。", 
            "好风吹浪舟行急，正是午潮初长时。"
        ], 
        "title": "过江心寺", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "春晓栏干无数山，山云浓淡去来间。", 
            "湖光一片东城外，鸥鹭相亲风日寒。"
        ], 
        "title": "山台", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "稻镰影尽云垂野，衣杵声高月满空。", 
            "春在万家歌笑里，不知亭上有秋风。"
        ], 
        "title": "题秋风亭", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "笑倚东风看画船，晴天如水水如天。", 
            "酒旗高处玉骢急，万树垂杨一抹烟。"
        ], 
        "title": "西湖即景", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "重吟坡老芳鲜句，饮客西湖半醉中。", 
            "一段风光带秋色，瘦荷疏柳嫩芙蓉。"
        ], 
        "title": "袁宫讲饮西湖", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "年年春色客中看，不管今年行路难。", 
            "行到西湖春正好，万重杨柳傍栏干。"
        ], 
        "title": "西湖二首 其一", 
        "type": "绝句", 
        "yun": "寒"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "杨柳芙蓉旧日栽，近来堂宇更安排。", 
            "湖光接得全天趣，莫遣游人鼓吹来。"
        ], 
        "title": "西湖二首 其二", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "远近山光浓淡中，晓云零乱越湖风。", 
            "飞来几点浴佛雨，湿住杨花粘落红。"
        ], 
        "title": "四月八日永嘉卢子高醵西湖", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "云细风柔雨后天，两三飞鹭点晴川。", 
            "小舟稳泛疏帘静，著我闲身坐少年。"
        ], 
        "title": "黄友载酒鉴湖", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "荻花风里桂花浮，万竹生云翠欲流。", 
            "谁拂半湖新镜面，飞来烟雨暮天愁。"
        ], 
        "title": "秋日东湖", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "云边雁影半浮沉，一片征帆万里心。", 
            "水月光涵疑雪夜，小舟乘兴欲山阴。"
        ], 
        "title": "秋夕湖上", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "秦陆当年行乐地，依然耕钓水云乡。", 
            "伤心寂寞东风里，露草烟花空自香。"
        ], 
        "title": "偏门湖上", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "云树依稀自作行，烟波浩渺别为乡。", 
            "渔人不识闲吟客，撒网鸣榔却斗忙。"
        ], 
        "title": "晚出湖上", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "云连天远水连云，一片天光欲半昏。", 
            "新月似怜新雁过，伴他孤影落前村。"
        ], 
        "title": "夜出湖口", 
        "type": "绝句", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "日西移幕看澄江，夜久回屏护烛光。", 
            "暗里微明认渔火，醉中时醒为荷香。", 
            "狂翻鹦鹉杯心绿，怒索蒲萄架底凉。", 
            "苦恨重云隔明月，嫦娥更在月中央。"
        ], 
        "title": "江月亭会饮次袁主管韵恼吴钤辖（袁倚，字彦安）", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "眼见名花病已轻，手攀芳树思如酲。", 
            "飘零万片都无恨，点缀残枝更有情。", 
            "日暮莫辞银烛照，夜寒谁为宝瓶生。", 
            "饮阑可怕留连久，满地香红忍得行。"
        ], 
        "title": "任至道招饮香海棠下（二月二日）", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "上苑归来十六年，青山相对各无毡。", 
            "道林说法非吾坐，绛帐谈经觉子贤。", 
            "举世不为寒畯地，先生未改腐儒天。", 
            "亲朋莫讶知音少，直道传家自祖先。"
        ], 
        "title": "送江陵柳教授归潭州（乙未同年柳世南）", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "月华未上鼓声喧，又向山阴过上元。", 
            "五岁镜湖才一熟，今年灯市始应烦。", 
            "留连昼景通三夜，呼吸阳和达九门。", 
            "游客不知千古意，看人看火漫奔奔。"
        ], 
        "title": "上元", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "元日今年分外寒，先生坚卧正如山。", 
            "乡闾草草兵戈外，雨雪栖栖道路间。", 
            "儿女有情催我起，杯盘无绪笑人悭。", 
            "何因得似江城雁，未转东风已北还。"
        ], 
        "title": "元日用前韵", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "清瀼堂中自喜时，行踪渐少世人知。", 
            "角门闭断无闲客，纸阁糊成教小儿。", 
            "二十道钱充日用，两三石米了晨炊。", 
            "夜眠一枕庭闱梦，此外都无事可思。"
        ], 
        "title": "晨起偶成", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "十年门巷断经过，读易吟诗长薜萝。", 
            "始向新春歌伐木，忽逢佳士赴卷阿。", 
            "面如吕叟精神王，身似章公贵气多。", 
            "既出不应犹为我，未知贤者意如何。"
        ], 
        "title": "送许状元（奕）赴召", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "踏车如市水如金，守闸如城不放人。", 
            "共倚河渠通北使，可怜膏泽养边臣。", 
            "平生自计更蓑笠，此日何颜玷搢绅。", 
            "欲换小舟跳堰去，沙边渔子得相亲。"
        ], 
        "title": "五日常州借闸", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "红锦山颠著醉眸，赤栏杆外数花头。", 
            "烟中月下看不足，叶里花间睡即休。", 
            "迷住子规疑蜀国，归来黄鹄认柯邱。", 
            "他时我与君为对，莲叶中间作钓舟。"
        ], 
        "title": "寄题临江徐氏海棠巢", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "张叟至今怜项叟，杭州依旧忆荆州。", 
            "亥年诗到子年答，十月书来正月收。", 
            "了女了儿多已过，半饥半饱不须愁。", 
            "且图今日胜前日，一任黑头成白头。"
        ], 
        "title": "答张功甫寺丞", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "莫向西风怨雨寒，登高元自不须乾。", 
            "葛巾漉酒何妨湿，破帽沾泥亦足欢。", 
            "唤醉自应泉洒面，养花兼得露盈盘。", 
            "游人几许重阳恨，凭仗新诗一笑宽。"
        ], 
        "title": "次韵重阳值雨", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "西船满载下东州，客子相传不作羞。", 
            "官长独称今有属，川人争诵古无俦。", 
            "扪心但欲全吾宝，行世何尝异此舟。", 
            "为报乡闾看解橐，清冰寒露胜琳球。"
        ], 
        "title": "送曹提干归永嘉兼寄陈君举舍人 其一", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "问讯东嘉老紫薇，年来多病世人知。", 
            "坐亲红炭犹觞客，日饭黄芽未废诗。", 
            "左氏释经工定了，周官著论梦应衰。", 
            "西清眷眷君王意，欲唤申公草汉仪。"
        ], 
        "title": "送曹提干归永嘉兼寄陈君举舍人 其二", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "欲劝临歧酒一卮，若为啼笑若为词。", 
            "情怀作恶中年后，亲友相分久病时。", 
            "少壮岂知人寂寞，庭闱方待子飞驰。", 
            "饮阑百丈牵江去，挂起西川五色旗。"
        ], 
        "title": "劝醇甫酒", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "篮舆出郭转墙隈，欲老芙蕖尽意开。", 
            "天气已凉犹索热，官身得去未忙回。", 
            "舟行何物非诗句，病后无情是酒杯。", 
            "一笑团栾今在目，细挑灯火话蓬莱。"
        ], 
        "title": "二十九日出暗门循城至北关登舟", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "老子年来惊五馈，闭门不出动经旬。", 
            "谁家花有倾城色，何处园无持酒人。", 
            "直以故书消遣日，短于佳句柰何春。", 
            "东君似欲相料理，柳外风来絮满身。"
        ], 
        "title": "不出", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "秋千飞去过墙枝，风乙归来矮屋楣。", 
            "春色一如前度晚，鬓毛多似去年衰。", 
            "碧云莫唱愁红曲，黄鸟休歌代木诗。", 
            "方寸不禁如许思，门前杨柳正开眉。"
        ], 
        "title": "寒食道中", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "东里相君新说似，茶陵军使美无穷。", 
            "谁知楚户南公口，更说沂康别驾功。", 
            "人借一凉鏖铄石，天开四荚照垂蓬。", 
            "不争玉女秋期日，自醉金公生数中。"
        ], 
        "title": "林通判", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "车中倒载笑儿童，马上扶行夹骥熊。", 
            "安得风流如杜甫，偶然日夕似山公。", 
            "幸无风雨成三厄，遇有圣贤须一中。", 
            "数寄短章劳侍史，捲舒时得近春葱。"
        ], 
        "title": "醉归再用前韵", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "夭夭雀舌变枪旗，旟旆旃旌忽四驰。", 
            "槐火已登新鼎味，松风犹动故园思。", 
            "森森苦口难追俗，脉脉甘津恐后时。", 
            "何似当初陆鸿渐，莫将名字世人知。"
        ], 
        "title": "新茶（三月十三日）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "溪上幽人拾旧查，洞中丁户采新芽。", 
            "欲乘赤鲤惭仙骨，自瀹霜毫爱乳花。", 
            "莋路跨骡胜五马，邮筒得酒散双衙。", 
            "武夷道士知君否，正拥风鸾里月茶。"
        ], 
        "title": "以琴高鱼茶芽送范蜀州", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绕舍晴波聚钓仙，五龙祠畔柳洲前。", 
            "清虚不类侯家屋，轮奂曾资母后钱。", 
            "三面轩窗秋水观，四时箫鼓夕阳船。", 
            "揽将山北山南翠，独有黄昏得景全。"
        ], 
        "title": "环碧园", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "仙根曾就华峰移，净引湘波出浴妃。", 
            "龙护先皇三字在，燕居旧尹一清非。", 
            "风檐摇影凉姿媚，月槛迷香冷艳肥。", 
            "平展水天菱唱远，竹山苍翠自成围。"
        ], 
        "title": "玉莲堂", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "莫问南漪与玉壶，杜鹃还更试花无。", 
            "坡仙一顾吟空老，地主频更景不殊。", 
            "船出断桥春溆远，钟传萧寺晚楼孤。", 
            "山明水秀轩扉敞，落日渔歌过里湖。"
        ], 
        "title": "玉壶园", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "潋滟澄波漾彩椽，柳丝晴绊俊游鞭。", 
            "傍湖莫厌官楼水，得月无如此地先。", 
            "迎榜书生空绛帐，抱琴才子沃金船。", 
            "壶天萧爽人人醉，雪色屏风画谪仙。"
        ], 
        "title": "先得楼", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "几眠几醒几清明，万态风流学老成。", 
            "古翠碧连云洞杳，夕阳西捲射场平。", 
            "絮团破径应迷蝶，枝压荒墙不露莺。", 
            "如此多栽堪卜隐，苦无十亩秫田耕。"
        ], 
        "title": "古柳林", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "拥湖营圃藉元勋，景色天然曲折分。", 
            "水脉窨花通活港，洞基垒石走空云。", 
            "千间大厦归春梦，一撮危亭纳夕曛。", 
            "扁画自悬碑自压，当年何事立孤坟。"
        ], 
        "title": "云洞园", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "霍家山下敞行宫，溜水桥西透鼓钟。", 
            "古迹建平遗烈在，春风广惠历朝封。", 
            "露台献社呈苍马，阴壁飞旌绘赤龙。", 
            "蚁聚乞灵人散后，云街雨陌撼涛松。"
        ], 
        "title": "霍山祠", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "山腰溜脉出遥峰，隔断西湖翠几重。", 
            "叠甃漫依僧刹久，煎茶曾入翰林供。", 
            "亭心覆雨涂丹凤，石口嘘云喷玉龙。", 
            "何日星驰天使绝，不知谁利涅槃宗。"
        ], 
        "title": "涌泉", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "土城聚落界西东，业在浇畦夺化工。", 
            "接死作生滋夜雨，变红为白借春风。", 
            "几家衣食花姿异，两岸园池地势同。", 
            "病叟扶锄锄晚照，前身莫是橐驼翁。"
        ], 
        "title": "东西马塍", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "函开函闭管年丰，白傅能方夏禹功。", 
            "湖石记埋泥藓里，斗门字蚀水花中。", 
            "犁平阡陌犹春雨，船载笙歌自晚风。", 
            "遍倚暮阑怀古往，月明无奈瀑声空。"
        ], 
        "title": "石函桥", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠微四绝载蓬瀛，柳引游人入画屏。", 
            "诗借乐天传得久，山因和靖隐来灵。", 
            "半空梁驾桥阑赤，一道腰分草界青。", 
            "妆点风光如此盛，藕花香里又三亭。"
        ], 
        "title": "孤山路", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "瑶台瑞满玉皇家，泽溥山巅与水涯。", 
            "鱼跃鸢飞函德意，天长地久演年华。", 
            "金摇巨扁双龙护，翠掩高碑一字差。", 
            "须信石顽能万古，老龟无语问莺花。"
        ], 
        "title": "德生堂", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "望极湖山变幻奇，万千光景自纷披。", 
            "妙分西子争妍态，绝想东坡得句时。", 
            "柳径曲埋兜率寺，花阴直接放生池。", 
            "内官爱展亭台去，尽付年华与酒卮。"
        ], 
        "title": "总宜园", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绣毂青骢骤晚风，柳丝翠袅石阑红。", 
            "彩篙刺水停飞鹢，华表侵云截卧虹。", 
            "杖屦谁归瀛屿去，笙歌自补玉壶空。", 
            "重招张祜商新咏，不与当时藓合同。"
        ], 
        "title": "断桥", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "不是金涂丈六仙，庄严法界想西天。", 
            "自因僧净镌空像，谁说秦皇缆海船。", 
            "全体未知何日现，半生且坐此山禅。", 
            "石头照水无尘土，饱听钟声杂管弦。"
        ], 
        "title": "大佛头", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "白云几叠翠岚重，往往疏钟出梵宫。", 
            "石骨谁人镌佛像，岭头何处觅仙翁。", 
            "楼台水月丹青地，帘幕莺花锦绣丛。", 
            "游子莫支苍竹去，风雷容易起虚空。"
        ], 
        "title": "葛岭", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "咸平曾有募缘僧，遍走街坊负叔称。", 
            "定力一坚无外想，窣波七级可中兴。", 
            "愚夫春日烧冥𥯃，道者昏时炙梵灯。", 
            "祗怪青龙行雨过，烟云遍护最高层。"
        ], 
        "title": "保叔塔", 
        "type": "律诗", 
        "yun": "蒸"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "岌嶪山形丑莫收，傍湖独整傲春秋。", 
            "几株乌桕无根在，一幅华阳有样留。", 
            "寒日霜乾还掠额，晓天岚重且遮头。", 
            "东篱漉酒人知得，醒立风前不可求。"
        ], 
        "title": "巾子山", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "园门当路掩清华，乔木灵根裹翠霞。", 
            "地拥楼台齐葛岭，天分香影傍林家。", 
            "中兴勋将曾营业，外邸王孙且看花。", 
            "月色水光三十里，何人来此泛仙槎。"
        ], 
        "title": "水月园", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "云翘雨佩有遗仙，香火宁随世道迁。", 
            "庙始大同年纪著，额颁乾化敕碑镌。", 
            "凤閒露辇荒瑶草，龙湿秋衣剪玉莲。", 
            "堤上创新谁述记，却无门外一泓泉。"
        ], 
        "title": "水仙庙", 
        "type": "律诗", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "不记京华路，西行有几程。", 
            "因君一言别，动我十年情。", 
            "野水涵天碧，山花照眼明。", 
            "春风马蹄急，得意向东城。"
        ], 
        "title": "送高仲发赴铨 其一", 
        "type": "律诗", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "多应无旅思，天气正春暄。", 
            "柳送行时路，花迎到处村。", 
            "捷书新得意，诗句旧曾论。", 
            "独坐相思日，东风静扫门。"
        ], 
        "title": "送高仲发赴铨 其二", 
        "type": "律诗", 
        "yun": "元"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "此日携家去，休言惜远离。", 
            "江天虽雨意，客路正花时。", 
            "击楫漫长啸，把书常自随。", 
            "为官闲亦好，竹外鹤偏宜。"
        ], 
        "title": "送薛子舒华亭造船场", 
        "type": "律诗", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "五言律诗", 
        "text": [
            "又上篮舆去，西风暂放晴。", 
            "雾深孤屿没，日薄片云明。", 
            "诗思通山色，琴怀澹客情。", 
            "悬知百里路，分作两三程。"
        ], 
        "title": "雨后到芙蓉村", 
        "type": "律诗", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "夜半横空一片云，云边明月带疏星。", 
            "松关露重惊飞鹊，荷渚风轻低度萤。", 
            "粟缀嫩黄怀老圃，酒篘新绿见虚亭。", 
            "秋吟不作相思调，许我西湖伴醉醒。"
        ], 
        "title": "浸碧亭月夜", 
        "type": "律诗", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "云阁凭高起暮愁，西风吹作帽檐秋。", 
            "烟林回薄地欲转，水国苍茫天共浮。", 
            "富贵从来联后乘，行藏何处借前筹。", 
            "东篱又负黄花约，新月光中一献酬。"
        ], 
        "title": "九日登真如阁", 
        "type": "律诗", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "秋浦星郎旧隐居，石巢长伴竹萧疏。", 
            "寒窗细酌月来往，暑槛残编风卷舒。", 
            "砚滴净涵天地秘，炉烟闲接水云虚。", 
            "风流格调今犹在，有子挑灯读父书。"
        ], 
        "title": "韩吏部竹隐亭", 
        "type": "律诗", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "松柏苍苍荫碧澜，碧澜深处有龙蟠。", 
            "清闲日月长廊静，惨澹云烟画阁寒。", 
            "林鸟忽鸣疑悟道，石矶危坐似逃禅。", 
            "天台行客东嘉友，一笑春风共倚栏。"
        ], 
        "title": "水陆寺", 
        "type": "律诗", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "三年涕血渍槃蔬，蓬首春风未欲梳。", 
            "客病屡惊几死去，母慈常念有生初。", 
            "乞文西麓标铭墓，立石东山伴倚庐。", 
            "恩到九原那可答，近来和泪看除书。"
        ], 
        "title": "寄谢周西麓国博", 
        "type": "律诗", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言律诗", 
        "text": [
            "双溪风月只当年，客梦寻君屡慨然。", 
            "万里青云谁览镜，一窗黄卷自鸣鞭。", 
            "病馀念此怀忧乐，醉里从其号圣贤。", 
            "多少离情那写似，排空烟柳绿无边。"
        ], 
        "title": "次韵杜十三丈", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "待次吴陵邑，身修道日章。", 
            "兰陔留古郡，花县得邻乡。", 
            "未即抟扶上，端嫌代斲伤。", 
            "萧閒文墨外，乐趣问濠梁。"
        ], 
        "title": "次韵大人待次吴陵邑五首 其一", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "待次吴陵邑，优哉阅岁年。", 
            "凤池疏海角，鶠阁竦城颠。", 
            "莳药时分颖，栽花自溉泉。", 
            "新篇谈笑就，寄自鲁邦传。"
        ], 
        "title": "次韵大人待次吴陵邑五首 其二", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "待次吴陵邑，行趋宝婺邦。", 
            "葱茏连越岫，澄澈泳桐江。", 
            "八咏风生座，双林月映窗。", 
            "胜游知不晚，官履欲飞双。"
        ], 
        "title": "次韵大人待次吴陵邑五首 其三", 
        "type": "律诗", 
        "yun": "江"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "待次吴陵邑，常安揭小轩。", 
            "祗从支遁隐，不问景纯言。", 
            "颜巷居多乐，陶庐似少喧。", 
            "朝歌屈虞诩，清切未殊恩。"
        ], 
        "title": "次韵大人待次吴陵邑五首 其四", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "待次吴陵邑，鹂黄报早春。", 
            "红归花蕾浅，青到柳梢新。", 
            "穷约那趋俗，虚缘自葆真。", 
            "荣枯多反衍，坐笑党频频。"
        ], 
        "title": "次韵大人待次吴陵邑五首 其五", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "下位沉英俊，青编乐自多。", 
            "官曹依绿水，词笔注黄河。", 
            "初日嗟贪鼠，今年未饮鹅。", 
            "陪京资禄养，何计免奔波。"
        ], 
        "title": "和送张元方南京掾", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "治剧知非称，投閒得退栖。", 
            "聊从诗酒污，顿免簿书迷。", 
            "幻界荣枯小，真乘宠辱齐。", 
            "横林孤馆静，辰发踏荒鸡。"
        ], 
        "title": "题横林馆", 
        "type": "律诗", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "寓馆飘风雨，高文耀日星。", 
            "閒身关历览，左宦在零丁。", 
            "不见雌雄行，空存长短亭。", 
            "襄阳知渐近，岘首映寒坰。"
        ], 
        "title": "题须江驿", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "沙冈牛酒市，渺岸指前程。", 
            "断梗随鸥远，残霞与鹜平。", 
            "村声喧坱莽，林影倒澄瀛。", 
            "俗物难遮眼，支离病骨轻。"
        ], 
        "title": "次韵李子京宋城道中诗三首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "通涂了无畏，清世足章程。", 
            "击壤民风乐，持衡国势平。", 
            "米盐丰道路，桴鼓静寰瀛。", 
            "佳气葱葱近，心随过鸟轻。"
        ], 
        "title": "次韵李子京宋城道中诗三首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "积累三冬学，淹通万古程。", 
            "孤高吴子札，该洽蜀君平。", 
            "曹事今司李，官封近接瀛。", 
            "公侯阶有渐，五斗未容轻。"
        ], 
        "title": "次韵李子京宋城道中诗三首 其三", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "素节清霜重，金苞照座隅。", 
            "根深容四老，品贵入三都。", 
            "骚客真宜友，侯封未易奴。", 
            "旧时书两庙，感事涕沾濡。"
        ], 
        "title": "寄题海会晚实轩", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "危亭耸山巅，萦纡一径穿。", 
            "林深将蔽日，涛怒欲浮天。", 
            "江北迷堤树，淮南起饷烟。", 
            "结庵容寄傲，从此息攀缘。"
        ], 
        "title": "登搀云亭和工部兄韵", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "青鞋访云水，僧馔饫茭蒲。", 
            "落拓人谁识，迂愚世所无。", 
            "鴳鹏从物化，牛马任人呼。", 
            "世事何须问，诸公在禁途。"
        ], 
        "title": "次韵和庆善游圆觉寺归四首时仆亦方自径山归 其一", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "步屧寻幽子，谈玄孰造微。", 
            "离群虽念独，选胜遂忘归。", 
            "世路从争席，年华逼授衣。", 
            "平生付双琐，手抚送鸿飞。"
        ], 
        "title": "次韵和庆善游圆觉寺归四首时仆亦方自径山归 其二", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "招提行问道，末学倦编蒲。", 
            "不际方为际，应无令尽无。", 
            "归来聊自赋，隐去谢人呼。", 
            "宦路分夷险，平生谁识途。"
        ], 
        "title": "次韵和庆善游圆觉寺归四首时仆亦方自径山归 其三", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "黄花兼露重，白鸟带烟微。", 
            "云伴渊明出，风随曾点归。", 
            "经丘携芰制，视膳辍兰衣。", 
            "景物供清兴，诗高直欲飞。"
        ], 
        "title": "次韵和庆善游圆觉寺归四首时仆亦方自径山归 其四", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "流莺惊节物，乐事二毛前。", 
            "山简不堪醉，渊明方欲眠。", 
            "谈馀愁似茧，坐久腹如蝉。", 
            "日出重游衍，残花有杜鹃。"
        ], 
        "title": "夜归不寐", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "二九依辰至，追欢付曲生。", 
            "竹根拚醉卧，菊蕊正牵情。", 
            "杜曲酬佳节，陶翁爱此名。", 
            "吹花更吹帽，相值得豪英。"
        ], 
        "title": "次韵庆善九日", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "异县逢佳节，羁愁太瘦生。", 
            "黄花真解事，白首缓伤情。", 
            "十日尚堪醉，一杯犹有名。", 
            "眼前多胜士，何必洛中英。"
        ], 
        "title": "庆善再和复和", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "幽居无俗韵，胜事特关心。", 
            "研度疲三豕，床敷戏一禽。", 
            "覆舟棋自戒，中圣酒时斟。", 
            "萧洒侯来访，窗前绿透林。"
        ], 
        "title": "幽居二首 其一", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "名胜音尘隔，怀贤自渴饥。", 
            "千岩耸秀处，一榻独悬时。", 
            "盛夏衣裳懒，深林枕簟宜。", 
            "招邀何以待，数卷谪仙诗。"
        ], 
        "title": "幽居二首 其二", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "四月麦已熟，清寒久不禁。", 
            "林深来蜀魄，屋破绝燕禽。", 
            "幽屏儿仍出，贫居病更侵。", 
            "萧然北窗下，趺坐独求心。"
        ], 
        "title": "即事二首 其一", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "巷转柔桑陌，门依绿柳桥。", 
            "因人嫌碌碌，拔俗自超超。", 
            "嫩碧半篙涨，残红一眼飘。", 
            "卑栖有微分，斥鴳得逍遥。"
        ], 
        "title": "即事二首 其二", 
        "type": "律诗", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "为适閒中趣，晴窗试墨卿。", 
            "磨研轻有晕，条畅细无声。", 
            "紫玉浮云净，寒烟点漆明。", 
            "鸟鸣春昼寂，一笑万缘轻。"
        ], 
        "title": "试墨", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "昨日持三白，今朝解八支。", 
            "聊为犀首饮，尽笑虎头痴。", 
            "冠履从来懒，杯铛且自持。", 
            "是中多乐趣，勿遣外人知。"
        ], 
        "title": "微雨小饮客至阍人辞以出令追路已不及偶作", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "古甃泓澄浅，涓涓似有源。", 
            "蒸云骤游宇，吹雨忽翻盆。", 
            "泉伏微如蠋，泥蟠肆任蚖。", 
            "崭然头角见，坐禠叶公魂。"
        ], 
        "title": "龙井", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "一室飞山腹，蜿蜒像设精。", 
            "班传五色贵，食辨百花名。", 
            "睡颔应难探，云鳞讵可婴。", 
            "从祈得甘泽，栖壁有碑铭。"
        ], 
        "title": "龙堂", 
        "type": "律诗", 
        "yun": null
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "寒食观山道，佳城隔垄分。", 
            "赵公今不武，蒋老去修文。", 
            "歌薤犹前日，栽松已插云。", 
            "生平各投分，絮酒荐蒿焄。"
        ], 
        "title": "观山谒蒋叔明（静）赵邻叔（汝翼）二坟", 
        "type": "律诗", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "天作元符合，哀荣极始终。", 
            "陵陪永泰近，礼视孝章隆。", 
            "匰主跻新庙，廞衣贲下宫。", 
            "柏城连献悯，萧瑟夜台风。"
        ], 
        "title": "昭怀皇后挽歌词二首 其一", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "寂寞崇恩殿，飙轮去弗还。", 
            "尊名千古外，显册两朝间。", 
            "座冷金釭暖，香消玉釜閒。", 
            "神游返姑射，脱屣谢尘寰。"
        ], 
        "title": "昭怀皇后挽歌词二首 其二", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "席宠三台后，疏恩八座荣。", 
            "朝廷真大蔡，边鄙更长城。", 
            "戾社符刀梦，王墀识履声。", 
            "阴功归壤子，衮衮出名卿。"
        ], 
        "title": "李楚老尚书挽歌词三首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "东里推人杰，西清列从班。", 
            "裤襦康二蜀，裘带靖三关。", 
            "赤白囊无警，朱丹毂遂还。", 
            "登龙门旧贵，奕叶道家山。"
        ], 
        "title": "李楚老尚书挽歌词三首 其二", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "得谢恩重起，追荣爵更崇。", 
            "龙蛇新岁忌，鹓鹭旧行空。", 
            "图象人怀惠，尊名帝念功。", 
            "遭时淹陈寔，大耋偶相同。"
        ], 
        "title": "李楚老尚书挽歌词三首 其三", 
        "type": "律诗", 
        "yun": "东"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "相将除夜南风起，雁已声声向北飞。", 
            "骤暖定知为雪骨，瘦年终不似冬肥。", 
            "日来病可方开酒，节下春回稍减衣。", 
            "正好伴公湖上去，孤山观里看梅归。"
        ], 
        "title": "简道安", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "平生南涧古遗民，初度招呼我辈人。", 
            "每听谑谈须绝倒，极知老气政轮囷。", 
            "杯盘满坐添灯火，儿女成行劝主宾。", 
            "但愿吾侪似梅柳，年年相见一回新。"
        ], 
        "title": "涧泉招饮次日乃生朝", 
        "type": "律诗", 
        "yun": "真"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "隔篱人语自喧嘲，紧闭苔扉不许敲。", 
            "谈麈带尘悬屋角，牵牛承露上林梢。", 
            "投闲得计心常足，拟古成编手自抄。", 
            "风雨欲来偏感处，蚁先移穴鹊移巢。"
        ], 
        "title": "平居遣兴", 
        "type": "律诗", 
        "yun": "肴"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "洞里桃花自古初，人间尘事几乘除。", 
            "重来渔父难相觅，前度刘郎未忍疏。", 
            "画楫迎逢春女渡，采符供奉岁朝书。", 
            "嫣然似共幽篁语，占尽风光奈得渠。"
        ], 
        "title": "桃花", 
        "type": "律诗", 
        "yun": "鱼"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "晴岚漠漠水溶溶，落叶遮船翠盖重。", 
            "秋色尽为渔者占，山光多向道人浓。", 
            "云连合抱前村树，涧绕飞来小朵峰。", 
            "送罢夕阳迎素月，楼台高下自鸣钟。"
        ], 
        "title": "西湖泛舟入灵隐山", 
        "type": "律诗", 
        "yun": "冬"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "寄远含芳别陇头，胡沙漠漠去无休。", 
            "谁招青冢千年魄，散作黄昏万斛愁。", 
            "画角霜清肠屡断，花光墨淡影空留。", 
            "年年最忆前村夜，一段孤明雪亦羞。"
        ], 
        "title": "梅花", 
        "type": "律诗", 
        "yun": "尤"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "远怀日与静相宜，山色窥帘涧撼扉。", 
            "野草自花聊献笑，重云不雨谩垂衣。", 
            "人间事业难争长，睡里工夫独造微。", 
            "却怪蒙庄犹寐语，梦为胡蝶未忘机。"
        ], 
        "title": "幽居", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "黛拂双眉粉衬毫，翅烘晴日伴相遭。", 
            "戏勾稚子从花远，恐惹游丝莫斗高。", 
            "栩栩倏来仍易散，深深交舞为谁劳。", 
            "吴王花草滕王笔，千载风流敌楚骚。"
        ], 
        "title": "蝶", 
        "type": "律诗", 
        "yun": "豪"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "陌上春泥苦未乾，绛唇渐吐不禁寒。", 
            "海棠尚晚教谁伴，山帽冲风每自看。", 
            "声好最怜清晓卖，味甘长记绿阴团。", 
            "年年过雨胭脂落，时序关心有几般。"
        ], 
        "title": "杏花", 
        "type": "律诗", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "摩挲只作钓矶看，相伴秦翁且住山。", 
            "霜洗旧棱人共瘦，藓侵孤韵鹤同闲。", 
            "因思樵牧分争处，已过唐虞揖逊间。", 
            "风月满林时憩寂，三生幽事梦中还。"
        ], 
        "title": "林间石", 
        "type": "律诗", 
        "yun": "删"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "微波漾漾雨濛濛，岸脚烟莎间水荭。", 
            "照影已无双鬓绿，关心犹有一丝风。", 
            "鸳鸯对浴红衣扑，菡萏相亲翠盖笼。", 
            "醉舞梦吟皆胜处，个中非异亦非同。"
        ], 
        "title": "夏日池上", 
        "type": "律诗", 
        "yun": "东"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "凭高每叹昔人非，空有群峰碍落晖。", 
            "大雅风流谁举似，长安秋草又衰微。", 
            "寒花负约开犹懒，幽鸟忘机趁不飞。", 
            "来往半生堪记处，西村灯火夜船归。"
        ], 
        "title": "孤山后写望", 
        "type": "律诗", 
        "yun": "微"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "桃李粗疏合负荆，岁寒标格许谁并。", 
            "花中有道须称最，天下无香可斗清。", 
            "倚竹向人如少诉，临流窥影更多情。", 
            "何当唤取湘累起，伴我空山茹落英。"
        ], 
        "title": "梅花", 
        "type": "律诗", 
        "yun": "庚"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "水接遥空分外宽，孤山月出静中看。", 
            "疑从弱水移圆峤，似共姮娥住广寒。", 
            "秋雨秋风初过后，荷花荷叶半凋残。", 
            "西村数点归鸦湿，老子新题墨未乾。"
        ], 
        "title": "孤山后舟中写望", 
        "type": "律诗", 
        "yun": "寒"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "荡荡春风草木香，茫茫泽国水云长。", 
            "莺来占柳为歌院，蝶去寻花作醉乡。", 
            "闲与物情聊品带，老于文字懒巡行。", 
            "望中别有关情处，几度朝阳又夕阳。"
        ], 
        "title": "酬画上人石湖春望", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "小亭终日对幽丛，兀坐无言似定中。", 
            "苍藓静连湘竹紫，绿阴深映蜀葵红。", 
            "猫来戏捉穿花蝶，雀下偷衔卷叶虫。", 
            "斜照尚多高柳少，明年更欲种梧桐。"
        ], 
        "title": "小亭", 
        "type": "律诗", 
        "yun": "东"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "时俗常谈已断霜，雨寒翻著絮衣裳。", 
            "花枝照眼堂堂去，茗椀关心故故香。", 
            "杨柳稍传莺割据，茅茨敢望燕商量。", 
            "旧游莫诵兰亭语，自觉中年易感伤。"
        ], 
        "title": "上巳呈严叟", 
        "type": "律诗", 
        "yun": "阳"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "急雨捎荷分外奇，珠玑狼籍锦纷披。", 
            "下塘六月关心处，西塞扁舟入手时。", 
            "却傍青芦深处宿，还思白石去年诗。", 
            "平生浩荡烟波趣，月淡风微只自知。"
        ], 
        "title": "荷叶浦中", 
        "type": "律诗", 
        "yun": "支"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "北窗隐隐透南薰，老子全身是此君。", 
            "冷入鱼腮池面雨，静连禽语树头云。", 
            "苔因觅句行来破，石为观空坐得温。", 
            "时事自多无耳听，长安虽近不曾闻。"
        ], 
        "title": "戊辰夏五过抱朴岩", 
        "type": "律诗", 
        "yun": null
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "六月西湖带雨山，小舟终日傍鸥闲。", 
            "风烟如许关情甚，宾主相推下语难。", 
            "几点送君归大雅，一凉今夜满长安。", 
            "江湖远思知多少，归去风前各倚栏。"
        ], 
        "title": "六月一日同姜白石泛湖", 
        "type": "律诗", 
        "yun": null
    }, 
    {
        "author": "葛郛", 
        "era": "宋", 
        "subtype": "五言绝句", 
        "text": [
            "玉屑装龙脑，云衣覆麝■。", 
            "何堪夜来雪，香色两凄迷。"
        ], 
        "title": "梅花", 
        "type": "绝句", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "羁宦新来作恶，穷途谁肯相从。", 
            "追攀十日水云中。", 
            "情谊知君独重。", 
            "寂寂回廊小院，冥冥细雨尖风。", 
            "凤山香雪定应空。", 
            "昨夜疏枝入梦。"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "山镇红桃阡陌，烟迷绿水人家。", 
            "尘容误到只惊嗟。", 
            "骨冷玉堂今夜。", 
            "莫对佳人锦瑟，休辞洞府流霞。", 
            "峰回路转乱云遮。", 
            "归去空传图画。"
        ], 
        "title": "西江月 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "通白轻红溢万枝。", 
            "浓香百和透丰肌。", 
            "丹山威凤势将飞。", 
            "玉镜台前呈国艳，沈香亭北映朝曦。", 
            "如花惟有上皇妃。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "可惜随风面旋飘。", 
            "直须烧烛看娇娆。", 
            "人间花月更无妖。", 
            "浓丽独将春色殿，繁华端合众芳朝。", 
            "南床应为醉陶陶。"
        ], 
        "title": "浣溪沙 其一 木芍药词", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "东道殷勤玉斝飞。", 
            "华灯倾国拥珠玑。", 
            "玉奴嫌瘦玉环肥。", 
            "缥缈幸闻缑岭曲，参差犹隔夏侯衣。", 
            "放开云月出清辉。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "溪岸沈深属泛蘋。", 
            "倾城容貌此推轮。", 
            "可怜虚度二年春。", 
            "暮暮来时骚客赋，朝朝新处后庭人。", 
            "天留花月伴羁臣。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "斗鸭栏边晓露沾。", 
            "华堂醉赏轴珠帘。", 
            "插花人好手纤纤。", 
            "遮护轻寒施翠幄，标题仙品露牙签。", 
            "词人遗恨独江淹。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "今夜风光恋渚蘋。", 
            "欲教四角出车轮。", 
            "金钗离立座生春。", 
            "神女恍惊巫峡梦，飞琼原是阆风人。", 
            "诏封后院宠儒臣。"
        ], 
        "title": "浣溪沙 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "风过涟漪纹縠细。", 
            "十指香檀，惊破交禽睡。", 
            "野蔌溪毛真易致。", 
            "风流未减兰亭会。", 
            "击汰千艘供洛禊。", 
            "映水垂杨，万缕拖浓翠。", 
            "小海一声波上戏。", 
            "殷勤留客千金意。"
        ], 
        "title": "蝶恋花 和王廉访", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "山外半规残日，云边一缕馀霞。", 
            "满城飞雪散苕花。", 
            "万顷溪连罨画。", 
            "柳恽风流旧国，鹤龄潇洒人家。", 
            "肯嗟流落在天涯。", 
            "云水从今起价。"
        ], 
        "title": "西江月 其一 次韵林茂南博士杞泛溪", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "晚路交游绿酒，平生志趣青霞。", 
            "霜风时节近黄花。", 
            "泛宅舟将鹢画。", 
            "不分两溪明月，夜深只属渔家。", 
            "今朝清赏寄情涯。", 
            "肯向萦涂索价。"
        ], 
        "title": "西江月 其二 三月初六日席上代监酒和", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "雪壁歌词题尚湿，春风又见轻红。", 
            "一枝斜插映头峰。", 
            "不辞连夜赏，银烛透纱笼。", 
            "白发欺人今老矣，尊前羞见繁秾。", 
            "清香尤嫪虎溪风。", 
            "海棠须避席，佳种谩蚕丛。"
        ], 
        "title": "临江仙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "自古吴兴称冷僻，菰城水浸粼粼。", 
            "回星难望使车尘。", 
            "如何三日饮，并有五行人。", 
            "文似枚皋加敏速，记书易若张巡。", 
            "幕中无用郤嘉宾。", 
            "他年浮枣会，莫忘两溪春。"
        ], 
        "title": "临江仙 其一 燕诸部使者", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "千古乌程新酿美，玉觞风过粼粼。", 
            "歌声未办起梁尘。", 
            "九天持斧客，来作绣衣人。", 
            "夙有辞华惊乙览，传闻献颂东巡。", 
            "未应握节久宾宾。", 
            "一封驰诏旨，却醉上林春。"
        ], 
        "title": "临江仙", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "小样洪河分九曲，飞泉环绕粼粼。", 
            "青莲往事已成尘。", 
            "羽觞浮玉甃，宝剑捧金人。", 
            "绿绮且依流水调，蓬蓬釂鼓催巡。", 
            "玉堂词客是佳宾。", 
            "茂林修竹地，大胜永和春。"
        ], 
        "title": "临江仙 与叶少蕴梦得上 其三 巳游法华山九曲池流杯", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "两年人住岂无情。", 
            "别乘辞华四水清。", 
            "何事千钟勤饮饯，故知一别未能轻。", 
            "解龟虽幸樊笼出，挂席还愁海汐平。", 
            "江草江花都是泪，骊驹休作断肠声。"
        ], 
        "title": "瑞鹧鸪 和通判送别", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "千叠云山万里流。", 
            "坐中碧落与鳌头。", 
            "真意见嬉吾已领。", 
            "烟景。", 
            "不辞捧诏久汀洲。", 
            "老去一官真是漫。", 
            "溪岸。", 
            "独馀此兴未能收。", 
            "留与吴儿传胜事。", 
            "长记。", 
            "赤栏桥上揽清秋。"
        ], 
        "title": "定风波 与叶少蕴、阵经仲、彦 文燕骆驼桥，少蕴作，次韵二首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "步屧对东风。", 
            "细探春工。", 
            "百花堂下牡丹丛。", 
            "莫恨使君来便去，不见鞓红。", 
            "雾眼一衰翁。", 
            "无意芳秾。", 
            "年来结习已成空。", 
            "寄语国香雕槛里，好为人容。"
        ], 
        "title": "浪淘沙令 将去南阳作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "共喜新凉大火流。", 
            "一声水调听歌头。", 
            "况有修蛾兼粉领。", 
            "佳景。", 
            "谢公无不碍沧洲。", 
            "平昔短檠真大漫。", 
            "气岸。", 
            "老来都向酒杯收。", 
            "云水光中修禊事。", 
            "犹记。", 
            "转头不觉已三秋。"
        ], 
        "title": "定风波 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "出门西笑。", 
            "千里长安道。", 
            "不用引离声，便登荣、十洲三岛。", 
            "画船珠箔，苹末水风凉，随柳岸，楚台人，景与人俱好。", 
            "应嗟见晚，玉殿生清晓。", 
            "正是妙年时，步承明、谋身须早。", 
            "轺车肤使，新逐凯歌回，恩绋重，彩衣轻，嘉庆知多少。"
        ], 
        "title": "蓦山溪 送李彦时", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "望云门外。", 
            "油壁如流水。", 
            "空巷逐朱幡，步春风、香河七里。", 
            "冶容炫服，摸石道宜男，穿翠霭，度飞桥，影在清漪里。", 
            "秦头楚尾。", 
            "千古风流地。", 
            "试问汉江边，有解佩、行云旧事。", 
            "主人是客，一笑强颁春，烧灯后，赏花前，遥忆年年醉。"
        ], 
        "title": "蓦山溪 天穿节 和朱刑掾二首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "小鱼如针锋，大鱼如柳叶。", 
            "舍之石斛中，泼泼逝鳞鬣。", 
            "秋毫麸与籺，腹果意各惬。", 
            "渺如在湖海，不叹杯水狭。", 
            "笑之复自笑，邑小大邦摄。", 
            "摇足已恐堕，一动不敢辄。", 
            "廪人给五斗，饘粥周儿妾。", 
            "虽然颇自适，携杖园日涉。", 
            "岂羡蝉冕窟，迁擢等常猎。", 
            "漆园信知鱼，非惟常梦蝶。"
        ], 
        "title": "盆池放鱼呈曹文中", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "石桥跨斯干，路转得佛庙。", 
            "叩钟集黑衣，迎我千指闹。", 
            "龙宫五十轴，金碧烂相照。", 
            "空翠沾我襟，冥濛认堂奥。", 
            "无乃张公超，五里方术妙。", 
            "邻居一逢掖，作名屣为倒。", 
            "莫言山未深，终当隐玄豹。"
        ], 
        "title": "辛卯次雾山大明院进士万廷老介来谒", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "昔子游鲁中，飘然起幽栖。", 
            "翛翛一书簏，长物无所携。", 
            "辛勤涉长道，足趼面目黧。", 
            "自言寡闻识，走俗多沉迷。", 
            "今不勇自奋，蹉跎将噬脐。", 
            "类渴欲石髓，如矇想金篦。", 
            "来簉胄子席，求言学端倪。", 
            "嗟予浅闻道，太仓之一稊。", 
            "松菊有荒径，桃李无成蹊。", 
            "胡能使谷似，每每赪颜低。", 
            "晨昏不予舍，三岁改摄提。", 
            "对案但苜蓿，有黍多无鸡。", 
            "一笑为流啜，甘若羊新刲。", 
            "秋霜八九月，絺绤临风凄。", 
            "宁甘范叔寒，不求故人绨。", 
            "夜窗经与史，短檠照栖栖。", 
            "靡曼一不顾，端如金日磾。", 
            "嘉子甚年少，老成同齿齯。", 
            "照庭真玉树，饤座称佳梨。", 
            "为文颇挺拔，绝去翰墨畦。", 
            "声华出诸彦，籍籍喧青齐。", 
            "遂收济北荐，谓即辞蒿藜。", 
            "如何尚龃龉，时命多乖暌。", 
            "方今天子圣，隆学古与稽。", 
            "美化浃辽夏，文星动娄奎。", 
            "郡邑各黉宇，夏屋华榱题。", 
            "师儒自廷授，望实多金闺。", 
            "大烹极鼎味，岂复嗟盐齑。", 
            "月书季有考，升舍兹其梯。", 
            "吾邦矧多士，擅富浙水西。", 
            "文华灿星斗，光彩腾虹霓。", 
            "似闻与二难，同起公堂跻。", 
            "侃侃共辉映，乳酪兼酥醍。", 
            "文高各扬迈，质美皆悬黎。", 
            "生资固不凡，器用况已犀。", 
            "先生力推引，同志无倾挤。", 
            "亨涂可自致，如车资軏輗。", 
            "明年拔寒俊，一封下芝泥。", 
            "乡校伫宾贡，跋马登隋堤。", 
            "谈笑取通显，岂直组与圭。"
        ], 
        "title": "寄友卿窄韵一首", 
        "type": "古风", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "神羊厌峨冠，铜虎出分土。", 
            "一区久未卜，薄遽归无所。", 
            "寓居得爽垲，众口粗安堵。", 
            "委怀荣槁外，长歌乐韶武。", 
            "自言倦霜台，笔端有萧斧。", 
            "毋宁乞小愒，松菊问衡宇。", 
            "未看武当山，聊踏南梁鼓。", 
            "浮生皆寄耳，莫作飘流苦。", 
            "要津况虚位，掀腾在仰俯。", 
            "政恐尺一来，均人隔绥抚。"
        ], 
        "title": "张周韩侍御迁居北市示诗次韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "李谟美梁州，独孤生窃笑。", 
            "声既杂夷乐，叠复误水调。", 
            "区区许云封，女子称商肖。", 
            "天宝小部乐，能使玉妃釂。", 
            "论竹取云梦，不老不可少。", 
            "七月望一周，生伐以此料。", 
            "韦郎衒名管，半曲裂数窍。", 
            "风流渺无继，是子差可教。", 
            "安得君山翁，渔艇巴陵道。", 
            "擪捻三五声，万籁发天妙。", 
            "清音彻四山，猿鸟惊飞噭。", 
            "大管藏合拱，直俟元君召。"
        ], 
        "title": "朱偃吹笛", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "豺虎纵郁攸，此寺神独赦。", 
            "楼台倚山腹，碧瓦粲相射。", 
            "奔崖插云霄，缩地见衡华。", 
            "竹翠染僧裾，泉声喧佛舍。", 
            "峰峦佳有馀，顾揖真不暇。", 
            "我欲陟山椒，嶝崄未应怕。", 
            "摩娑旧圣石，政恐嫌俗驾。", 
            "感慨明义师，徘徊一悲咤。"
        ], 
        "title": "壬辰次灵峰山百福院", 
        "type": "古风", 
        "yun": "祃"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "深公出东都，山色已清好。", 
            "流行沧江上，快意时绝倒。", 
            "洗尽眼界尘，招提迹如扫。", 
            "众挽来灵山，世故亦相恼。", 
            "平生爱山心，不厌更幽讨。", 
            "扪萝开细岑，脱履藉丰草。", 
            "聊烦坡陀石，坐此突兀老。", 
            "是身端如云，去住殊未保。", 
            "孤峰起孤烟，晴湖漾晴昊。", 
            "宾主两忘言，可为知者道。"
        ], 
        "title": "披云台", 
        "type": "古风", 
        "yun": "皓"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "一官三语掾，驱车大河北。", 
            "饭涩羹亦稀，哦诗写胸臆。", 
            "作者非难到，已自入阃域。", 
            "邮筒远相饷，我岂今衡尺。", 
            "粗能擿陇云，亦不误雌霓。", 
            "千里得行记，了了所见历。", 
            "士材有如此，磊落固易识。", 
            "寄语直指公，勿作寒蝉默。"
        ], 
        "title": "跋胡德辉（珵）诗卷", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "邗沟别清扬，十稔限南北。", 
            "羁游多面交，从谁吐心臆。", 
            "初筵群玉府，香誉蔼区域。", 
            "如何窾言加，进寸辄退尺。", 
            "归来赋郊居，邀客赏冰霓。", 
            "青云一蹙易，斜飞要游历。", 
            "水镜岂无人，瑾瑜固易识。", 
            "君子有常道，要不失语默。"
        ], 
        "title": "德辉次旧韵见寄复和", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "陈本太姬封，卒以夏姬乱。", 
            "君臣同宣淫，父子并遘患。", 
            "直谏泄冶死，诈忠巫臣窜。", 
            "郢兵讨少西，昊墟且为县。", 
            "呜呼女戎祸，陈祚仅如线。", 
            "馀波及羊舌，伯石实首难。", 
            "我行径株林，怀古一兴叹。", 
            "流波似当时，惟有城东涣。"
        ], 
        "title": "题柘城怀古亭", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "老人百念冷，看山独不足。", 
            "未能寻地肺，聊复访天目。", 
            "路出古浮山，木杪飞华屋。", 
            "松迷突兀殿，云锁窈窕谷。", 
            "高阁藏复道，朱栏穿屈曲。", 
            "羲和隐昆崙，借此休驺仆。", 
            "小摘园中蔬，充我属餍腹。", 
            "缅怀峨豸翁，草庐亲卜筑。", 
            "意恃金匕药，终亦戢一木。", 
            "不如学无生，妙谛祖身毒。"
        ], 
        "title": "癸巳次古浮山普慈寺", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "萧公老寺主，亦复知寻真。", 
            "大同筑精舍，招延羽衣宾。", 
            "园囿廓数里，严更纷徼巡。", 
            "东宫奋鸿笔，纪事传坚珉。", 
            "山基半吴境，高与帝所邻。", 
            "伟哉古石室，空洞容千人。", 
            "当年许远游，自此升玉宸。", 
            "至今雪山草，灵苗杂荆榛。", 
            "幽池湛寒水，亦说栖龙鳞。", 
            "灵物有变化，谁能穷其神。", 
            "窥临拟仙去，未信隔两尘。"
        ], 
        "title": "甲午次东天目山紫阳观梁武初置昭明太子勒碑纪当时恩奖之盛", 
        "type": "古风", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "蓐食起紫阳，憩寺始亭午。", 
            "清幽释子居，山影落窗户。", 
            "楼台互相临，云石粲可睹。", 
            "阴崖溜清泉，甘美过牛乳。", 
            "山僧立胜事，争以筠筒股。", 
            "表公久游方，妙谛明佛祖。", 
            "虽未众拆床，已见屦满户。", 
            "相携环翠堂，身觉度飞羽。", 
            "登临固已往，况乃真吾土。"
        ], 
        "title": "乙未次普信院与首座惟表谈道", 
        "type": "古风", 
        "yun": "麌"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "往岁遇寒食，亲宾相与娱。", 
            "飘零客异土，对之浑若无。", 
            "岂不念佳节，寸心愁欲枯。", 
            "花间有好鸟，劝我提胡卢。", 
            "一醉聊自适，醉梦归东吴。"
        ], 
        "title": "余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵 其一", 
        "type": "古风", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "异县遇寒食，怅然怀我家。", 
            "千里遥相望，各在天一涯。", 
            "佳节无与同，冉冉悲年华。", 
            "鸣禽花底聒，舞燕风中斜。", 
            "物情各自在，羁束诚可嗟。"
        ], 
        "title": "余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵 其二", 
        "type": "古风", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "天涯遇寒食，嘉节无与对。", 
            "独酌一杯酒，慷慨使心痗。", 
            "来者复可追，既往那复悔。", 
            "翛然畎亩心，敢忘犬马爱。", 
            "之推自欲隐，去去何所怼。"
        ], 
        "title": "余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵 其三", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "嘉节遇寒食，春阴犹作寒。", 
            "闽人不知重，浑作等闲看。", 
            "饧粥不复煮，青枫谁与钻。", 
            "开窗延霁景，脩竹正团栾。", 
            "翠眉双侍女，对此一樽残。"
        ], 
        "title": "余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵 其四", 
        "type": "古风", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "逐客已凄凉，矧复值寒食。", 
            "花深日迟迟，院静春寂寂。", 
            "雨馀山吐青，日落霞扫赤。", 
            "浙江渺何在，三月无消息。", 
            "弃置勿复陈，吾心乃如石。"
        ], 
        "title": "余谪沙阳地僻家远遇寒食如不知盖闽人亦不甚重其节也感而赋诗五首以杜子美无家对寒食五字为韵 其五", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "居官行两周，出郭劣半里。", 
            "名称临汝守，初未涉汝水。", 
            "今朝破巨浪，万顷寄一苇。", 
            "源从天息山，此地乃其委。", 
            "青嵩正北踊，紫逻复西峙。", 
            "两岸千万峰，落影照清泚。", 
            "下濑剧迅速，舟轻如激矢。", 
            "周南滞留恨，此假聊一洗。", 
            "怅无周旋人，同载如郭李。", 
            "似闻汝阴湖，扬尘清颍尾。", 
            "醉翁漾舟处，无复碧染指。", 
            "岁月供感概，人事有迁徙。", 
            "兹水美洋洋，正堪行乐耳。"
        ], 
        "title": "涉汝诗", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "清汝如荆溪，不异我州里。", 
            "奔流相豗蹙，敢谓衣带水。", 
            "携宾泛漫汗，画鹢延缘苇。", 
            "出城散腰脚，朱墨逃纷委。", 
            "却望城中塔，烟林隐孤峙。", 
            "何人貌清景，墨笔可就泚。", 
            "幽寻要关楗，善饱未遗矢。", 
            "尘缨政堪濯，凡髓亦可洗。", 
            "不须学东山，韶颜载桃李。", 
            "顾当似白傅，玉粒炊船尾。", 
            "脍缕斫鲜鳞，遣客动食指。", 
            "风流得意事，一官不愿徙。", 
            "脱有戚戚时，晤言消之耳。"
        ], 
        "title": "再和涉汝诗呈去非伯仲", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "浮游五岭南，屐裙遍迁客。", 
            "宠以鳌冠诗，独步文章伯。", 
            "十年未得调，浪有声华白。", 
            "来宁未死叔，知费几马策。", 
            "相携泛清汝，壶酒映山碧。", 
            "肯嗣陈留风，一笑饮为剧。", 
            "清途子初延，我老欲投劾。", 
            "出处政参辰，此欢宁易得。"
        ], 
        "title": "送侄元延之官", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "吾州两支邑，伯季俱鸣琴。", 
            "清谈一倾倒，亹亹正始音。", 
            "文室赖芝兰，药笼资桂参。", 
            "猥示晏楹书，什袭缄藏深。", 
            "好事识雅趣，扬美知孝心。", 
            "跻荣荷门基，行矣勋业寻。"
        ], 
        "title": "俞居易（俟）兄弟并时为属邑长示其父所藏东坡送行诗用其韵跋卷末", 
        "type": "古风", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "锦溪足墟落，高陆推繁华。", 
            "岂惟邑屋富，政自山水佳。", 
            "幽清背人境，千柱梵王家。", 
            "巍巍二子亭，云表飞檐牙。", 
            "我生功名忤，岩壑为生涯。", 
            "山僧类祝田，施薄求者奢。", 
            "乞书鸣刹疏，无鹅惟泼茶。", 
            "一笑为涉笔，勿笑蟠秋蛇。"
        ], 
        "title": "戊戌次福胜院", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "文苑无飞声，碑板谬见赴。", 
            "结因时佞佛，书美间谀墓。", 
            "从僚乞正书，见许不嫌屡。", 
            "虞筋与柳骨，浓纤皆合度。", 
            "浮海观鸿戏，抉石逢猊怒。", 
            "吾文敢言绝，骥尾蝇所附。", 
            "它年翰墨场，不朽知有助。"
        ], 
        "title": "比作青萝山塔记并徐敏求墓铭皆蒙宏道为书作诗以谢", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "何须石室秘仙书，家有云英尚药炉。", 
            "奕世大年缘底事，知君华胄出肩吾。"
        ], 
        "title": "赠施尧年老人 其一", 
        "type": "绝句", 
        "yun": "虞"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "从今九夏即期颐，小楷犹搜贺雨诗。", 
            "未得雨时曾过我，见君忧色上庞眉。"
        ], 
        "title": "赠施尧年老人 其二", 
        "type": "绝句", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "谒叟支筇步后吴，茅檐枳落水平铺。", 
            "大儿侍侧霜飘领，犹著荆衣学弄乌。"
        ], 
        "title": "赠施尧年老人 其三", 
        "type": "绝句", 
        "yun": "虞"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "不与春风别有因，香苞长好四时新。", 
            "曲屏忽见西明种，疑有蓝关竖箔人。"
        ], 
        "title": "题曲屏牡丹桃花 其一", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "一枝浓艳欲烧空，谁畏门前人姓封。", 
            "岂有落英飘曲槛，与儿洗面作华容。"
        ], 
        "title": "题曲屏牡丹桃花 其二", 
        "type": "绝句", 
        "yun": "冬"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "朱英在楚强黄歇，黄歇如何弱李园。", 
            "一旦棘门奇祸作，自诒伊戚向谁论。"
        ], 
        "title": "咏春申君二首 其一", 
        "type": "绝句", 
        "yun": "元"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "先秦岂谓嬴为吕，东晋那知马作牛。", 
            "不悟春申亦如许，敢凭宫掖妻邪谋。"
        ], 
        "title": "咏春申君二首 其二", 
        "type": "绝句", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "紫盖亭亭秀荆渚，股分綵水穿林莽。", 
            "尚想当年老阿瞒，燕骑蛇矛走先主。"
        ], 
        "title": "送舒殿丞", 
        "type": "绝句", 
        "yun": "麌"
    }, 
    {
        "author": "葛立方", 
        "era": "宋", 
        "subtype": "七言绝句", 
        "text": [
            "格外官曹自在身，阖门扫轨养天真。", 
            "何须更待年三十，始约孤高不诣人。"
        ], 
        "title": "省习堂偶题", 
        "type": "绝句", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "冰壶影里集朋从，三雅同倾共一中。", 
            "相与文楸看飞雹，不须舞袖觅惊鸿。", 
            "云边鸟道古来寺，烟际渔舟何处翁。", 
            "竟日追欢难卜夜，只缘身在省墙东。"
        ], 
        "title": "次韵陈廷藻户部西湖快目堂之集", 
        "type": "律诗", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "平生器业负经纶，谁谓公才不秉钧。", 
            "谠论十年持紫橐，仁声三郡驾朱轮。", 
            "龟文岂是背无甲，驹隙俄惊岁在辰。", 
            "宅夹清漳亲义重，佳城引脰涕沾巾。"
        ], 
        "title": "周元举待制挽歌词 其一", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "手开榛棘启云扃，淳古胸怀到大庭。", 
            "坐脱老庞那问日，自铭小杜不占星。", 
            "牛头吉兆空形梦，马鬣新封遽妥灵。", 
            "謦欬从今成永诀，欲瞻遗像只丹青。"
        ], 
        "title": "周元举待制挽歌词 其二", 
        "type": "律诗", 
        "yun": "青"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "年来直欲配茶神，石鼎山泉日日亲。", 
            "竹里烹煎嗤左计，舌端绵味认前尘。", 
            "书林坐搅枯肠读，酒所浑消玉颊春。", 
            "曾饮日边甘露碗，沙溪难遣乱吾真。"
        ], 
        "title": "次韵陈元述见寄谢茶 其一", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "露窠那畏主林神，小摘筠篮手自亲。", 
            "旋转注汤云作脚，缤纷出磨曲为尘。", 
            "睡魔已战三竿日，诗社聊尝一信春。", 
            "不把膏油涂首面，要须色里认天真。"
        ], 
        "title": "次韵陈元述见寄谢茶 其二", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "青缕宜婴石穴神，姜盐藙橘岂容亲。", 
            "汤鸣鼎甗飕飕响，末下刀圭瑟瑟尘。", 
            "火里枪旗俱发妙，胸中梨枣不妨春。", 
            "柳州佳句诚堪诵，涤虑还源更发真。"
        ], 
        "title": "次韵陈元述见寄谢茶 其三", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "太学齑盐怆语离，半周甲子定何之。", 
            "霜空过雁我宴坐，云路看鸿君赋诗。", 
            "鄙吝政忧陈仲举，谈谐喜值庾元规。", 
            "东邻更有程居士，鼎足论文妙一时。"
        ], 
        "title": "次韵程天游叙旧", 
        "type": "律诗", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "剪水飞花下玉墀，驼裘忍冻一窥之。", 
            "寒侵凿落豪呼酒，冰合陶泓懒赋诗。", 
            "嵩岭齐腰缘个事，剡溪鼓棹欲何规。", 
            "唯欣嗣岁千仓积，玉烛调和运四时。"
        ], 
        "title": "天游以前韵赋雪诗走笔和", 
        "type": "律诗", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "江夏无双旧姓黄，末科容我出寒乡。", 
            "人间学子垂垂老，天上丹枝恰恰芳。", 
            "避地本安元结洞，拥书犹记赞公房。", 
            "岂知今世持衡者，不听更筹听织芒。"
        ], 
        "title": "次韵伯父工部见庆尘忝之什", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "流虹寿节庆升平，嵩岳遥呼万岁声。", 
            "毳幕奉琛充日阙，綵船卷旆息云程。", 
            "九天镐宴欢鱼藻，重译宾筵咏鹿苹。", 
            "闻有芝泥还饯客，淮山佳处拟班荆。"
        ], 
        "title": "接伴贺天申节北使至阙", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "壑源春色起云阿，拂拂轻尘动柘罗。", 
            "骑火已惊官焙早，注汤还斗乳花多。", 
            "清风两腋添诗兴，红日三竿战睡魔。", 
            "燕颔未能飞食肉，腹中藜苋且摩娑。"
        ], 
        "title": "送伴回至平江舟中与元览试茶", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "沈郎终日掩柴扉，游艺虽多道日肥。", 
            "东绢丹青真得髓，文楸黑白要知机。", 
            "笔添龙眼防颓壁，阵合鱼丽孰解围。", 
            "暇日杖藜须过子，一枰赢取画图归。"
        ], 
        "title": "子直近日画笔稍进而棋似倒长作诗戏之", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "东床高韵画兼棋，不比寻常似瓠肥。", 
            "莫向谢安争别墅，自同刘子得天机。", 
            "翻成小窟乖三捷，规出神光诧一围。", 
            "二事相从真可乐，篮舆访子殆忘归。"
        ], 
        "title": "比赋棋画诗蒙子直次韵复和", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "沙场握节仗时髦，说舌纵横小六韬。", 
            "委质肯轻从晋鼓，摛文空见泣秦牢。", 
            "冷山韵语名如斗，莲泺危言命若毛。", 
            "岂料归朝才十稔，白杨声里寿原高。"
        ], 
        "title": "礼部尚书洪公（皓）挽歌词 其一", 
        "type": "律诗", 
        "yun": "豪"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "守节冰天十五霜，归来飞语又炎方。", 
            "正欣射雁还幽窖，旋复飞鸢堕瘴乡。", 
            "位不当材仅喉舌，寿难酬德遽膏肓。", 
            "八龙共侈荀门庆，虽厄龙蛇殆不亡。"
        ], 
        "title": "礼部尚书洪公（皓）挽歌词 其二", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "高材博识服簪绅，玉树瑶林绝点尘。", 
            "氏族源流推肉谱，春秋褒贬藉调人。", 
            "膝间韵磬传山水，枰上枯棋战楚秦。", 
            "妙处不传今已矣，遥瞻遗像泪沾巾。"
        ], 
        "title": "礼部尚书洪公（皓）挽歌词 其三", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "新阡松槚已交柯，狂潦侵凌一尺过。", 
            "拟欲移根易嘉本，正须救土捍层波。", 
            "伤心半夜飞蝴蝶，触眼何人是橐驼。", 
            "火迫归欤亲在视，定教枯蘖再婆娑。"
        ], 
        "title": "江阴新阡松柏为大浸所坏累夕见于梦寐", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "枕溪曲室巧涵虚，黄卷旁罗恣卷舒。", 
            "单族未应惭四姓，寸阴端合竞三馀。", 
            "麟毛不具羞文虎，狸骨空传尚墨猪。", 
            "坐穴藜床逢掖事，那知新有鹤头书。"
        ], 
        "title": "所居二室号书痴禅悦各成一诗 书痴", 
        "type": "律诗", 
        "yun": "鱼"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "多生业果种情田，鹫岭宗风好著鞭。", 
            "要使野狐惊铁杖，莫令黄叶认金钱。", 
            "传衣虽落慧能后，成佛应居灵运前。", 
            "趺坐蒲团成冷淡，比从人役竟谁贤。"
        ], 
        "title": "所居二室号书痴禅悦各成一诗 禅悦", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "钟情翠巘倚崚嶒，付与芒鞋与瘦藤。", 
            "君赐一麾方作吏，天融万壑却输僧。", 
            "拟将矩矱追廉杜，未许机锋嗣秀能。", 
            "投帻它年应未晚，与君曲室话三乘。"
        ], 
        "title": "寿昌道中壁间有乌石寺诗和其韵（姓种人作）", 
        "type": "律诗", 
        "yun": "蒸"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "行尽千山与万山，钟情偏在此烟岚。", 
            "海波神阙今饶六，仙女巫峰尚欠三。", 
            "雨润蒙条生翠滴，云封叠颖莹脂涵。", 
            "却思九坂修梁第，空使斯民命不堪。"
        ], 
        "title": "过九坡（在临江军道中）", 
        "type": "律诗", 
        "yun": "覃"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "室如悬磬众推贤，蓍草占来命尚邅。", 
            "不耐扊扅愁妇室，且歌欸乃上渔船。", 
            "杀青聊卒檀溪业，破白难耕好畤田。", 
            "外日同归鞯尚暖，依然清梦绕苕川。"
        ], 
        "title": "寄睦之", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "爝火畴能补大明，谩陪朝请趁晨兴。", 
            "虽叨荷橐簪缨旧，颇愧铨衡水镜澄。", 
            "夜帐归来惊怨鹤，晓窗穴处纵痴蝇。", 
            "自知浮食辜君赐，却拟扶犁换斗升。"
        ], 
        "title": "罢职还家汉卿叔赐诗和韵", 
        "type": "律诗", 
        "yun": "蒸"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "鸡窗不梦笔头花，分合扶犁霅水涯。", 
            "禁掖俄膺九芝检，仙逵许从五香车。", 
            "厚陵戎部尊荷橐，徽庙司成踵棣华。", 
            "无似鹈梁讥不称，且欣绂冕粗承家。"
        ], 
        "title": "蒙恩除吏部侍郎子侄以诗相庆", 
        "type": "律诗", 
        "yun": "麻"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "鹤氅蒲团养粹和，冥心十地六波罗。", 
            "宦情微似庵摩勒，佛行高于窣堵波。", 
            "海里泥牛端解笑，庵前石镜不须磨。", 
            "拟询一句合头语，只恐新罗鹞子过。"
        ], 
        "title": "蒙才孺伯惠诗颇及参问", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "诸方行尽夙心谐，澄碧归来寄雅怀。", 
            "曾识禅那两居士，昭文斋主与高斋。"
        ], 
        "title": "赠僧知先", 
        "type": "绝句", 
        "yun": "佳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "此生任运只腾腾，聊作空山骨观僧。", 
            "生死由来如幻梦，道人因此识三乘。"
        ], 
        "title": "庵僧善能求诗赠二绝句 其一", 
        "type": "绝句", 
        "yun": "蒸"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "一瓶一钵早周游，参遍云门与赵州。", 
            "卷席归家只趺坐，了无一法可推求。"
        ], 
        "title": "庵僧善能求诗赠二绝句 其二", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "惯穿苍翠属潺湲，来伴高僧半日閒。", 
            "鹫岭谈经元未散，不应向此认灵山。"
        ], 
        "title": "灵山纪游", 
        "type": "绝句", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "绕郭清蒿翠欲浮，燕泉山水抱城流。", 
            "娃宫香径终肥腻，谁道苏州胜汝州。"
        ], 
        "title": "寄次颜叔时为苏州庾官", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "幻界当年暂陆沈，聊凭剪綵结知音。", 
            "清贫虽乏生前米，飞裂还多死后金。"
        ], 
        "title": "题龙兴寺颜鲁公祠二首 其一", 
        "type": "绝句", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "平原高节映常山，生死兴亡本自天。", 
            "莫道排墙为鬼录，请看裂铁作形仙。"
        ], 
        "title": "题龙兴寺颜鲁公祠二首 其二", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "相从天末慰羁愁，属疾书窗喜顿瘳。", 
            "休向友卿求竟论，且从吴客话诗筹。"
        ], 
        "title": "友卿病起二绝句 其一", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "远来著录宁非黠，肯作长斋却是痴。", 
            "别久相怀应少广，朝来新得字如龟。"
        ], 
        "title": "友卿病起二绝句 其二", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "年大飘零馘已黄，野麋难复厕鸳行。", 
            "山名一径通天目，便欲看云老是乡。"
        ], 
        "title": "游径山蕴常上人字无可以山中秋日十诗求和因次韵 其一", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "幽寻连日至如归，款听清谈木屑霏。", 
            "好乞一庵容一社，只消枳落与松扉。"
        ], 
        "title": "游径山蕴常上人字无可以山中秋日十诗求和因次韵 其二", 
        "type": "绝句", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "棘蓬禅老舌纵横，小阁谈元夜气清。", 
            "顿觉心空重及第，信知兹理本无生。"
        ], 
        "title": "游径山蕴常上人字无可以山中秋日十诗求和因次韵 其三", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "五峰崷崒势萦回，国一当年手自开。", 
            "莫向兰袍认遗像，此心无去亦无来。"
        ], 
        "title": "游径山蕴常上人字无可以山中秋日十诗求和因次韵 其四", 
        "type": "绝句", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "攀条叶脱惊徂岁，照影波清怅病颜。", 
            "好似兰台感秋客，送归临水与登山。"
        ], 
        "title": "游径山蕴常上人字无可以山中秋日十诗求和因次韵 其五", 
        "type": "绝句", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "严除宾馆远相迎，挂壁残缸夜自明。", 
            "卧听秋声鸣索索，华鲸呼粥报参横。"
        ], 
        "title": "游径山蕴常上人字无可以山中秋日十诗求和因次韵 其六", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "昂霄杉桂不知年，风纛云幢锁暮烟。", 
            "狡狯老钦能缩地，十洲移得别山川。"
        ], 
        "title": "游径山蕴常上人字无可以山中秋日十诗求和因次韵 其七", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "贞龙徙舍走风云，寒井犹馀旧涨痕。", 
            "老去文书但遮眼，懒求寒泦洗眵昏。"
        ], 
        "title": "游径山蕴常上人字无可以山中秋日十诗求和因次韵 其八", 
        "type": "绝句", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "拥书斋馆水侵门，当日灵芝秀一村。", 
            "碧落二卿今不见，空馀乔木晓惊猿。"
        ], 
        "title": "游径山蕴常上人字无可以山中秋日十诗求和因次韵 其九", 
        "type": "绝句", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "万叠山深颢气清，泬㵳天宇雁初横。", 
            "真机已契偏中正，世事聊将熟处生。"
        ], 
        "title": "游径山蕴常上人字无可以山中秋日十诗求和因次韵 其十", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "载酒陶春久不归，将花判断定忘疲。", 
            "寻芳便作而今计，莫待他年子满枝。"
        ], 
        "title": "次韵刘无言（焘）山中五绝句敢请诸僚和之 其一", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "命友登山共寄情，亦逢佳处便班荆。", 
            "有时便取琴双琐，写出苍髯夜半声。"
        ], 
        "title": "次韵刘无言（焘）山中五绝句敢请诸僚和之 其二", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "萧閒谷饮更岩栖，应笑痴人簿领迷。", 
            "万顷青油行省舫，嫩黄轻拂柳条低。"
        ], 
        "title": "次韵刘无言（焘）山中五绝句敢请诸僚和之 其三", 
        "type": "绝句", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "川原红绿远交加，春物关心梦到家。", 
            "体骨素轻惟燕子，面皮最好是桃花。"
        ], 
        "title": "次韵刘无言（焘）山中五绝句敢请诸僚和之 其四", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "荣槁如环浪自循，一筇双屐伴行春。", 
            "溪翁野老来争席，不识蓬山第一人。"
        ], 
        "title": "次韵刘无言（焘）山中五绝句敢请诸僚和之 其五", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "相携取意踏郊墟，松拂芒鞋毕景俱。", 
            "洒落持君比佳竹，幽人一日不堪无。"
        ], 
        "title": "游真意亭得二绝句示良器 其一", 
        "type": "绝句", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "清波澄澈复萦纡，照影湘缨得自娱。", 
            "寄语溪光容笑傲，人愚那敢便相愚。"
        ], 
        "title": "游真意亭得二绝句示良器 其二", 
        "type": "绝句", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "粟贮瓶中能几何，头巾漉酒苦无多。", 
            "虽然清操标千古，试问还宁醉饱么。"
        ], 
        "title": "嘲渊明", 
        "type": "绝句", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "羞为赵莹婆娑树，懒作虔徊旌节花。", 
            "独立凛然霜雪里，惟将直节劝无邪。"
        ], 
        "title": "中庭双柏", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "独抱幽真岁月长，不甘取次为人芳。", 
            "紫枢黄闼垂青眼，宿蕊横枝特地香。"
        ], 
        "title": "约特进河东相公元枢河南相公游菁山观梅用前韵重赋五绝 其一", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "嚼蕊攀条趁日华，悬忧面旋逐风斜。", 
            "若非鼻观通清馥，应道漫天无蒂花。"
        ], 
        "title": "约特进河东相公元枢河南相公游菁山观梅用前韵重赋五绝 其二", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "蔽谷连山万树多，吴天今日骤晴和。", 
            "冰肌玉骨知谁似，只向尊前许两娥。"
        ], 
        "title": "约特进河东相公元枢河南相公游菁山观梅用前韵重赋五绝 其三", 
        "type": "绝句", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "为爱寒英暂去家，不辞溪路渺津涯。", 
            "山村盛事人应说，第一人观第一花。"
        ], 
        "title": "约特进河东相公元枢河南相公游菁山观梅用前韵重赋五绝 其四", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "春醪香旨约同尝，玉雪花多独此疆。", 
            "敢请对花同烂醉，拟将酒债典衣偿。"
        ], 
        "title": "约特进河东相公元枢河南相公游菁山观梅用前韵重赋五绝 其五", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "数枝幽艳逼人清，望腊先驰淡日程。", 
            "往近枢光增妩媚，绝胜寒影照溪明。"
        ], 
        "title": "以梅花饷富季申（直柔）枢密有诗三首谢次其韵 其一", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "姑射肌肤独占清，东南万树数乌程。", 
            "便须挈榼连宵赏，要看琼蕤伴月明。"
        ], 
        "title": "以梅花饷富季申（直柔）枢密有诗三首谢次其韵 其二", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "葛山庵畔野梅清，风便犹须半日程。", 
            "闻说数枝来几席，何妨先赏到黎明。"
        ], 
        "title": "以梅花饷富季申（直柔）枢密有诗三首谢次其韵 其三", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "林间缟袂缀瑶英，月里轻盈画不成。", 
            "拂石坐来花一眼，神肤从此喜双清。"
        ], 
        "title": "次韵胡汝明（舜陟）梅花下小饮三首 其一", 
        "type": "绝句", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "南枝连夜犯寒开，好事谁曾步屧来。", 
            "上客固知心匪石，为花烧烛耻瓶罍。"
        ], 
        "title": "次韵胡汝明（舜陟）梅花下小饮三首 其二", 
        "type": "绝句", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "轻阴池馆润无尘，骨醉簪花任笑人。", 
            "先向孤芳一倾倒，明朝更浥上都春。"
        ], 
        "title": "次韵胡汝明（舜陟）梅花下小饮三首 其三", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "千本黄花嫩色深，恍疑春色变家林。", 
            "禅翁护戒新停酒，小宴无因费百金。"
        ], 
        "title": "汝明以诗谢饷菊次韵二首 其一", 
        "type": "绝句", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "和气凝阳更递通，露根移得自蚕丛。", 
            "分明般若圆明相，误落柴桑酒盏中。"
        ], 
        "title": "汝明以诗谢饷菊次韵二首 其二", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "宸章端与三坟并，奎画全将六义该。", 
            "湖海小臣如草木，岂知云汉有昭回。"
        ], 
        "title": "二圣图书", 
        "type": "绝句", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "山林皋壤乐无厌，况是寒灰岂复炎。", 
            "蹇足上天无是理，固应此梦不须占。"
        ], 
        "title": "梦良以书献吉梦戏作二绝 其一", 
        "type": "绝句", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "枕中佳兆远相誇，未敢凭虚便拜嘉。", 
            "老去定心如止水，不随閒梦入人家。"
        ], 
        "title": "梦良以书献吉梦戏作二绝 其二", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "寂寂蓬门雀可罗，不妨休影养天和。", 
            "诣人三十已当止，年事那堪更倍过。"
        ], 
        "title": "书怀二首 其一", 
        "type": "绝句", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "樗散知非济世贤，一官明道又踰年。", 
            "真人上界官都足，甘向尘寰作散仙。"
        ], 
        "title": "书怀二首 其二", 
        "type": "绝句", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "闇淡同云拨不开，岁阳云暮迫星回。", 
            "寄言大造洪濛里，速致青腰滕六来。"
        ], 
        "title": "雪意", 
        "type": "绝句", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "朔风一夕结层阴，奇货居来更易寻。", 
            "器异山涛仍玉璞，坐无王衍亦瑶林。"
        ], 
        "title": "雪", 
        "type": "绝句", 
        "yun": "侵"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "万顷湖光绿。", 
            "是处里、芙蓉金盏，木犀金粟。", 
            "鹢御飘飘行水縠，正是蟹香橙熟。", 
            "山色似、风梳雨沐。", 
            "携取阿娇命豪杰，过北山、疃处南山曲。", 
            "寒烟淡，晴鸦浴。", 
            "巨觥数引苍髭矗。", 
            "便论诗说剑，人各有怀西北。", 
            "两见西风客京国，多在红楼金屋。", 
            "凝情处、落霞孤鹜。", 
            "蒲柳凄凉今如许，问功名、志在何时足。", 
            "更簪取，一枝菊。"
        ], 
        "title": "贺新郎 其十四 西湖作呈章判镇、留知县", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "极目神霄路。", 
            "斗柄南、丹华翠景，红霞紫雾。", 
            "手折琪花今似梦，十二楼台何处。", 
            "犹记得、当时伴侣。", 
            "东府西台知谁主，忆当时、自泻金瓶雨。", 
            "人间事，等风絮。", 
            "上皇赫赫雷霆主。", 
            "我何缘、清都绛阙，遽成千古。", 
            "白鹤青乌消息断，梦想鸾歌凤舞。", 
            "应未得、翻身归去。", 
            "业债须教还净尽，这一回、尝遍红尘苦。", 
            "归举似，西王母。"
        ], 
        "title": "贺新郎 其十五 赠紫元", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "昔在神霄府。", 
            "是上皇娇惜，便自酣歌醉舞。", 
            "来此人间不知岁，仍是酒龙诗虎。", 
            "做弄得、襟情如许。", 
            "俯仰红尘几今古。", 
            "算风灯、泡沫无凭处。", 
            "即有这，烟霄路。", 
            "淮山浙岸潇湘浦。", 
            "一寻思、柳亭枫驿，泪珠溅俎。", 
            "此去何时又相会，离恨萦人如缕。", 
            "更天也、愁人风雨。", 
            "语燕啼莺莫相管，请各家、占取闲亭坞。", 
            "人事尽，天上去。"
        ], 
        "title": "贺新郎 其十六 别鹤林", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "倚剑西湖道。", 
            "望弥漫、苍葭绿苇，翠芜青草。", 
            "华表凄凉市朝古，极目暗伤怀抱。", 
            "秋色与、芰荷俱老。", 
            "桂棹兰舟聊遣兴，仗金风、吹使芙蓉破。", 
            "柳阴里，堪少坐。", 
            "衷肠底事君知那。", 
            "要繁弦急管，又且沈酣则个。", 
            "烟水冥茫黄叶断，嘹唳数声雁过。", 
            "醉归去、山寒云暮。", 
            "整日消闲镇来往，问城南、老树知渠么。", 
            "黄鹤氅，青纱帽。"
        ], 
        "title": "贺新郎 其十七 游西湖", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "风送寒蟾影。", 
            "望银河、一轮皎洁，宛如金饼。", 
            "料得故人千里共，使我寸心耿耿。", 
            "浑无奈、天长夜永。", 
            "万树萧森猿啸罢，觉水边、林下非人境。", 
            "睡不著，酒方醒。", 
            "芙蓉池馆梧桐井。", 
            "悄不知、今夕何夕，寒光万顷。", 
            "年少风流多感慨，况此良辰美景。", 
            "须对此、大拼酩酊。", 
            "满目新寒舞黄落，嗟此身、何事如萍梗。", 
            "桂花下，露华冷。"
        ], 
        "title": "贺新郎 其十八 赋西峰", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "俯仰天粘水。", 
            "尽□□、山河大地，光涵表里。", 
            "一夜春风搜万象，檐外雨声不已。", 
            "到晓来、六花靡靡。", 
            "瑶树琪林寒彻骨，知谁家、娇女慵梳洗。", 
            "且捏个，小狮子。", 
            "琼楼架就东皇喜。", 
            "□□使、玉龙战罢，柳绵飞起。", 
            "千古佳人诗句在，一任如盐似米。", 
            "君试看、岩头溪底。", 
            "刹刹尘尘银世界，记当年、曾赴瑶池会。", 
            "玉清境，还如此。"
        ], 
        "title": "贺新郎 咏雪二首 其十九", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "月插青螺髻。", 
            "柳梢头、夕阳荏苒，西风摇曳。", 
            "数粒苍山粘远汉，树色烟光紫翠。", 
            "飞骑气、半醒半醉。", 
            "剑跨秋空磨星斗，指琼童、不得鸣金辔。", 
            "恐惊动，紫清帝。", 
            "浮云飞度蓬莱水。", 
            "忆山中、松寒露冷，猿啼鹤唳。", 
            "家在武夷岩谷里，一亩烟霞活计。", 
            "叹捻指、人生百岁。", 
            "兰畹芝田几今古，洞门前、小鹿衔花戏。", 
            "不知有，人间世。"
        ], 
        "title": "贺新郎 其二十一 赠林紫元", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "静看春容瘦。", 
            "未清明、荼避席，蔷薇出昼。", 
            "花里流莺骂桃李，似与东风管句。", 
            "怕虚度、兰亭时候。", 
            "我也别来天上夕，向年时、感叹湖山旧。", 
            "旧日事，君知否。", 
            "玉皇驾出清都晓。", 
            "就御前、三千神女，指麾八九。", 
            "化作花神下人世，如把粉团搦就。", 
            "又一似、玉盘在手。", 
            "莫是蕊珠亲付属，教小心、劝我杯儿酒。", 
            "也只得，为陪笑。"
        ], 
        "title": "贺新郎 其二十二 赋白芍药号为玉盘盂", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "极目飙尘表。", 
            "醉酣时、楼中起舞，楼前舒啸。", 
            "坐见四山烟雾散，是处落花啼鸟。", 
            "忽惊下、九天星斗。", 
            "双鹤飞来风露爽，一声声、清唳苍松杪。", 
            "奈对景，不酾酒。", 
            "旧家三点蓬莱小。", 
            "有琼台双阙，长是香花缭绕。", 
            "铁笛夜吹金剑吼，恨此瀛洲路杳。", 
            "知几度、琪林春老。", 
            "闲倚朱阑思昨梦，对江山、感慨无人晓。", 
            "但千里，月华皎。"
        ], 
        "title": "贺新郎 其二十三 怀仙楼", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "一夜清寒，千红晓粲，春不曾知。", 
            "细看如何，醉时西子，睡底杨妃。", 
            "尽皆蜀种垂丝。", 
            "晴日暖、薰成锦围。", 
            "说与东风，也须爱惜，且莫吹飞。"
        ], 
        "title": "柳梢青 其一 海棠", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "剑倚青天笛倚楼。", 
            "云影悠悠，鹤影悠悠。", 
            "好同携手上瀛洲，身在阎浮，业在阎浮。", 
            "一段红云绿树愁。", 
            "今也休休，古也休休。", 
            "夕阳西去水东流，富又何求，贵又何求。"
        ], 
        "title": "一剪梅 赠紫云友", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "鹤使南翔。", 
            "词珍翰绮，谊暖情香。", 
            "如在琼台，梦回初饮，月液云浆。", 
            "风吹芦叶冥茫。", 
            "夕照外、山高水长。", 
            "遥想东楼，琪花玉树，梅影昏黄。"
        ], 
        "title": "柳梢青 其二 寄鹤林", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "苹花零乱秋亭暮。篱落江村路。", 
            "棹歌摇曳钓船归。搅碎清风千顷、碧琉璃。", 
            "山衔初月明疏柳。平野垂星斗。", 
            "莫辞沈醉伴孤吟。他日江南江北、两关心。"
        ], 
        "title": "虞美人", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "五马风流，销金帐暖，药玉船宽。", 
            "放下荷囊，携来铜虎，又举熊幡。", 
            "棠阴已接三山。", 
            "此列郡、彼食大藩。", 
            "柳雪萦旗，东风拦马，父老争看。"
        ], 
        "title": "柳梢青 其三 送温守王侍郎帅三山", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "淡烟凝翠锁寒芜。", 
            "斜阳挂碧梧。", 
            "沙头三两雁相呼。", 
            "萧萧风卷芦。", 
            "何处笛，一声孤。", 
            "岸边人钓鱼。", 
            "快帆一夜泊桐庐。", 
            "问人沽酒无。"
        ], 
        "title": "阮郎归 舟行即事", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "思量世事，几千般翻覆，是非多少。", 
            "随分随缘天地里，心与江山不老。", 
            "道在天先，神游物外，自有长生宝。", 
            "洞门无锁，悄无一个人到。", 
            "一条柱杖横肩，芒鞋紧峭，正风清月好。", 
            "惊觉百年浑似梦，空被利名萦绕。", 
            "野鹤纵横，孤云自在，对落花芳草。", 
            "来朝拂袖，谁来南岳寻我。"
        ], 
        "title": "酹江月/念奴娇 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "当初误触，紫微君、谪下神霄玉府。", 
            "醉后骑龙吹铁笛，酒醒不知何处。", 
            "绛阙寥寥，红尘扰扰，老泪滂如雨。", 
            "人间天上，桑田沧海如许。", 
            "遥想十二楼前，琪花开已遍，鸾歌鹤舞。", 
            "梦到三天还又落，愁听空中箫鼓。", 
            "独倚阑干，笑拈花片，细写思归字。", 
            "东风还会，为伊吹上天去。"
        ], 
        "title": "酹江月/念奴娇 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "旧家宋玉，是何人、偏到秋来凄惨。", 
            "细雨疏风天气冷，离别令人销黯。", 
            "樯燕飞归，岸花吹送，自是生怀感。", 
            "挑灯酌酒，平生明目张胆。", 
            "二十年在江湖，枫亭柳驿，往事都曾览。", 
            "胸次可吞云梦九，也没尘埃一糁。", 
            "木落山高，云寒雁断，水瘦溪痕减。", 
            "不知把菊，又在何处轩槛。"
        ], 
        "title": "酹江月/念奴娇 其六", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "海天秋老，夜凄清、坐对香温金鸭。", 
            "听得寒蝉声断续，一似离歌相答。", 
            "鸿雁初来，骅骝欲去，永夜烧红蜡。", 
            "不须别酒，有时亦呷一呷。", 
            "丈夫南北东西，何天不可，鸣剑雄开匣。", 
            "岂特东湖徐孺子，下得陈蕃之榻。", 
            "黄叶声乾，碧莲香减，枕上凉萧飒。", 
            "出门一笑，四方风起云合。"
        ], 
        "title": "酹江月/念奴娇 其七", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "孤村篱落，玉亭亭、为问何其清瘦。", 
            "欲语还愁谁索笑，临水嫣然自照。", 
            "甘受凄凉，不求识赏，风致何高妙。", 
            "松挨竹拶，更堪霜雪僝僽。", 
            "争奈终是冰肌，也过了几个，晴昏雨晓。", 
            "冷艳寒香空自惜，后夜山高月小。", 
            "满地苍苔，一声哀角，疏影归幽渺。", 
            "世无和靖，三花两蕊不少。"
        ], 
        "title": "酹江月/念奴娇 其二 咏梅", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "寄言天上，石麒麟、化作人间英物。", 
            "醉拥诗兵驱笔阵，百万词锋退壁。", 
            "世事空花，赏心泥絮，一点红炉雪。", 
            "识时务者，当今惟有俊杰。", 
            "我本浩气天成，才逢知己，便又清狂发。", 
            "富贵于我如浮云，且看云生云灭。", 
            "羊石论交，鹅湖惜别，别恨多于发。", 
            "共君千里，登楼何患无月。"
        ], 
        "title": "酹江月/念奴娇 其四 次韵东坡赋别", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "道人于世，已忘情、尚更区区饯别。", 
            "栖碧先生辞蕙帐，夜夜猿声凄切。", 
            "剑上星寒，琴中风惨，眉宇飞黄色。", 
            "一杯判袂，出门烟水空阔。", 
            "我今流落江南，朝朝还暮暮，千愁万结。", 
            "那更荻花枫叶景，又见长亭短驿。", 
            "世事空花，人情风絮，山外云千叠。", 
            "君还到阙，为言踪迹风雪。"
        ], 
        "title": "酹江月/念奴娇 其八 送周舜美", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "桃花开尽，正溪南溪北，春风春雨。", 
            "寒食清明都过了，愁杀一声杜宇。", 
            "醉跨蹇驴，踏翻芳草，满满斟鹦鹉。", 
            "游仙梦觉，不知身在何处。", 
            "因甚青鸟不来，一年春事，拈指都如许。", 
            "人在白云流水外，多少莺啼燕语。", 
            "遣兴成诗，烹茶解酒，日落蔷薇坞。", 
            "玉龙嘶断，乱鸦惊起无数。"
        ], 
        "title": "酹江月 其九 春日", 
        "type": "词", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "炉烟虚匝上寒屏，窗纸吟风带雨听。", 
            "攲枕夜深偷酒力，一声啼鸟梦初醒。"
        ], 
        "title": "新斋即事", 
        "type": "绝句", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "晴日暖风浑欲醉，游蜂啼鸟累相关。", 
            "闲来芳径步幽草，更上高楼看远山。"
        ], 
        "title": "遂初东园", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "急雨斜风颤晓荷，娇羞花面泪痕多。", 
            "向人欲语竟不语，风雨无情花奈何。"
        ], 
        "title": "东园池上", 
        "type": "绝句", 
        "yun": "歌"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "蒲芽长短草浮沉，地傍官河带竹林。", 
            "风约萍开晓天静，蜻蜓聚立紫荷簪。"
        ], 
        "title": "猗澜池上", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "雨馀涨水欲浮空，云影中间著钓筒。", 
            "小棹轻舟往来急，古槐斜日嫩荷风。"
        ], 
        "title": "猗澜即事", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "新糊窗纸旧胡床，铜鸭烟昏砚墨香。", 
            "淡翠屏风小瓶亚，芙蓉红亸菊花黄。"
        ], 
        "title": "秋堂东轩", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "入到山房水自清，万竿修竹翠棱棱。", 
            "古潭夜印中天月，悟得无生几上乘。"
        ], 
        "title": "游本觉寺问禅老（号古潭）", 
        "type": "绝句", 
        "yun": "蒸"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "酒市渔村傍太湖，卧虹横跨接东吴。", 
            "风云惊趁鱼龙夜，月色天光半有无。"
        ], 
        "title": "夜步垂虹", 
        "type": "绝句", 
        "yun": "虞"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "冰壶清浅酒杯深，雨闹风荷一阵阴。", 
            "琴调半残看晋帖，更寻棋局伴秋吟。"
        ], 
        "title": "浸碧即事", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "屋头杨柳绿参差，小竹疏花此更宜。", 
            "帘漾水纹闲昼日，早秋风物似春时。"
        ], 
        "title": "曹氏寒碧即事 其一", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "小窗棋静一枰空，多事蝉声断续中。", 
            "过雨凉生醉归去，不知明日又秋风。"
        ], 
        "title": "曹氏寒碧即事 其二", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一围蜀锦万花枝，红绿相携傍酒卮。", 
            "不必夜深来秉烛，满庭风雨湿胭脂。"
        ], 
        "title": "锦园晚雨", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "青灯一晕静相看，酒敌残秋夜半寒。", 
            "却怕醒来人独自，西风索索荻声乾。"
        ], 
        "title": "过西斋", 
        "type": "绝句", 
        "yun": "寒"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一片云阴带日长，落花飞处燕泥香。", 
            "耕畦桑坞年年事，万点春声夜对床。"
        ], 
        "title": "韩季默主簿听雨斋", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "轩槛空明照野塘，闲看渔父濯沧浪。", 
            "相忘一笑一杯酒，荷叶雨声生晚凉。"
        ], 
        "title": "荷渚即景", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "水匝桥横处士家，东轩书册旧生涯。", 
            "秋风满径一筇晚，柳未全疏桂欲花。"
        ], 
        "title": "过秋塘陈老丈", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "少立沙头夕照明，柳风吹面酒初醒。", 
            "东皋好雨一犁足，麦半黄时秧半青。"
        ], 
        "title": "溪上", 
        "type": "绝句", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "空明不碍醉中行，月晕风生夜几更。", 
            "篱落无声水天阔，露荷相倚钓舟横。"
        ], 
        "title": "夜行浸碧", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "夹径花开一丈红，傍池新竹万枝风。", 
            "闲来笑语忘为客，杯酒淡烟明月中。"
        ], 
        "title": "仲和时斋即事", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "红栏一带树青青，帘幕风轻飏晓晴。", 
            "日转花阴燕飞去，堂中惟有读书声。"
        ], 
        "title": "时斋新植", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "等閒日月任西东，不管霜风著鬓蓬。", 
            "满地翻黄银杏叶，忽惊天地告成功。"
        ], 
        "title": "晨兴书所见", 
        "type": "绝句", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "丁令归来故国时，乡人相见喜兼悲。", 
            "鬓毛憔悴精神在，邑里荒残府寺熙。", 
            "坐处不堪推老大，亲旁犹幸作婴儿。", 
            "莫言破虏前回事，得雨如今即是奇。"
        ], 
        "title": "还家即事", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "少时机杼入思惟，老去工夫更不疑。", 
            "二十卷诗除我读，一生心事更谁知。", 
            "字逢生处安逾稳，语到平时出转奇。", 
            "直与诚斋分坐席，定知传习是宗师。"
        ], 
        "title": "谢张直阁示南湖编（镃，字功父）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "老后人间百不堪，形容今似过时柑。", 
            "液枯自断仙无分，面皱犹宜佛作龛。", 
            "更说吴姬儿女事，且寻湘颂友生谈。", 
            "行装闻逐春风动，商乐无因馈相参。"
        ], 
        "title": "胡仲方归自武陵已过贱生尚烦追贺托柑致颂褒拟过情辄次韵为谢", 
        "type": "律诗", 
        "yun": "覃"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "东风澜浪满人间，小雨禁持故作悭。", 
            "宿雾翳妆浓著色，新阳晞沐巧梳鬟。", 
            "桃花落尽春无恙，柳絮飞忙日正闲。", 
            "报答年光无酒伴，尽拈佳句为江山。"
        ], 
        "title": "春晴", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "君言洞好定非虚，只恐诗佳洞不如。", 
            "两脚若能随杖屐，一生何用更轩车。", 
            "听风听水纵横说，随醉随醒烂漫书。", 
            "不解九重城里路，有人尘土化衣裾。"
        ], 
        "title": "风水洞", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "阿连明日去观光，鹤发今年喜倍常。", 
            "船里万端须过虑，客中无事不周防。", 
            "三经训诂勤翻阅，一纸平安数寄将。", 
            "反覆庭闱千万意，早收名第献高堂。"
        ], 
        "title": "送敬甫弟赴省试", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "雪中欢喜看瑶陵，雪后扶舆弄绮晴。", 
            "造物为人添眼界，病夫随处得心倾。", 
            "江南江北融融暖，春草春花日日生。", 
            "冻死穷檐吾不恨，欣欣同宇尽敷荣。"
        ], 
        "title": "和二十六日雪晴", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "山腰宿雾远模糊，水面柔云近有无。", 
            "青女妆成连夜粉，鲛人啼尽一川珠。", 
            "阳光稍稍褰层箔，春色徐徐展画图。", 
            "试向东风揩病目，驾天青浪麦平铺。"
        ], 
        "title": "富阳道中早行", 
        "type": "律诗", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一首新诗转晚晴，楼台西畔断霞明。", 
            "浮云过眼元无事，好月于人却有情。", 
            "鹊噪画檐何太喜，莺啼绿树已新声。", 
            "前村处处闻呼唤，明日沙田趁润耕。"
        ], 
        "title": "晚晴", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "明德宫中大练衣，风流小阮世人知。", 
            "断无流水游龙梦，只有珊瑚碧树词。", 
            "天上仙人持紫橐，边头武吏簸红旗。", 
            "男儿自要粗官作，肯被青云富贵欺。"
        ], 
        "title": "三月一日入襄州界先寄吴待制二首 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "儿时梦到汉南州，四十头颅未省游。", 
            "此段风流愧人物，今年行役藉君侯。", 
            "仲山甫有遗墟在，诸葛公存旧事不。", 
            "欲借蹇驴驮醉帽，从公一一访前修。"
        ], 
        "title": "三月一日入襄州界先寄吴待制二首 其二", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "四望亭前粉雉明，百栏桥上竹枝横。", 
            "荒荒白日春将晚，渺渺黄冈草未生。", 
            "独客更无杨柳伴，远村时见李花惊。", 
            "白碑南路翻堪意，不恨冲泥踏水行。"
        ], 
        "title": "二十二日入荆门界", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "幸甚他乡识老诚，孰知真意彻幽明。", 
            "通身实地无奇巧，接面春风有至情。", 
            "王事直须穷昼夜，宦途元不计公卿。", 
            "无端自被功名迫，汉节冲寒上玉京。"
        ], 
        "title": "送湖南卢提刑赴召三首 其一", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "世间除我更谁穷，老去知心仅有公。", 
            "玉局当年已无分，星沙今日更愁侬。", 
            "饥乌绕树啼寒月，独雁辞群叫朔风。", 
            "四斗官醪作供给，先生只此是遭逢。"
        ], 
        "title": "送湖南卢提刑赴召三首 其二", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "先生休叹不逢时，此地非公已再危。", 
            "赤立一丝无藉手，青衿二百正张颐。", 
            "千缗兄镪仍三料，五顷夫田更八池。", 
            "但得门东无叫怒，老身寒饿不须悲。"
        ], 
        "title": "送湖南卢提刑赴召三首 其三", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一年两别故难堪，一世斯人况不凡。", 
            "发共素心明耿耿，骨如脩节瘦蔪蔪。", 
            "日开黄道天三接，夜榜清湘月半帆。", 
            "各自青灯同晓梦，芒鞋踏遍武夷岩。"
        ], 
        "title": "送杨制机赴召", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "樊口齐安一水间，少年行役鬓成班。", 
            "云开甲子三秋雨，日射淮南一带山。", 
            "战血浓时云梦远，受恩深处老身闲。", 
            "登临莫唱纶巾曲，栖鹘危巢再可攀。"
        ], 
        "title": "访东坡题高风堂屏间", 
        "type": "律诗", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "江山不用借花辉，满坂黄泥落叶稀。", 
            "四海共知坡下路，昔人犹想梦中归。", 
            "小桥暗井千年话，秋菊寒泉一缕霏。", 
            "恐被先生浮大白，尊前休说是和非。"
        ], 
        "title": "再到东坡", 
        "type": "律诗", 
        "yun": "微"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "属玉风前藕叶香，残蝉声里柳枝黄。", 
            "生前天遣耕云土，身后人来问雪堂。", 
            "樊口战船旗似锦，黄坡突骑剑如霜。", 
            "先生傥有归来梦，更觉春江雨后忙。"
        ], 
        "title": "又赋", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "似云如月画图难，似立如行意象宽。", 
            "太华峰头天欲晓，魏王池上日初残。", 
            "超超韵出千花外，浩浩香来六月寒。", 
            "正用一夔当大夏，可须浮艳满春阑。"
        ], 
        "title": "白莲", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "伊人匪□即东如，于我谁何伴退居。", 
            "才到九门催引见，速来平地学追胥。", 
            "雷轰古县栽秾李，水满芳塘汎碧渠。", 
            "戏把闲忙问同异，莞然微笑刃之馀。"
        ], 
        "title": "次韵贺叶运干改官", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "牙帐森森画戟红，心源澹澹玉壶空。", 
            "身如岘首羊太傅，意似鹿门庞德翁。", 
            "一贯精觕千虑到，两忘真赝万情融。", 
            "观公尚得今人爱，始觉东家道未穷。"
        ], 
        "title": "杨侍郎 其一", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "漕河水入汉江流，逆浪吹邻上比州。", 
            "为送新篇归岘首，亦知旧荫满沙头。", 
            "每思吾道长城在，常喜斯民命脉留。", 
            "圣宋卜年周十倍，须公同住八千秋。"
        ], 
        "title": "杨侍郎 其二", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "为报桃川老令威，病夫三岁不开帷。", 
            "窗中见日知晨暮，瓶里看花记岁时。", 
            "新读子书多乙者，旧吟诗藁尽丁之。", 
            "无人肯共闲人语，满腹闲情独自知。"
        ], 
        "title": "得桃源丁知县书", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "照胆寒泓覆有亭，此泉曾入老坡评。", 
            "八诗最得吟梅苦，一盏能消荐菊清。", 
            "不拜韬光徵士诏，却传配食水仙名。", 
            "银床响绝无人汲，墓在孤山木自荣。"
        ], 
        "title": "寒泉", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "湖曲春风正禁烟，试茶味此石间泉。", 
            "坡仙忽忆黄州梦，潜老初拈智果禅。", 
            "几客醉游三月里，一联诗兆七年前。", 
            "题梁妙墨如新染，合与云崖浅井传。"
        ], 
        "title": "参寥泉", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "仙翁洗药傍西湖，脉与灵山碧溜俱。", 
            "泉迸一枝源更异，甃分双眼味何殊。", 
            "石函霞涌沉铅汞，井屋风清转辘轳。", 
            "日日汲花朝复暮，当方曾说病人无。"
        ], 
        "title": "葛公双井", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "倚空窗户不曾扃，两眼风烟障翠屏。", 
            "西子艳分晴雨倦，伍胥魂激浪涛腥。", 
            "鼓箫咽晚难无酒，花柳争春别有亭。", 
            "恨掩四时歌舞去，古祠寒玉几竿青。"
        ], 
        "title": "江湖伟观", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "潇洒幽扉掩碧丛，尘昏题扁想坡翁。", 
            "六千君子寒光落，十二阑干晚色空。", 
            "僧指旧基埋积雨，鸟翻新箨起枯风。", 
            "苍凉不障层坡峻，一击亭閒夕照中。"
        ], 
        "title": "此君轩", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "古甃澄泓照胆清，画龙壁暗挂瓢轻。", 
            "汲来不疗相如渴，掬处难供太白倾。", 
            "傍屋四围埋石色，侵山一溜走溪声。", 
            "钵盂可揽江湖阔，参取诗禅放眼明。"
        ], 
        "title": "杯泉", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "宝山山顶结芙蓉，方士凌虚几御风。", 
            "日月光华含吐异，云萍踪迹往来空。", 
            "石盘草子粘深碧，土级苔花剥碎红。", 
            "舍侧又将精舍展，蓬瀛有路直能通。"
        ], 
        "title": "初阳台", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "缥缈蓬莱拥翠寒，百年营取屋千间。", 
            "黄庭殿矗烟霞老，瀛屿堂幽日月閒。", 
            "水泛花阴藏辇路，墙分柳色护仙关。", 
            "林家梅冢陈家柏，万古流芳镇此山。"
        ], 
        "title": "孤山", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "诏旨天颁起卧龙，首丘甘老水云东。", 
            "一联香影孤山月，两架茅茨万古风。", 
            "有鹤有童家事足，无妻无子世缘空。", 
            "清标卓绝何人继，表表仙宫垄树中。"
        ], 
        "title": "和靖先生墓", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "枯株独寿忆双栖，谁想天嘉蓊郁时。", 
            "坡老诗成无继笔，阜陵书此有遗碑。", 
            "日摇槎影龙蛇断，雪缀花痕鸟雀疑。", 
            "化日可期人莫讶，柏堂不复辨荒基。"
        ], 
        "title": "陈朝柏", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "支径逶迤混碧苔，树根积水没蒿莱。", 
            "两坡截路棋分处，何日经人斧凿来。", 
            "谁说异光迷草野，要知遗迹等尘埃。", 
            "孤山瓦砾曾闻道，寄语贪夫莫浪猜。"
        ], 
        "title": "玛瑙坡", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "沙漾金星涌活泉，虚堂龙染德馨悬。", 
            "朱绳汲冷梅林外，翠甃围凉桂洞前。", 
            "石鼎煮茶非异事，井阑镌字是何年。", 
            "西南云拥仙人屋，品酌今谁想乐天。"
        ], 
        "title": "金沙井", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "一别孤山十八年，重来忍见讲堂泉。", 
            "当时同出师门下，今日多伤井屋前。", 
            "取重欧公名有自，肯教勤老迹空传。", 
            "此铭此意流千古，凿石为庵不可眠。"
        ], 
        "title": "六一泉", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "水竹云山拱画图，因怀唤渡想东都。", 
            "雨馀晴蝀衔西照，风遏春船入里湖。", 
            "阑曲祗供游子凭，林间今有野人无。", 
            "隔墙莫是神仙宅，红白梅花五百株。"
        ], 
        "title": "西林桥", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "松顶巢成亦甚危，元和禅此太和归。", 
            "比丘随处心传异，刺史游山礼谒稀。", 
            "铭志土侵无几字，塔亭雨坏有孤扉。", 
            "一空四十年间梦，定业门前鹊自飞。"
        ], 
        "title": "鸟窠", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "此君玉立此楼空，不复幽眠想白公。", 
            "百尺有檐侵碧落，千竿无语足清风。", 
            "阑尖亭影流渔屋，龛面祠香托佛宫。", 
            "石琢端平丞相记，都归宝庆守臣功。"
        ], 
        "title": "乐天竹阁", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "将军魂梦绕旌旃，偃月谋成尚忍言。", 
            "一旦风波谁左袒，八陵荆棘自中原。", 
            "更无雁带边头信，惟有天知地下冤。", 
            "郁郁栖霞霞外树，墓门不掩雀巢喧。"
        ], 
        "title": "岳鄂王墓", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "梵庵云隔洞高虚，傍路阴森树几株。", 
            "石室跨空山骨碎，林风掠地土痕枯。", 
            "两亭瀹俗秋偏畅，六月披襟暑欲无。", 
            "如此岩墙难此立，有人编入职方图。"
        ], 
        "title": "妙智庵洞（四库本作栖霞洞）", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "开元刺史擅清风，九里亲栽夹道松。", 
            "屋顶自生涛浪势，根头谁觅茯苓踪。", 
            "行春桥掩云千态，一字门封翠几重。", 
            "人讶金填吴说笔，不知此笔遇高宗。"
        ], 
        "title": "九里松", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "南齐事迹已销沉，曾立苔碑记古今。", 
            "一老出泉犹抚掌，此僧演法欲传心。", 
            "树头龙过家家雨，池面鱼游尾尾金。", 
            "行客不须閒照影，要知泽物溥春霖。"
        ], 
        "title": "玉泉", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "琐闼枢机地，储闱羽翼人。", 
            "蕝仪容典备，校历闰馀亲。", 
            "云路箕乘说，泉台岳返申。", 
            "荀龙行济美，交旧独伤神。"
        ], 
        "title": "方待制挽词二首 其一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "佳城酾酒奠，长夜殒星知。", 
            "今代儒林传，诸方德政碑。", 
            "朝廷躬蹇蹇，丘壑自怡怡。", 
            "安得研几士，推穷妙万蓍。"
        ], 
        "title": "方待制挽词二首 其二", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "嗜学唯何甚，飞声实久如。", 
            "郎星频省户，卿月转周庐。", 
            "桂奠房祠酒，芸残册府书。", 
            "音容千古外，坟槚閟南徐。"
        ], 
        "title": "莫子宪中奉挽歌词三首 其一", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "材资合黄阁，器业偃朱轓。", 
            "教府依模范，枢庭验讨论。", 
            "成梁繄杜预，障水幸王尊。", 
            "二纪朋僚旧，追怀恸寝门。"
        ], 
        "title": "莫子宪中奉挽歌词三首 其二", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "令子承家学，诸儒拥后尘。", 
            "无双问江夏，第一擢平津。", 
            "宣谕传黄甲，褒称对紫宸。", 
            "公师有追贲，行庆密章新。"
        ], 
        "title": "莫子宪中奉挽歌词三首 其三", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "节概松千丈，声华桂一枝。", 
            "牵丝始游宦，解组遽安时。", 
            "人美抛官早，身嫌了事迟。", 
            "反真聊示病，曾不谒巫医。"
        ], 
        "title": "致政朝奉亲家丁公（安常）挽歌词二首 其一", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "贯籍明光殿，颐神通德门。", 
            "庆源来化鹤，高隐谢惊猿。", 
            "冕绂承前范，箕裘付后昆。", 
            "论婚情义重，祖载独伤魂。"
        ], 
        "title": "致政朝奉亲家丁公（安常）挽歌词二首 其二", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "学擅敷门邃，年跻赐几尊。", 
            "降崧钟秀气，游岱返英魂。", 
            "宰树黄岩拱，房祠赤绂昏。", 
            "密章行胙国，有子大公门。"
        ], 
        "title": "胡诚甫朝散挽歌辞", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "铨材今秀孝，较德古沉冥。", 
            "已悟桃花理，犹翻贝叶经。", 
            "妙观存述造，阴德有平停。", 
            "今夜稽山道，天沉处士星。"
        ], 
        "title": "凌丞事挽词二首 其一", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "紫诰恩华重，青纶命服荣。", 
            "无香然玉釜，有子胜金籯。", 
            "禅解超尊宿，乡评服老成。", 
            "棘人深孺慕，捧土作佳城。"
        ], 
        "title": "凌丞事挽词二首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "场籍声华茂，家庭志意修。", 
            "光阴归翰墨，器业谩林丘。", 
            "学府空鸡蹠，贤书误鹤头。", 
            "门基多克荷，衮衮出公侯。"
        ], 
        "title": "许处士挽词二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "濉阳忠烈后，泊水老成人。", 
            "庠校推模表，州闾训睦姻。", 
            "决疑辞郭璞，营急似陈遵。", 
            "碑字深无愧，銮坡得从臣。"
        ], 
        "title": "许处士挽词二首 其二", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "教子青云上，持身白业中。", 
            "挟医来相第，赐襚出宸衷。", 
            "鸾诰前恩在，鱼轩旧辙空。", 
            "东方妙喜国，断取作幽宫。"
        ], 
        "title": "鲁国太夫人杨氏挽歌词四首 其一", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "未肖甘泉像，先疏曲阜封。", 
            "春秋绵六纪，甘毳极千钟。", 
            "远日朝廷趣，容车郡国供。", 
            "吴人交恻楚，相杵夜停舂。"
        ], 
        "title": "鲁国太夫人杨氏挽歌词四首 其二", 
        "type": "律诗", 
        "yun": "冬"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "鳣堂推胄贵，蝉冕媲夫荣。", 
            "玉釜香无验，金辉馆已迎。", 
            "鹊梁占胙土，龟墨报佳城。", 
            "今代谁词伯，刊碑远德声。"
        ], 
        "title": "鲁国太夫人杨氏挽歌词四首 其三", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "五言律诗", 
        "text": [
            "子贵今台辅，才高古荩臣。", 
            "与民开寿域，为国斡洪钧。", 
            "会友伤陶发，迎师忆孟邻。", 
            "栾栾亲负土，肠断冢边麟。"
        ], 
        "title": "鲁国太夫人杨氏挽歌词四首 其四", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "山城真称著寒儒，绕屋青苍似故居。", 
            "吏牍纠纷惭磔鼠，斋厨萧索待泔鱼。", 
            "懒如园令将移病，穷似虞卿合著书。", 
            "赖是丰年民气乐，梦回时见旐维旟。"
        ], 
        "title": "二陈作书怀诗亦次韵", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一官铜墨付疏顽，岁好人和偶未瘝。", 
            "东亩黄云穈芑卧，北扉青草纆徽閒。", 
            "鹄亭夜觉冤氛静，蝇笔晨惊霈泽颁。", 
            "倪耄欢谣归帝力，风人溢美但赪颜。"
        ], 
        "title": "圄空讼息复遇肆眚庭事萧然蒙良器解元宠诗辄以二章为谢 其一", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "编户相安易得情，年来狴犴每刑清。", 
            "庭閒不复施梧象，俗朴聊同示草缨。", 
            "牍背仅能平枉桡，需头那复觊褒荣。", 
            "人言官事无由了，暂得居官事了名。"
        ], 
        "title": "圄空讼息复遇肆眚庭事萧然蒙良器解元宠诗辄以二章为谢 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "缿讼无多得暂閒，结亭聊就碧鲜间。", 
            "胡床寄目中宵月，手板支颐四面山。", 
            "楂带水禽流浅濑，帆随烟艇转前湾。", 
            "登临似与尘寰隔，况复朋从接笋班。"
        ], 
        "title": "次德林新亭诗韵", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "悒悒无聊坐学宫，衔杯阻共玉西东。", 
            "祝延精舍臣心重，择胜丛祠友好隆。", 
            "休叹青衫淹小县，且从乌帽落商风。", 
            "喜君句法无糕字，始信才华梦得同。"
        ], 
        "title": "次韵子充九日建天宁道场罢遂游尧祠", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "颓垣老屋寄荒村，八彩修眉俨若存。", 
            "古砌荒凉无历草，奠觞牢落想衢樽。", 
            "云山绕郭清如活，烟艇摇波渺欲翻。", 
            "循牒归来同胜赏，免烦诸友为招魂。"
        ], 
        "title": "次韵德升游尧庙", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "三年卜筑慕幽人，九日无欢愧病身。", 
            "始谓窥临陪胜友，那知岑寂度萧辰。", 
            "醪敷卷白欣初熟，菊蕊舒黄正斩新。", 
            "闻道小蛮新教舞，归时呼客莫辞频。"
        ], 
        "title": "九日汝明留郡中不遂同游以诗见寄次韵", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "弱水无风到海山，慈容亲觐紫旃檀。", 
            "亭亭宝刹凌云近，湛湛清池漱玉寒。", 
            "橘熟独垂红万颗，竹迷曾莳碧千竿。", 
            "热官步武何容到，散秩须知第一官。"
        ], 
        "title": "题观音院", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "庖厨落寞不堪闻，弹铗无鱼甑有尘。", 
            "谁识箪瓢颜氏乐，可怜鲑菜庾郎贫。", 
            "固穷始合称君子，临难聊须语细人。", 
            "曳褷长歌商颂在，未应怼憾去来频。"
        ], 
        "title": "诸生绝粮偶作二首示勉夫 其一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "饥肠愁坐耳无闻，放饭先疑甑拾尘。", 
            "闻说食功非食志，政宜忧道不忧贫。", 
            "佐饔但有思尝者，执爨初无欲凊人。", 
            "好向计台勤自列，文移见却已频频。"
        ], 
        "title": "诸生绝粮偶作二首示勉夫 其二", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "隆冬急雪舞淄渑，那得鲜鲜细菊呈。", 
            "何处幻师来衒巧，此花词客最钟情。", 
            "盈尊更值醪敷热，下箸仍欣鲙缕赪。", 
            "应笑蓬蒿张仲蔚，忍寒独坐到黎明。"
        ], 
        "title": "次韵刘卿任阜民对假菊花尝新酒", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "米廪无喧似结庐，一檐寒竹伴幽虚。", 
            "閒开桑落倾浮蚁，净展芸签拂蠹鱼。", 
            "频枉诗筒从我读，已留斋壁待君书。", 
            "二千石子人中爽，风月高情更起予。"
        ], 
        "title": "次韵德升见怀", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "莲社追攀每愧心，诗盟此假偶重寻。", 
            "孤高旧压元和体，清警新闻正始音。", 
            "龟洛赋成应夺锦，鸡林价重定酬金。", 
            "自怜潦倒无佳制，东望家山但越吟。"
        ], 
        "title": "次韵德升再讲酬唱", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "法更盐筴利源开，濒海熬波亹亹来。", 
            "贡篚烧羊谩南北，嘉笾形虎间榛梅。", 
            "锻圭搥璧严疆域，积雪飞霜阜货财。", 
            "滋味佐饔周九土，柳星端合祀坛垓。"
        ], 
        "title": "次韵蔡安度秀才赋盐", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "朱颜幕府美如英，庇邑优闲闭讼庭。", 
            "语掾气刚工论事，讲郎材拙只横经。", 
            "相从此地初披雾，却望遥天想聚星。", 
            "速发试题乘不备，母令掩耳及惊霆。"
        ], 
        "title": "青州试院次监门韵四首呈同事李无咎补之签判王柏立之刘及至父二宰郑与权存道司户李致志道县丞 其一", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "东秦人士富豪英，乡老宾贤上帝庭。", 
            "玉笋未知谁得地，金籯闻说剩通经。", 
            "雄夸气各千云汉，妙制文多焕斗星。", 
            "水镜诸公标鉴在，大声从此起非霆。"
        ], 
        "title": "青州试院次监门韵四首呈同事李无咎补之签判王柏立之刘及至父二宰郑与权存道司户李致志道县丞 其二", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "樽酒重阳泛菊英，此时应得到家庭。", 
            "奔趋试席虽深贯，囚锁文闱苦未经。", 
            "梦入故园时栩栩，愁侵衰鬓欲星星。", 
            "评文赖有金闺彦，敏手从来号震霆。"
        ], 
        "title": "青州试院次监门韵四首呈同事李无咎补之签判王柏立之刘及至父二宰郑与权存道司户李致志道县丞 其三", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "前山云物望英英，拘窘无从出户庭。", 
            "盖众未知除患术，居閒聊喜卫生经。", 
            "客涂淫滞将弥月，王事勤劳每戴星。", 
            "已恨归期误占鹊，阿香何苦更飞霆。"
        ], 
        "title": "青州试院次监门韵四首呈同事李无咎补之签判王柏立之刘及至父二宰郑与权存道司户李致志道县丞 其四", 
        "type": "律诗", 
        "yun": "青"
    }, 
    {
        "author": "葛天民", 
        "era": "宋", 
        "subtype": "七言律诗", 
        "text": [
            "玉涧金寒窈窕身，翩翩翠袖挽青春。", 
            "水晶宫里成仙女，香醉山中得道人。", 
            "朔雪几回埋不死，南洲一出净无尘。", 
            "朴翁老矣谁同调，相对无言意转亲。"
        ], 
        "title": "水仙", 
        "type": "律诗", 
        "yun": "真"
    }, 
    {
        "author": "葛书思", 
        "era": "宋", 
        "subtype": null, 
        "text": [
            "我非山中人，暂借山中宿。", 
            "灵风散微阴，片月出乔木。", 
            "蕙帐栖夕香，古井汲寒渌。", 
            "名缁多夙契，延坐同茗粥。", 
            "况与静者俱，缮性久已熟。", 
            "清词丽陶谢，玄谈干身毒。", 
            "所愧形迹拘，无由寄高躅。", 
            "钟声殷江岛，露气霭林麓。", 
            "良遇惬素怀，徘徊至天旭。"
        ], 
        "title": "宿广福寺", 
        "type": "古风", 
        "yun": null
    }, 
    {
        "author": "万椿", 
        "era": "宋", 
        "subtype": null, 
        "text": [
            "剩栽桑柘教妻蚕。"
        ], 
        "title": "句", 
        "type": "句", 
        "yun": "覃"
    }, 
    {
        "author": "万哲", 
        "era": "宋", 
        "subtype": "七言绝句", 
        "text": [
            "少日时时负百忧，从人络马与牵牛。", 
            "中年置此身如竹，荏苒风前得自由。"
        ], 
        "title": "绝句", 
        "type": "绝句", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "春风野外。", 
            "卵色天如水。", 
            "鱼戏舞绡纹，似出听、新声北里。", 
            "追风骏足，千骑卷高冈，一箭过，万人呼，雁落寒空里。", 
            "天穿过了，此日名穿地。", 
            "横石俯清波。", 
            "竞追随、新年乐事。", 
            "谁怜老子，使得暂遨游，争捧手，乍凭肩，夹道游人醉。"
        ], 
        "title": "蓦山溪 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "艳曲醉歌金缕，朱门高耸铜环。", 
            "中天楼观共跻攀。", 
            "飞絮落花春晚。", 
            "低映绿阴朱户，斜拖素练沧湾。", 
            "银钩华榜五云间。", 
            "奕奕蛟龙字绾。"
        ], 
        "title": "西江月 其一 连水东楼燕集", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "靺鞨斜红带柳，琉璃涨绿平桥。", 
            "人在花月见新妖。", 
            "不数江南苏小。", 
            "恨寄飞花蔌蔌，情随流水迢迢。", 
            "鲤鱼风送木兰桡。", 
            "回棹荒鸡报晓。"
        ], 
        "title": "西江月 其二 泛舟", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "楼子包金照眼新。", 
            "香根犹带广陵尘。", 
            "翻阶不羡掖垣春。", 
            "不分与花为近侍，难甘溱洧赠闲人。", 
            "如羞如怨独含颦。"
        ], 
        "title": "浣溪沙 赏芍药", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "清樾已生昼寂，孤花尚表春馀。", 
            "象床筠簟燕堂虚。", 
            "初过晚凉微雨。", 
            "圭璧新来北苑，鲈鱼未减东吴。", 
            "捧觞红袖透香肤。", 
            "不浥翔龙烟缕。"
        ], 
        "title": "西江月 其一 与王庭锡登燕集作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "瑞兽香云轻袅，华堂绣幕低垂。", 
            "人生七十尚为稀。", 
            "况是钓璜新岁。", 
            "登俎青梅的皪，明阑红药芳菲。", 
            "天教眉寿过期颐。", 
            "常对风光沈醉。"
        ], 
        "title": "西江月 其二 叔父庆八十会作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "火云欲避金风至。", 
            "秀气充闾初降瑞。", 
            "去家丁令却归来，还燕悬弧当日地。", 
            "金章紫绶身荣贵。", 
            "寿福天储昌又炽。", 
            "怪来一岁四迁官，还过当生元太岁。"
        ], 
        "title": "瑞鹧鸪 工部七月一日生辰", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "三年曾不窥园树。辛苦萤窗暮。", 
            "怪来文誉满清时。柿叶书残犹自、日临池。", 
            "春秋新学卑繁露。黄卷聊堪语。", 
            "家人不用寄龟诗。行看升平楼外、化龙归。"
        ], 
        "title": "虞美人 其一 酬卫卿弟兄赠", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "鹊桥仙偶，天津轻渡，却笑嫦娥孤皎。", 
            "平时五夜似经年，问何事、今宵便晓。", 
            "云车将驾，神夫留恋，更吐心期多少。", 
            "支机休浪与闲人，莫倚赖、芳心素巧。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "一轮丹桂窅窊树。光景疑非暮。", 
            "天公著意在兹时。扫尽微云点缀、展清池。", 
            "樽前金奏无晨露。只有君房语。", 
            "骊驹客莫赋归诗。东道留连应赋、不庸归。"
        ], 
        "title": "虞美人 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "安石榴花浓绿映。", 
            "解愠风轻，乍改朱明令。", 
            "衮绣元臣门户盛。", 
            "童孙此日悬弧庆。", 
            "夜宴华堂添酒兴。", 
            "□□除书，远带天香剩。", 
            "欲浥苕波供续命。", 
            "不须龙护江心镜。"
        ], 
        "title": "蝶恋花 章道祖倧生日", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "浮家重过水晶宫。", 
            "五年中。", 
            "事何穷。", 
            "无恙山溪，鬟影落青铜。", 
            "欲向旧游寻旧事，云散彩，水流东。", 
            "苔花向我似情钟。", 
            "舞霜风。", 
            "雪濛濛。", 
            "应怪史君，颜鬓便衰翁。", 
            "赖是寻芳无素约，端不恨，绿阴重。"
        ], 
        "title": "江城子 其一 呈刘无言焘", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "飞身疑到广寒宫。", 
            "玉花中。", 
            "兴何穷。", 
            "酒贵旗亭，谁是惜青铜。", 
            "飘瞥三吴真妙绝，银万里，失西东。", 
            "草堂红蜡暖歌钟。", 
            "卷帘风。", 
            "赏空濛。", 
            "丰颊修眉，鹤氅拥仙翁。", 
            "欲作氍毹花底客，清漏永，禁城重。"
        ], 
        "title": "江城子 其二 和无言雪词", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "葛山仙隐。尚有馀膏留旧鼎。", 
            "十里梅花。夹道争看衮绣华。", 
            "人间妙丽。并侍黄扉开国贵。", 
            "僻壤孤芳。羞涩尊前不敢香。"
        ], 
        "title": "减字木兰花 薛肇明同二侍姬至葛山观梅，薛公会作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "晴日乱云收。", 
            "人在蘋香柳恽洲。", 
            "溪上清风楼上醉，飕飕。", 
            "共折黄花插满头。", 
            "佳客献还酬。", 
            "不负山城九日秋。", 
            "苕碧下青供酩酊，休休。", 
            "楚客当年浪自愁。"
        ], 
        "title": "南乡子 其一 九日用玉局翁韵作呈坐上诸公", 
        "type": "词", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "拂槛晓云鲜。", 
            "销暑楼危竦半天。", 
            "曾是携宾当荐九，开筵。", 
            "度水萦山奏管弦。", 
            "黄菊映华颠。", 
            "千骑重来已六年。", 
            "楼下东流当日水，依然。", 
            "更对周旋旧七贤。"
        ], 
        "title": "南乡子 其二 九日", 
        "type": "词", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "倦客身同舟不系，轻帆来访儒仙。", 
            "春风元巳艳阳天。", 
            "夭桃方散锦，高柳欲飞绵。", 
            "千古海昌佳绝地，双凫暂此留连。", 
            "通宵娱客破芳尊。", 
            "兰亭修禊事，梓泽醉名园。"
        ], 
        "title": "临江仙 其一 上巳日游海昌王氏园，吴宰效及中散兄", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "宝观岧峣飞雉堞，登临恍欲升仙。", 
            "野桃官柳衬吴天。", 
            "春风寒食夜，遗恨在封绵。", 
            "闻道东溟才二里，银涛直与天连。", 
            "凭谁都卷入芳尊。", 
            "赋归欢靖节，消渴解文园。"
        ], 
        "title": "临江仙 其二 席上和呈中散兄及吴令", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "严陵滩畔香醪好。遮莫东方晓。", 
            "春风盎盎入寒肌。人道霜浓腊月、我还疑。", 
            "红炉火热香围坐。梅蕊迎春破。", 
            "一声清唱解人颐。人道牢愁千斛、我谁知。"
        ], 
        "title": "虞美人 自兰陵归，冬夜饮严州酒作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "辛勤场屋。未遇知音甘陆陆。", 
            "诏录遗忠。一札天书下九重。", 
            "鹅城初命。此去青云应渐近。", 
            "解褐恩新。今岁吾家第四人。"
        ], 
        "title": "减字木兰花 其一 公弼侄初授官，以此劝酒", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "迎宾一红亭，栋宇飞半岭。", 
            "松筠引幽步，以渐入佳境。", 
            "阴风起涧壑，凛冽噤蛙黾。", 
            "归云拥僧裓，飞溜入茶鼎。", 
            "支筇薰风阁，玉溪两峰并。", 
            "中阙认牢山，一点烟鬟整。", 
            "我来见所见，赍恨在俄顷。", 
            "丘樊绝泥滓，钟鼎值机阱。", 
            "老逐黑衣居，此心真炯炯。"
        ], 
        "title": "次长清寺", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "震州推不去，游食岁月久。", 
            "尺一从天来，换作秦头守。", 
            "迎新无竹马，记旧已刍狗。", 
            "迂愚敢护前，警发赖鞭后。", 
            "独坐百花堂，还忆百花酒。"
        ], 
        "title": "至南阳却寄吴兴诸僚", 
        "type": "古风", 
        "yun": "有"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "春波涨酦醅，绿净疑染黛。", 
            "神女昔江皋，玩珠仍解佩。", 
            "沙光射目明，浪影摇风碎。", 
            "乐哉今日游，放溜舞滂湃。", 
            "华觞挹空阔，叠鼓助击汰。", 
            "仰视白铜堤，岑楼飞綵绘。", 
            "游女凭危栏，纷若五家队。", 
            "真想谢窘拘，意有千里快。", 
            "远岸指烟蓝，飞流罗水硙。", 
            "尚想竞渡时，千船唱何在。"
        ], 
        "title": "与襄阳太守张亚仲（颜几）泛汉江", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "善财叩补陀，大千一弹指。", 
            "我行无神足，重趼二百里。", 
            "中年逢百罹，所欠但一死。", 
            "稽首闻薰王，觊以俗障洗。", 
            "鱼山彊赞述，文污梵书庋。", 
            "自怜迷本闻，云何见大士。", 
            "觉与所觉空，根脱不用耳。", 
            "圆融声度垣，变现月映水。", 
            "臂目恒河沙，如幻本一理。", 
            "以是见观音，文殊亦如是。"
        ], 
        "title": "襄阳大悲院作", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我欲乞襄阳，驱车岘山址。", 
            "文吊杜征南，酒酹羊叔子。", 
            "披榛访二碑，事辞俱俊伟。", 
            "高贤千载后，遗魄犹登此。", 
            "一官推不去，事故违愿始。", 
            "不如造乾明，山名亦相似。", 
            "交流千斛乳，未减汉江水。", 
            "遐眺真不恶，悲伤未烛理。", 
            "湮没与垂名，趋死皆一轨。", 
            "我与同游人，痛饮共择旨。", 
            "生前一杯重，恨山无石髓。", 
            "预忧名不传，却笑邹从事。"
        ], 
        "title": "乾明院作", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "山随宇宙结，千古真苒苒。", 
            "登临足揽胜，兹来余复忝。", 
            "山椒耸太华，夷路谢跻险。", 
            "溶溶鸭头水，绿净衣可染。", 
            "渔师网槎头，尽以红鲜掩。", 
            "金刀鲙缕飞，来佐华觞滟。", 
            "前修俱鬼录，勋阀谩琬琰。", 
            "谷虚禽响答，月皎烟华敛。", 
            "同登幸旷士，形迹孰拘检。", 
            "长啸揖清流，一洗邹湛谄。"
        ], 
        "title": "游岘山", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "秋霖喜新霁，裹饭山中游。", 
            "遥指大夫桥，閒泛野人舟。", 
            "追随得胜客，雅趣同沧洲。", 
            "山路已清绝，颢气况蓐收。", 
            "乱石蹲狠羊，苍官耸髯虬。", 
            "古寺亦何有，森森潇洒侯。", 
            "忘怀一笑粲，更以大白浮。", 
            "翰林廊庙姿，席珍韫天球。", 
            "如何问三径，更复寻一丘。", 
            "升高涩投足，陟险眩回眸。", 
            "洞庭四万顷，旁占铛脚州。", 
            "中有东西山，千奴熟霜秋。", 
            "孤亭快写望，欲去更少休。", 
            "菟裘便可卜，何必依先畴。", 
            "徘徊共怀古，徂岁真如流。", 
            "封侯昔此地，顾余乃诸刘。", 
            "一朝失茅土，窘急须人周。", 
            "雍门曲池叹，事往将何求。", 
            "云木馀参错，烟岩自深幽。", 
            "人生行乐耳，慎勿曲如钩。"
        ], 
        "title": "次韵叶梦得游西余山", 
        "type": "古风", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "阴森美章园，爽垲背尘陌。", 
            "纷纷辟疆家，胜处此其伯。", 
            "登危览幽奇，宽敞荡喧窄。", 
            "层层绿阴暗，中有孤花拆。", 
            "三品玩伏虎，两部当鸣蝈。", 
            "主人延客眼，清映壶觞碧。", 
            "茂宰工拨烦，恢恢奏刀騞。", 
            "议郎兼语掾，阖府畏局蹐。", 
            "仇梅诸钜公，燕笑欢一席。", 
            "蹇予但空餐，营职无半策。", 
            "文墨彊抽身，林池同息迹。", 
            "金火争伏见，执热如焚炙。", 
            "颇愿百斛船，浮浮两头拍。", 
            "岳云插晴空，移尊及未夕。", 
            "清飙起四座，肃肃生羽翮。", 
            "人生不谋欢，带眼计月瘠。", 
            "谁能较荣槁，琐尾论干泽。", 
            "相从饮文字，一笑百忧释。", 
            "歌呼到尔汝，坐待霜月白。", 
            "归轩踏清影，光谢纱笼赫。"
        ], 
        "title": "柏悦堂宴集晚移望岳亭德升有诗复次韵", 
        "type": "古风", 
        "yun": "陌"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "宴安毒于鸩，嗜睡真成蛇。", 
            "揽衣待明发，是味岂不佳。", 
            "天宇自澄穆，群嚣肃无哗。", 
            "喔咿鸡一鸣，众星犹撒沙。", 
            "皂荚颒头目，杨枝清齿牙。", 
            "炉中结愿香，净几对名花。", 
            "澄怀睹道秘，浮念无由邪。", 
            "欠伸起三昧，云锦升朝霞。"
        ], 
        "title": "幽居夙兴", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "野饮政自乐，何庸拘束交。", 
            "穷居阙醇旨，逼此岁欲凋。", 
            "冷仙歘照坐，开尝惊韵高。", 
            "秋空映黄菊，气澄扫微霄。", 
            "携之寿佳客，岂讳十里劳。", 
            "供酿者谁子，颇疑人姓焦。", 
            "三杯反淳朴，一盏破郁陶。", 
            "酒材兼谱至，我醉吟今朝。"
        ], 
        "title": "蒙莫伯镕饷酒携即菁村元举山庄赏菊坐客皆称叹以诗二首谢 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "迷涂不自觉，坐见六秩交。", 
            "霜发凛无几，况此日夜凋。", 
            "所寄在酒盏，倾银不辞高。", 
            "浇我磊块胸，那复气干霄。", 
            "手开赤泥封，不办呼孟劳。", 
            "乍纾愁肠回，亦沃渴肺焦。", 
            "君甚似江州，愧我非姓陶。", 
            "为僚且亲串，酌我非一朝。"
        ], 
        "title": "蒙莫伯镕饷酒携即菁村元举山庄赏菊坐客皆称叹以诗二首谢 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "叩门赤县尹，来饷青州酒。", 
            "底贡上天阍，馀沥到衰朽。", 
            "开尝正及卯，醇旨异失酉。", 
            "公不数瑶泉，家还卑玉友。", 
            "我时苦无悰，愁绪不论斗。", 
            "纷纷方寸乱，飞絮起风柳。", 
            "呼儿共一尊，盎盎纯气守。", 
            "岂惟诗胆大，更觉魔军走。", 
            "寄谢魏阳元，频望扫愁帚。"
        ], 
        "title": "谢洛师蔡尹（靖）饷酒", 
        "type": "古风", 
        "yun": "有"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "三吴汗漫游，弥月沐风雨。", 
            "归来骇贫舍，忽有金刚杵。", 
            "岂惟心疾失，顿觉头风愈。", 
            "句如冰壶清，格类瓦棺古。", 
            "五言有奥境，此段得笺诂。", 
            "吾衰久寂寂，笑人忧邓禹。", 
            "自贬岂不能，趋竞虞姗侮。", 
            "洞庭岩壑秀，信美真吾土。", 
            "秋涛浮乾坤，日月互吞吐。", 
            "中有七十山，招提称踵武。", 
            "归命两足尊，一洗俗谛苦。", 
            "但喜经翻贝，那知檄驰羽。", 
            "钟鱼走诸刹，衽席讵安处。", 
            "洞天隔尘寰，仙境一二数。", 
            "毛公金丹成，拔宅已轻举。", 
            "空馀朝斗坛，遗址犹可睹。", 
            "法城有龙象，今作西山主。", 
            "净瓶逗真机，松枝代挥麈。", 
            "示我第一义，金篦破昏瞽。", 
            "清游怀清标，所恨隔笑语。", 
            "茅庐新塈涂，户牖木仅斧。", 
            "剧谈伫公来，相望十里许。"
        ], 
        "title": "和韵答马用宏（毅）朝散", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "荒鸡号将晨，不改风及雨。", 
            "高贤两投分，定交从臼杵。", 
            "心期久弥坚，胶漆比孰愈。", 
            "有初顾隙未，卖友起中古。", 
            "五交有形状，孝标能训诂。", 
            "邈哉弹冠契，王阳知贡禹。", 
            "乘权献巧妍，失时辄轻侮。", 
            "管鲍贫时交，此道弃如土。", 
            "孟尝唾其面，愤懑聊一吐。", 
            "翟公书其门，薄夫常接武。", 
            "蹇予不知量，拔士偏寒苦。", 
            "见欺多校人，覈实失子羽。", 
            "归来蓬蒿园，吊影甘穷处。", 
            "知旧弃如遗，那复见比数。", 
            "谁知荆州丞，厚德能克举。", 
            "任安穷不去，平仲久更睹。", 
            "诗文连慰藉，词锋设宾主。", 
            "剡藤快展读，如坐对谈麈。", 
            "惜哉华国文，乃以观矇瞽。", 
            "舂容写河汉，寒窘笑三语。", 
            "才凡特俎豆，德薄更藻斧。", 
            "玉卮实无当，深恐累称许。"
        ], 
        "title": "用宏见和复和一首", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "相从十日欢，预恐别泪滴。", 
            "重谋访林壑，庶复延晷刻。", 
            "好山尘一舍，何惜蜡两屐。", 
            "东湖浸坤轴，浩荡鹍鹏击。", 
            "方舟稳睡馀，帆已收硖石。", 
            "东山号紫微，数殿耸金碧。", 
            "我祖鍊金膏，井湫湛寒色。", 
            "飙轮已仙去，千古留玉液。", 
            "当年善逝师，福壤眼独识。", 
            "上方子亭高，俯睨众山脊。", 
            "空濛云海宽，想像人境隔。", 
            "夜投涵虚阁，万籁森已寂。", 
            "软脚旋呼尊，亦复两颧赤。", 
            "黎明登西山，岌嶪动人魄。", 
            "华榜揭灵池，审公存故迹。", 
            "高堂坐白衣，巍巍妙智力。", 
            "道傍两精舍，联步遍游陟。", 
            "赞山特超峻，四双旧飞锡。", 
            "绿猗环高竿，苍髯矫千尺。", 
            "吴越峰峦秀，罗列在几席。", 
            "情赏未云厌，六龙俄已昃。", 
            "转溪遂分袂，恻怆不能食。", 
            "还家得诗筒，妙语粲珠璧。", 
            "具载黄湾游，恨不逐飞翼。", 
            "流光信驹隙，薄宦只鸡肋。", 
            "他年倦招寻，画图追旧历。"
        ], 
        "title": "海昌从中散兄游硖石东西山及赞山而别兄独游黄湾诸山寺宠寄三诗因追述前游却寄", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "夜闻刺豕声，哀号欲趋死。", 
            "黎明肉入馔，念之难启齿。", 
            "口腹我可赊，性命彼所恃。", 
            "右军惋烹鹅，东家嗅供雉。"
        ], 
        "title": "硖石寺闻系猪明不能食", 
        "type": "古风", 
        "yun": "纸"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "长卿已倦游，十年安泽国。", 
            "越鸟巢欲南，鹧鸪飞懒北。", 
            "会予亦蹭蹬，从子寄岑寂。", 
            "有酒时相邀，欢饮终未剧。", 
            "今当大火流，似闻姊丧释。", 
            "羽书静追呼，乐禁通考击。", 
            "扫除北窗凉，招速东床客。", 
            "暂勤车骑都，来辍春秋癖。", 
            "白啖苦无赖，红颜因暂惜。", 
            "畦蔬撷菘韭，园果剥梨棘。", 
            "金齑荐子鹅，银条脍玄鲫。", 
            "弓弯舞袖宽，珠贯歌声激。", 
            "景升陋三雅，淳于能一石。", 
            "拟取醉辖投，慵持诗烛刻。", 
            "浮生百年幻，且尽一朝适。", 
            "莫待佐稽山，对案空相忆。"
        ], 
        "title": "七月一日招道祖剧饮", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "渊明事独往，谋酒不谋国。", 
            "引壶自酌罢，高卧幽窗北。", 
            "孤松供盘桓，五柳伴幽寂。", 
            "时赴中道邀，未觉体小剧。", 
            "八旬弃县令，忻若重负释。", 
            "安石登冶城，清谈工剖击。", 
            "竹林事游燕，百金费群客。", 
            "丝竹聊写情，副此杯铛癖。", 
            "岁晚白鸡梦，颓龄天不惜。", 
            "二士俱好饮，世运属艰棘。", 
            "身今扫閒轩，红蕖荫鲂鲫。", 
            "远挹环峰秀，下临湍水激。", 
            "得酒且尽欢，何人寿金石。", 
            "不如更添烛，夜漏淹晷刻。", 
            "醺酣便逃禅，酩酊非阏适。", 
            "从教醉谬误，黎明不能忆。"
        ], 
        "title": "诸人见和复次韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我本丘壑人，负乘辄致寇。", 
            "归来卧湖海，梦断三接昼。", 
            "尚馀忧国心，带眼日惊瘦。", 
            "腾装居景山，飘飘云出岫。", 
            "门无长者辙，相见谁肯就。", 
            "吾甥相国孙，款我裹粮糗。", 
            "禅关有圣解，已语则无咎。", 
            "两庵同相攸，卜邻殆天授。", 
            "登盘无槟榔，客居必见宥。", 
            "富贵应自知，不询唐举寿。"
        ], 
        "title": "次韵章婿道祖倧山居", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "春风散顽阴，我亦除积痾。", 
            "客居有园林，得暇辄一过。", 
            "残梅雪尚积，曲沼春已波。", 
            "傥或不近酒，如此推迁何。"
        ], 
        "title": "病起二首 其一", 
        "type": "古风", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "人生身后名，孰得还孰失。", 
            "岂若一杯酒，聊复得永日。", 
            "如何杜陵老，感难百忧集。", 
            "不饮孰忘忧，饮多或生疾。", 
            "惟其疾之忧，已矣两相直。"
        ], 
        "title": "病起二首 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "属疾大废食，始进一麦麻。", 
            "客至阙均礼，呼儿办瓜茶。", 
            "冷落乏胜事，病苦将日加。", 
            "儿曹解人意，为泼闽岭芽。", 
            "山深生意足，香味冠百嘉。", 
            "依稀仙掌露，彷佛石桥花。", 
            "过盏谢新法，失杯戒憎蛇。", 
            "甘我舌三寸，浇我书五车。", 
            "馀沥均学子，少长各有差。", 
            "何须待鞠卺，此段固已佳。", 
            "人生草头露，迅晷堪惊嗟。", 
            "适意贫亦乐，钟鼎来何赊。", 
            "今朝复何幸，濯暑分流霞。", 
            "苏息问苍生，欲泛牵牛槎。"
        ], 
        "title": "立方和韵复和一首", 
        "type": "古风", 
        "yun": null
    }, 
    {
        "author": "万哲", 
        "era": "宋", 
        "subtype": "五言律诗", 
        "text": [
            "秋气清如此，秋花香奈何。", 
            "人生还健在，月色况明多。", 
            "有酒君当醉，无愁我欲歌。", 
            "楼高俯松顶，谁共酌姮娥。"
        ], 
        "title": "中秋寄陈碧栖", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "荆兰戏綵关情切，朱墨为官与愿违。", 
            "夜鹤帐空周子去，秋鲈风动季鹰归。", 
            "忍看妙句金声振，行阻清谈木屑飞。", 
            "引领吴兴何许是，碧云深处暮山微。"
        ], 
        "title": "丐祠将离云间崔申之以诗为别次韵", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "露章沥血上彤墀，蝼蚁虽微愿弗违。", 
            "韫迹正惭高士传，离群却恐小人归。", 
            "身同玄豹雾中隐，目送孤鸿天际飞。", 
            "丹灶素书今好在，临风忆子话精微。"
        ], 
        "title": "崔申之以诗为别苏明父郭逢叔各有和章谨复用韵二首 其一", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "见远亭边送落晖，菁山挽我作睽违。", 
            "连年走俗为贫仕，一日投闲恐富归。", 
            "谷水为官轻似纸，苕溪转棹疾于飞。", 
            "羽觞捧剑无人问，怅望如今束广微。"
        ], 
        "title": "崔申之以诗为别苏明父郭逢叔各有和章谨复用韵二首 其二", 
        "type": "律诗", 
        "yun": "微"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "缃奁香叶裹新英，分与骚人取次烹。", 
            "碗里定疑甘露荐，腋边应觉午风生。", 
            "色方蒙岭虽微胜，品带沙溪未苦精。", 
            "客好窗晴聊小试，跳珠急雨看泉清。"
        ], 
        "title": "次韵施予善谢茶", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "钵囊已解何山夏，千顷堂前又饱参。", 
            "仙里未须求七七，禅中聊共说三三。", 
            "远师今日宜同社，弥勒它年可共龛。", 
            "不见生公讲经处，至今花雨落毵毵。"
        ], 
        "title": "具上人以诗相别复和之", 
        "type": "律诗", 
        "yun": "覃"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "年来百念如灰冷，何物关心搅睡眠。", 
            "奠枕不容安丙夜，乘轺端复类丁年。", 
            "曲中谁辨齁齁趣，梦里难成栩栩然。", 
            "只恐睡蛇钩已尽，髦蛮难到曲屏边。"
        ], 
        "title": "不寐", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "明堂一柱已扶颠，下诏犹求梠与椽。", 
            "言并玉卮宜阁笔，鉴同金镜正持铨。", 
            "骊珠鱼目难齐价，嫫母西施孰是妍。", 
            "勉矣一鸣惊众彦，莫将栀蜡误长鞭。"
        ], 
        "title": "张千里以诗送邰侄铨试用其韵", 
        "type": "律诗", 
        "yun": "先"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "山行确荦趁云程，食寝无多但有名。", 
            "作梦方成鸡唤起，加餐未竟马催行。", 
            "鼓风飞壒浑无际，敲日吹炎似有声。", 
            "埃息火流知不晚，依然六幕自澄清。"
        ], 
        "title": "旅次二首 其一", 
        "type": "律诗", 
        "yun": "庚"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "视印宜春一月过，宁知平地起风波。", 
            "未成黔突真如传，俄复脂车去似梭。", 
            "虽快徵君还北牖，却思太守类南柯。", 
            "流行坎止何须问，似觉闲中所得多。"
        ], 
        "title": "旅次二首 其二", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "烟溪云巘映朱扉，声色丛中入定时。", 
            "十万丈夫森铁甲，三千宫女醉瑶池。", 
            "累累珠帐露滋颗，点点金衣霜著枝。", 
            "心境消融无一物，景从何得缀为谁。"
        ], 
        "title": "为章道祖作颇及葛藤 缀景亭", 
        "type": "律诗", 
        "yun": "支"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "横空复閤面嵯峨，影堕前溪瑟瑟波。", 
            "九坂端疑筑梁第，二山应恐负夸娥。", 
            "凌云北固俗尘远，采菊东篱真意多。", 
            "会取祖师端的意，此间万象正森罗。"
        ], 
        "title": "为章道祖作颇及葛藤 踊山閤", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "沧浪亭下水连溪，影倒虚檐凤翅齐。", 
            "白小牵风动晨镜，碧圆著雨响秋鼙。", 
            "鱼舟点点依蘋渚，雁齿依依跨柳堤。", 
            "旧日沧浪元不变，何妨居士为全提。"
        ], 
        "title": "为章道祖作颇及葛藤 沧浪亭", 
        "type": "律诗", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "鲜健庞翁今罢参，柱杖挂壁云迷庵。", 
            "开花聊幻仙七七，逗机更说禅三三。", 
            "未办浮丘招挹袖，且邀弥勒与同龛。", 
            "庵中认得华严界，何用宗风谈北南。"
        ], 
        "title": "为章道祖作颇及葛藤 华藏庵", 
        "type": "律诗", 
        "yun": "覃"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "窈窕轩窗小閤深，种花卜得半晴阴。", 
            "眼根忽堕锦绣谷，鼻观如游薝卜林。", 
            "莫问花枝有开落，须知法性勿来今。", 
            "色香尘里回光照，只这凡心是佛心。"
        ], 
        "title": "为章道祖作颇及葛藤 锦薰閤", 
        "type": "律诗", 
        "yun": "侵"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "登名蟾窟值休辰，中外掀腾宠数频。", 
            "锦帐握兰荣帝所，绣衣持斧耀江滨。", 
            "两州民社施张在，四水门墙卜筑新。", 
            "岂料生还杳无日，冢边唯卧石麒麟。"
        ], 
        "title": "洪庆善郎中（兴祖）挽诗四首 其一", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "笔下翻翻注九河，腹中空洞五车多。", 
            "麟经旨妙传洙泗，骚学词明慰汨罗。", 
            "六度有为超梵业，一心无累證禅那。", 
            "龙蛇岁恶贤人逝，心折风前薤露歌。"
        ], 
        "title": "洪庆善郎中（兴祖）挽诗四首 其二", 
        "type": "律诗", 
        "yun": "歌"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "平生气槩凛冰霜，圣读潜心德愈光。", 
            "赏善每能频击节，避人宁复解移床。", 
            "第知中垒序论语，谁测诗仙流夜郎。", 
            "有道固应黄发寿，何期竟不验长桑。"
        ], 
        "title": "洪庆善郎中（兴祖）挽诗四首 其三", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "阉茂之年拜伏犀，鸡豚同社记金溪。", 
            "情深缟纻论交契，义切蓬麻荷品题。", 
            "花底醉春同挈榼，云中历妙共扶藜。", 
            "岂知生死今殊路，抆泪佳城意惨悽。"
        ], 
        "title": "洪庆善郎中（兴祖）挽诗四首 其四", 
        "type": "律诗", 
        "yun": "齐"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "一派寒滩度白云，几重危磴远红尘。", 
            "奇礓烟合松筠古，绀殿香浮栋宇新。", 
            "玉响碧潭鸣地籁，瀑垂苍岭挂天绅。", 
            "潜虬未用升云去，乞取晴天畀散人。"
        ], 
        "title": "响应山", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "浃旬移病卧荒村，冰炭交攻水帝魂。", 
            "句咏髑髅诗老在，舌飞霹雳诅师存。", 
            "徙居何事四方馆，谴鬼宜归白石门。", 
            "壮士高人今药喜，鲜妆隙地不须论。"
        ], 
        "title": "朝隐病疟作谴疟鬼文而差示佳句次韵", 
        "type": "律诗", 
        "yun": "元"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "小圃金灯满意芳，苞舒绛彩照煌煌。", 
            "珠玑小滴今朝雨，缟纻难禁昨夜霜。", 
            "拂秉麟须蛾欲避，枝衔螭口蜡犹香。", 
            "列钱都是银缸影，莫遣狂风出土囊。"
        ], 
        "title": "金灯花", 
        "type": "律诗", 
        "yun": "阳"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "冰壶彻骨无纤尘，新来结屋苕溪滨。", 
            "倾银注瓦叟泥饮，披锦裂绣天行春。", 
            "沙平印篆鸟浴羽，浪暖破绡鱼跃鳞。", 
            "一丘一壑志愿毕，肯待人招祁孔宾。"
        ], 
        "title": "春日移舟章园 其一", 
        "type": "律诗", 
        "yun": "真"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "腰悬六印不用求，胜处引人著沧洲。", 
            "波平草软鸥鸟下，花明柳暗池亭幽。", 
            "两园牛鸣一舟了，三春驷隙千觞酬。", 
            "肯将仆射易此乐，瀚海飞狐云正愁。"
        ], 
        "title": "春日移舟章园 其二", 
        "type": "律诗", 
        "yun": "尤"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "老桧盘拿古殿春，空庭坐阅几朝曛。", 
            "根株横裂可寻蚁，枝叶倒垂犹拂云。", 
            "求福端同木居士，出灵那效柳将军。", 
            "黄奴已毙韩擒虎，独有兹材贷斧斤。"
        ], 
        "title": "大雄寺陈朝桧（俗谓倒植桧）", 
        "type": "律诗", 
        "yun": "文"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "去家才隔水一股，二老堂成三百弓。", 
            "鸰原暮下沙水暖，雁行夜落霜天空。", 
            "竹根酌酒不妨醉，花萼斲诗如许工。", 
            "坐久与关筇竹杖，出门人指两仙翁。"
        ], 
        "title": "二老堂", 
        "type": "律诗", 
        "yun": "东"
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "吾家五世十三人，竞撷丹枝撼月轮。", 
            "庆历贤科开后裔，隆兴儒业继前尘。", 
            "泥金帖报家庭喜，烧尾筵张帝里春。", 
            "从此传芳应未艾，桂香应已袭天伦。"
        ], 
        "title": "喜子邲登第", 
        "type": "律诗", 
        "yun": "真"
    }, 
    {
        "author": "万某", 
        "era": "宋", 
        "subtype": null, 
        "text": [
            "卷尽风和雨，晴日照清秋。", 
            "南山高处回首，潇洒一扁州。", 
            "且向飞霞瀹茗，还归云间书院，何幸有从游。", 
            "随分了公事，同乐与同忧。", 
            "少年事，湖海气，百尺楼。", 
            "萧萧华发，归兴只念故山幽。", 
            "今日聊修故事，□岁大江东去，应念我穷愁。", 
            "不但莼鲈□，杜若访芳洲。"
        ], 
        "title": "九日修故事访南山，崖间有前太守所作水调歌头，率尔次韵", 
        "type": "词", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "昔泛秦淮一舸飞，角声吹动塞云悲。", 
            "如今独听寒窗雪，忆杀梅花旧日诗。"
        ], 
        "title": "雪中有怀旧游次友人韵", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "飞楼百尺面巑岏，万顷溪光带郭寒。", 
            "宵寐正求良弼梦，云山聊得暂时看。"
        ], 
        "title": "陪枢密富公游霅川即事呈三首 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "龙庭一纪袖携香，磊落功名竹帛光。", 
            "敢请东周重复古，肯同歌凤接舆狂。"
        ], 
        "title": "陪枢密富公游霅川即事呈三首 其二", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "杖藜登览更簪蒿，莫学骚人独餔糟。", 
            "弈世当传张颢印，三公行佩吕虔刀。"
        ], 
        "title": "陪枢密富公游霅川即事呈三首 其三", 
        "type": "绝句", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "菁村小隐卜巑岏，盟在前峰讵肯寒。", 
            "却把青鞋踏城市，赤栏山色带惭看。"
        ], 
        "title": "叠前韵三首 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "青蘋风起递秋香，翠盖红妆衬水光。", 
            "暇日跻攀莫辞数，人生百岁似风狂。"
        ], 
        "title": "叠前韵三首 其二", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "晚凉汤饼点青蒿，卜瓠分甘笑楚糟。", 
            "好摘江蓠充杂佩，不须岁晚梦三刀。"
        ], 
        "title": "叠前韵三首 其三", 
        "type": "绝句", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "雨跳浊水千沤乱，风过桥林万弩齐。", 
            "顷刻埇桥斜景在，市人来去两虹霓。"
        ], 
        "title": "埇桥道中", 
        "type": "绝句", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "朱阁琼宫耀紫房，翠翘下堕慰愁肠。", 
            "天中感遇非尘世，不念痴牛念郭郎。"
        ], 
        "title": "七夕", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "盈盈一水截长空，乌雀桥成得暂通。", 
            "逗晓归来装万恨，旧机牢落响寒风。"
        ], 
        "title": "次韵德升七夕二首 其一", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "霓旌鸾扇去央央，云路轻车驾七香。", 
            "灵会此宵才瞬息，经年何苦夜偏长。"
        ], 
        "title": "次韵德升七夕二首 其二", 
        "type": "绝句", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "晴碾春龙斗小窗，饮悭难遣睡魔降。", 
            "翩然梦绕沧洲去，白马波寒桨一双。"
        ], 
        "title": "次韵德升颐轩诗五首 其一", 
        "type": "绝句", 
        "yun": "江"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "辘轳声到读书帷，草解招凉暑气迟。", 
            "净扫竹轩人不到，戍楼哀角又空吹。"
        ], 
        "title": "次韵德升颐轩诗五首 其二", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "造物机缄属小儿，懒从寒燠究端倪。", 
            "绿阴昼寂孤花净，犹有黄鹂恰恰啼。"
        ], 
        "title": "次韵德升颐轩诗五首 其三", 
        "type": "绝句", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "金銮赐第新搴桂，铁幕官期未及瓜。", 
            "隐几蒲团无一事，五车关眼未昏花。"
        ], 
        "title": "次韵德升颐轩诗五首 其四", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "外物年来论已齐，眼看人事浪推移。", 
            "禨祥白犊何劳问，宠辱黄粱共一炊。"
        ], 
        "title": "次韵德升颐轩诗五首 其五", 
        "type": "绝句", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "宠饷头纲北焙茶，分甘应自五侯家。", 
            "午鸡惊破槐安梦，犹有新香在齿牙。"
        ], 
        "title": "次韵德升惠新茶 其一", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "双叠红囊贮拣芽，旋将活火试瑶花。", 
            "半生未有阳侯厄，喜听咿哑转井车。"
        ], 
        "title": "次韵德升惠新茶 其二", 
        "type": "绝句", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "当日火攻应有法，此时水厄定无馀。", 
            "閒轩七碗宜频试，九陇清泉胜具区。"
        ], 
        "title": "新茶", 
        "type": "绝句", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "俗耳未容听滴沥，水瓶聊遣挹泓澄。", 
            "晴轩小酌煎新茗，纱帽笼头似管宁。"
        ], 
        "title": "烹茶", 
        "type": "绝句", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "贯以柳条仍拨刺，芼之筠笋佐鲜肥。", 
            "他年京洛憎凡馔，莫忘河亭染指时。"
        ], 
        "title": "鲥鱼", 
        "type": "绝句", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "味佳端可供羹梜，韵胜尤宜荐酒螺。", 
            "自笑痴人饕口腹，不求新竹透林多。"
        ], 
        "title": "烹笋", 
        "type": "绝句", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "窥园记我分名卉，大似梁园重锦红。", 
            "自愧江淹才已尽，却须还与主人翁。"
        ], 
        "title": "友人惠芍药并青梅一枝偶成三绝 其一", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "芳丛的皪长明槛，不似馀花顷刻春。", 
            "始信有常能耐久，何须逐巧斗尖新。"
        ], 
        "title": "友人惠芍药并青梅一枝偶成三绝 其二", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "香雪一林初著子，和枝分饷不吾悭。", 
            "含酸但止文园渴，青琐无人蹙远山。"
        ], 
        "title": "友人惠芍药并青梅一枝偶成三绝 其三", 
        "type": "绝句", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "年年国艳赏敷腴，酩酊供人就燕胥。", 
            "此段固应先骨醉，餔糟聊学楚三闾。"
        ], 
        "title": "以糟水灌芍药戏题 其一", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "金边山畔汁偏美，玉井峰头船最多。", 
            "未敢磨刀供大嚼，却愁藏扎有修罗。"
        ], 
        "title": "以糟水灌芍药戏题 其二", 
        "type": "绝句", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "百篇诗已露玄关，欲免惊愚理亦难。", 
            "招得使君来帐下，不应饶舌坐丰干。"
        ], 
        "title": "山谷以寒岩子诗十二首作藁书词笔俱绝裴继之出示求跋因题绝句", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "玉屑金波各眼尘，如何牵役不知勤。", 
            "往来扰扰天机乱，那似端居对此君。"
        ], 
        "title": "跋子猷访戴图", 
        "type": "绝句", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "小邑弦歌始数旬，迷涂才觉便归身。", 
            "欲从典午完高节，聊与无怀作外臣。"
        ], 
        "title": "跋陶渊明归去来图", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "莫将幽显较精粗，人鬼从来理不殊。", 
            "磊砢挐云传怪状，论师天眼识工夫。"
        ], 
        "title": "吴道子画鬼", 
        "type": "绝句", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "华严宝轴挂于菟，笑问翻经有地无。", 
            "引下福山三十里，不应老马独知涂。"
        ], 
        "title": "跋李伯时画李元通随虎图三首 其一", 
        "type": "绝句", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "清樾寒潭土作宫，杨枝柏叶五年中。", 
            "论成永作将来眼，第一功归大小空。"
        ], 
        "title": "跋李伯时画李元通随虎图三首 其二", 
        "type": "绝句", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "素幅工传长者真，龙眠端恐是前身。", 
            "只留散带经行影，不貌供斋两玉人。"
        ], 
        "title": "跋李伯时画李元通随虎图三首 其三", 
        "type": "绝句", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "万个霜筠保岁寒，风枝轻戛玉琅玕。", 
            "何人重作翩翩赋，写出高标与谛看。"
        ], 
        "title": "画竹二首 其一", 
        "type": "绝句", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "眼到竹边知未是，竹来眼里亦全非。", 
            "诸人问我真如意，不到山前带笠归。"
        ], 
        "title": "画竹二首 其二", 
        "type": "绝句", 
        "yun": "微"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "多才夸李白，美貌说潘安。", 
            "一朝成万古，又徒闲。", 
            "如何猛省，心地种仙蟠。", 
            "堪叹人间事，泡沫风灯，阿谁肯做飞仙。", 
            "莫思量、骏马与高轩。", 
            "快乐任天然。", 
            "最坚似松柏、更凋残。", 
            "有何凭据，谁易复谁难。", 
            "长啸青云外，自嗟自笑，了无恨海愁山。"
        ], 
        "title": "促拍满路花 和纯阳韵", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "汉江北泻，下长淮、洗尽胸中今古。", 
            "楼橹横波征雁远，谁见鱼龙夜舞。", 
            "鹦鹉洲云，凤凰池月，付与沙头鹭。", 
            "功名何处，年年惟见春絮。", 
            "非不豪似周瑜，壮如黄祖，亦随秋风度。", 
            "野草闲花无限数，渺在西山南浦。", 
            "黄鹤楼人，赤乌年事，江汉亭前路。", 
            "浮萍无据，水天几度朝暮。"
        ], 
        "title": "酹江月/念奴娇 其一 武昌怀古", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "满洞苔钱。", 
            "买断风烟。", 
            "笑桃花流落晴川。", 
            "石楼高处，夜夜啼猿。", 
            "看二更云，三更月，四更天。", 
            "细草如毡。", 
            "独枕空拳。", 
            "与山麋、野鹿同眠。", 
            "残霞未散，淡雾沈绵。", 
            "是晋时人，唐时洞，汉时仙。"
        ], 
        "title": "行香子 题罗浮", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "绿荷十里吐秋香，湖水掌平如镜。", 
            "日落云收天似洗，况又月明风静。", 
            "露逼葭蒲，烟迷菱芡，缩尽寒鸦颈。", 
            "两枝画桨，柳阴浓处乘兴。", 
            "遥想和靖东坡，当年曾胜赏，一觞一咏。", 
            "是则湖山常不老，前辈风流去尽。", 
            "我兴还诗，我欢则酒，醉则还草圣。", 
            "明朝却去，冷泉天竺双径。"
        ], 
        "title": "酹江月 其十一 西湖", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "云散雨初晴，蝉噪林逾静。", 
            "古寺敲钟暮掩门，灯映琉璃影。", 
            "浩气镇长存，昨梦还重省。", 
            "独倚阑干啸一声，毛发萧萧冷。"
        ], 
        "title": "卜算子 景泰山次韵东坡三首 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "古寺枕空山，楼上昏钟静。", 
            "饥鼠偷灯尾蘸油，悄悄无人影。", 
            "长剑匣中鸣，今古深思省。", 
            "此夕行藏独倚楼，风雨凄凄冷。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "渔火海边明，烟锁千山静。", 
            "独坐僧窗夜未央，寂寞孤灯影。", 
            "感慨辄兴怀，往事无人省。", 
            "江汉飘浮二十年，一枕西风冷。"
        ], 
        "title": "卜算子 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "雨过山花向晚香。", 
            "烟丝空翠柳微茫。", 
            "旧家丹灶何人葛，今日帘泉阿姥黄。", 
            "犀角枕，象牙床。", 
            "椰心织簟昼生凉。", 
            "杯行无算何曾醉，不觉罗浮日月长。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "西畔双松百尺长。", 
            "当时亲自见刘王。", 
            "山前今日莲花水，往者将军洗马塘。", 
            "南粤路，汉宫墙。", 
            "晚风历历说兴亡。", 
            "摩挲东晋苍苔灶，细说仙翁炼药方。"
        ], 
        "title": "鹧鸪天 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "翠幄张天见未曾。", 
            "驼峰鹅掌出庖烹。", 
            "醉酣浑是迷天地，但见尊前万点星。", 
            "人似玉，酒如饧。", 
            "果盘簇饤不知名。", 
            "东风吹我三山下，如在神霄上帝庭。"
        ], 
        "title": "鹧鸪天 其三 灯夕天谷席上作", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "挼碎梅花一断肠。", 
            "送斜阳。", 
            "风烟缥缈月微茫。", 
            "又昏黄。", 
            "平野寒芜何处断，接天长。", 
            "短篱浅水橘青黄。", 
            "度清香。"
        ], 
        "title": "添声杨柳枝", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "冷雨疏风凉漠漠。", 
            "云去云来，万里秋阴薄。", 
            "笑倚玉阑呼白鹤。", 
            "烟笼素月青天角。", 
            "竹影松声浑似昨。", 
            "醉胆如天，谁道词源涸。", 
            "满地苍苔霜叶落。", 
            "今宵不饮何时乐。"
        ], 
        "title": "蝶恋花 其一 题爱阁", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "广寒宫里，散天花、点点空中柳絮。", 
            "是处楼台皆似玉，半夜风声不住。", 
            "万里盐城，千家珠瓦，无认蓬莱处。", 
            "但呼童、且去探梅花，攀那树。", 
            "垂帘未敢掀开，狮儿初捏就，佳人偷觑。", 
            "溪畔渔翁蓑又重，几点沙鸥无语。", 
            "竹折庭前，松僵路畔，满目都如许。", 
            "问要晴，更待积痕消，须无雨。"
        ], 
        "title": "念奴娇 咏雪", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "绿暗红稀春已暮。", 
            "燕子衔泥，飞入谁家去。", 
            "柳絮欲停风不住。", 
            "杜鹃声里山无数。", 
            "白马青衫无定据。", 
            "好底林泉，信脚随缘寓。", 
            "拼却此生心已许。", 
            "一川风月聊为主。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "楼上风光都占断。", 
            "楼下风光，还许诗人管。", 
            "管领风光谁是伴。", 
            "一堤杨柳开青眼。", 
            "波面琉璃花影乱。", 
            "玉笋持杯，画舸歌声颤。", 
            "醉里寻春春不见。", 
            "夕阳芳草连天远。"
        ], 
        "title": "蝶恋花 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "因看斗柄，运周天、顿悟神仙妙诀。", 
            "一点真阳生坎位，点却离宫之缺。", 
            "造物无声，水中起火，妙在虚危穴。", 
            "今年冬至，梅花依旧凝雪。", 
            "先圣此日闭关，不通来往，皆为群生设。", 
            "物物□含生育意，正在子初亥末。", 
            "自古乾坤，这些离坎，日日无休歇。", 
            "如今识破，金乌飞入蟾窟。"
        ], 
        "title": "酹江月/念奴娇 冬至与胡胎仙", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "要做神仙，炼丹工夫，亦有何难。", 
            "向雷声震处，一阳来复，玉炉火炽，金鼎烟寒。", 
            "奼女乘龙，金公跨虎，片晌之间结大还。", 
            "丹田里，有白鸦一个，飞入泥丸。", 
            "河车运入昆山。", 
            "全不动纤毫过玉关。", 
            "把龟蛇乌兔，生擒活捉，霎时云雨，一点成丹。", 
            "白雪漫天，黄芽满地，服此刀圭永驻颜。", 
            "常温养，使脱胎换骨，身在云端。"
        ], 
        "title": "沁园春 其八 赠胡葆元", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "阴阳内感相交结。", 
            "有铅汞、分八卦罗列。", 
            "金鼎炼黄芽，正一阳时节。", 
            "子后午前方进火，向玉炉、烹成白雪。", 
            "通彻。", 
            "这玄关、深奥难轻泄。", 
            "因师指诀幽微，把金丹大药，将来分说。", 
            "捉住虎龙精，自然日月。", 
            "造化天机人怎晓，换俗骨、永无魔折。", 
            "超越。", 
            "望仙都稽首，朝元金阙。"
        ], 
        "title": "珍珠帘/真珠帘", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "鼎用乾坤，药须乌兔，恁时方炼金丹。", 
            "水中虎吼，火里赤龙蟠。", 
            "况是兑铅震汞，自元谷、上至泥丸。", 
            "些儿事，坎离复垢，返老作童颜。", 
            "五行，全四象，不调停火候，间断如闲。", 
            "六天罡所指，玉出昆山。", 
            "不动纤毫云雨，顷刻处、直透三关。", 
            "黄庭内，一阳来复，丹就片时间。"
        ], 
        "title": "满庭芳 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "两种汞铅，黄婆感合，如如真虎真龙。", 
            "周年造化，蹙在片时中。", 
            "炉里温温种子，玄珠象、气透三宫。", 
            "金木处，炼成赤水，白血自流通。", 
            "无中。", 
            "胎已兆，见龟蛇乌兔，恍惚相逢。", 
            "但坎离既济，复垢交融。", 
            "了得真空命脉，天地里、万物春风。", 
            "阴阳外，天然夫妇，一点便成功。"
        ], 
        "title": "满庭芳 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "默坐寒灰清静。", 
            "会向时中一定。", 
            "金城贼返，报乐流星奔。", 
            "用将须分左右军。", 
            "出师交征定主宾。", 
            "排的是天文地理，九宫八卦天魂阵。", 
            "捉住金精也，送黄庭土釜封。", 
            "神通。", 
            "战罢方能见圣人。", 
            "英雄。", 
            "不时干戈定太平。"
        ], 
        "title": "山坡羊 其一", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "不刻时阴阳交并。", 
            "古盆一声号令。", 
            "九宫八卦，排列下拿龙阵。", 
            "领金乌左右军。", 
            "夺乾坤始媾精。", 
            "三回九转，交战在西南境。", 
            "得胜回朝也，河车不曾暂停。", 
            "辛勤。", 
            "曲枕昼夜行。", 
            "专精。", 
            "铁打方梁磨绣针。"
        ], 
        "title": "山坡羊 其二", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "独坐无为宫殿。", 
            "息息绵绵不断。", 
            "我把生身父母，要使他重相见。", 
            "青头郎天外玄。", 
            "白衣妇海底眠。", 
            "婴儿姹女，阻隔在天涯远。", 
            "全仗着黄婆也，黄婆在两下缠。", 
            "团圆。", 
            "打破都关共一天。", 
            "托延。", 
            "赏罢蟾辉斗柄偏。"
        ], 
        "title": "山坡羊 其三", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "何事雁来迟，独步秋园默默。", 
            "莫恨桂花开尽，有菊花堪惜。", 
            "回头顾影背斜阳，听西风萧瑟。", 
            "无限诗情酒思，那早梅知得。"
        ], 
        "title": "好事近", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "乍雨还晴，似寒而暖，春事已深。", 
            "是妇鸠乳燕，说教鱼跃，豪蜂醉蝶，撩得莺吟。", 
            "斗茗分香，脱禅衣夹，回首清明上巳临。", 
            "芳菲处，在梨花金屋，杨柳琼林。", 
            "如今。", 
            "诗酒心襟。", 
            "对好景良辰似有妊。", 
            "念恨如芳草，知他多少，梦和飞絮，何处追寻。", 
            "病酒时光，困人天气，早有秋秧吐嫩针。", 
            "兰亭路，渐流觞曲水，修禊山阴。"
        ], 
        "title": "沁园春", 
        "type": "词", 
        "yun": null
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "吹面无寒，沾衣不湿，岂不快哉。", 
            "正杏花雨嫩，红飞香砌，柳枝风软，绿映芳台。", 
            "燕似谈禅，莺如演史，犹有海棠连夜开。", 
            "清明也，尚阴晴莫准，蜂蝶休猜。", 
            "朝来。", 
            "应问苍苔。", 
            "甚几日都成锦绣堆。", 
            "念四方宾友，不堪渭树，一年春事，已属庭槐。", 
            "宿酒难醒，多情易老，争奈传杯不放杯。", 
            "如何好，看秋千戏剧，蹴鞠恢谐。"
        ], 
        "title": "沁园春", 
        "type": "词", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "湖塘隔岸碧相鲜，田舍寒炊晚顿烟。", 
            "塞路官军好身手，路中相唤卖鱼船。"
        ], 
        "title": "道中书所见", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "雅淡风光近上元，迎神箫鼓自年年。", 
            "客行不趁花灯市，月满寒江水拍天。"
        ], 
        "title": "乐清道中二首 其一", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "前浦归帆挂夕阳，傍船打鼓是渔乡。", 
            "居人却惯鱼虾贱，茅店晚厨春荠香。"
        ], 
        "title": "乐清道中二首 其二", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "溪头石佛泗州身，半染炉烟半路尘。", 
            "儿女一盘清净供，苏溪茶点建溪春。"
        ], 
        "title": "义乌道中二首 其一", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "小雨山寒占麦秋，溪南溪北水交流。", 
            "桃花又报东风急，云带雨来山欲浮。"
        ], 
        "title": "义乌道中二首 其二", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "麦陇东风半展须，桃红柳绿自相于。", 
            "耕犁歇午炊烟起，断岸溪头人钓鱼。"
        ], 
        "title": "东阳道中二首 其一", 
        "type": "绝句", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "溪头亭匾佳山水，水绕山围巷陌清。", 
            "晚向酒旗高处泊，画楼更点亦春声。"
        ], 
        "title": "东阳道中二首 其二", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "寒雨路从岩涧出，晴天才见越山川。", 
            "谁怜昨日经行地，回首苍茫起暮烟。"
        ], 
        "title": "诸暨道中五首 其一", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "路分杭越号牌头，行客东西各自谋。", 
            "总是春晴好天气，野花山鸟亦风流。"
        ], 
        "title": "诸暨道中五首 其二", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "两畔绿杨卧碧溪，人家一带绿杨堤。", 
            "门开恰出市行路，山在屋头谁肯栖。"
        ], 
        "title": "诸暨道中五首 其三", 
        "type": "绝句", 
        "yun": "齐"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "晓烟晴日过枫桥，桥面山尖春半娇。", 
            "一簇谁家嫩杨柳，淡黄襟带学宫腰。"
        ], 
        "title": "诸暨道中五首 其四", 
        "type": "绝句", 
        "yun": "萧"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "极目田畴似掌平，远山依约画难成。", 
            "天宽地大空明处，渐近稽山接帝城。"
        ], 
        "title": "诸暨道中五首 其五", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "睡觉舟行长半潮，暖风晴日媚春郊。", 
            "江边一带青林静，轻细莺声高柳梢。"
        ], 
        "title": "姚江舟中", 
        "type": "绝句", 
        "yun": "肴"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "依旧临江镇庙门，参差江树带春云。", 
            "男儿愧死知多少，我欲重招孝女魂。"
        ], 
        "title": "过曹娥江", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "楠岸祖居今寂寞，旧门还向赤山头。", 
            "梦回泪湿春衫袖，人与赤山相对愁。"
        ], 
        "title": "宿磻溪", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "重岚浮动光相射，峭壁横斜罅欲开。", 
            "比似雁山多秀发，丰棱那复让天台。"
        ], 
        "title": "大丘至黎坑口", 
        "type": "绝句", 
        "yun": "灰"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "岭上烟云作伴行，远山凝绿向谁横。", 
            "醉来睡足茅檐雨，三十六滩春水生。"
        ], 
        "title": "五部岭", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "客自忙忙山自闲，有情飞鸟去来间。", 
            "石矶坐久风林静，一派泉声落半山。"
        ], 
        "title": "苍岭行三首 其一", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "翠拥层崖一水分，括苍遥接赤城春。", 
            "观音城上灵官庙，多少烧香行路人。"
        ], 
        "title": "苍岭行三首 其二", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "只将客路当山行，自觉春光步步生。", 
            "几许花开到桃李，东风又趣陇头耕。"
        ], 
        "title": "苍岭行三首 其三", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "不钓鲈鱼只钓鳌，一丝弹压几风涛。", 
            "城西山影蘸空碧，星斗逼人相与高。"
        ], 
        "title": "晚泊三高亭", 
        "type": "绝句", 
        "yun": "豪"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "浅绿深红映夕岚，子规声在虎溪南。", 
            "明朝尘土又归去，长忆来时三月三。"
        ], 
        "title": "小憩梵安寺", 
        "type": "绝句", 
        "yun": "覃"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "秋日吟边书传香，弟兄杯酒到虞唐。", 
            "谁知静处工夫大，消得方壶岁月长。"
        ], 
        "title": "唐晦叔方壶", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "浸碧虚亭烟水中，参差荷渚小桥东。", 
            "露花相对立清晓，闲里丝桐歌舜风。"
        ], 
        "title": "题赵献可抚干池亭", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "路似直弦万古新，平吾方寸是经纶。", 
            "一元静展凭何力，日月序行天地春。"
        ], 
        "title": "题韩伯直顺斋", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "倚岩好竹已清绝，竹里梅梢更绝清。", 
            "要看萧疏影来去，最宜天气半阴晴。"
        ], 
        "title": "卢子高梅岩", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一榻卧云长至日，半炉宿火欲明时。", 
            "年年来此南窗下，不怕风霜容易欺。"
        ], 
        "title": "韩仲和南窗", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "昌园梅树占山林，山浅村深烟日昏。", 
            "薄暮东风几篱落，雪涛隐约万龙奔。"
        ], 
        "title": "昌园", 
        "type": "绝句", 
        "yun": "元"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "艺圃楼高插架书，只将逊志力耘锄。", 
            "堂堂乃祖声名在，直使人称两遂初。"
        ], 
        "title": "遂初黄友逊斋", 
        "type": "绝句", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "淹剧无悰易怆神，社仓新记重关心。", 
            "前朝诏在恩沦骨，遗老书存泪满襟。", 
            "永念君仁多善稼，肯因师死下乔林。", 
            "皇天老眼明于镜，勉植书楼万桂阴。"
        ], 
        "title": "寄题吴氏社仓", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "夜系扁舟鹦鹉边，洲边人语更堪怜。", 
            "烟煨影里招魂魄，瓦砾堆中立市廛。", 
            "明府到时惟赤地，吾侪今日见青天。", 
            "子孙孙子恩难报，愿太夫人寿八千。"
        ], 
        "title": "越昌谣", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一寸甘腴一寸金，只今谁可旱天霖。", 
            "赎锾尽免疲民血，重役新宽战士心。", 
            "蛇掣电光开九阖，龙呼云气出重阴。", 
            "书生不放饥肠歇，才减忧劳便苦吟。"
        ], 
        "title": "送范安抚喜雨诗", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "长腰如玉稳如金，千里西城待一霖。", 
            "忧国元戎真沥血，还家倦客更关心。", 
            "卧听檐吹长疑滴，起看江云只愿阴。", 
            "但得街头官酒贱，速呼毛郑与同吟。"
        ], 
        "title": "又（原误作人）和毛子和郑荐玉", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "香玉尊前剥嫩金，已逢佳节又逢霖。", 
            "从教岁月催华发，谁识乾坤有赏心。", 
            "家在山林仍近市，手栽花木渐成阴。", 
            "更开石井依桐叶，我欲时来作一吟。"
        ], 
        "title": "重午饮赵园再和", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "风波久厌水中央，初日精神入槛光。", 
            "木末端来就词客，墙头应是误行郎。", 
            "高花大叶宜图障，浅绿深红照豆觞。", 
            "壮观秋容惟有此，霜边倒尽雨边荒。"
        ], 
        "title": "次韵卢漕木芙蓉二首 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "吹残池面旆中央，幻出台前艳粉光。", 
            "衣典欲催愁杜老，鬓霜难拒笑潘郎。", 
            "风来尚恐波生陆，暑退犹疑叶可觞。", 
            "拟种陶朱三百树，广文茅屋未应荒。"
        ], 
        "title": "次韵卢漕木芙蓉二首 其二", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "流落秋江世未知，知心未有子西诗。", 
            "苏韩句外新相识，孔孟门中许独窥。", 
            "不怨碧桃真义命，最宜青女好襟期。", 
            "娉婷耻向东风嫁，羞杀邯郸道上姬。"
        ], 
        "title": "次韵高秀才木芙蓉", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "托迹千花冀可曹，冰姿何敢露秋毫。", 
            "祗随婢子希红药，肯信仙家有碧桃。", 
            "照影日华烘玉颊，承恩衢勺醉香醪。", 
            "自抛臈雪茆檐梦，应羡春风画阁高。"
        ], 
        "title": "次李校书韵嘲阁下红梅", 
        "type": "律诗", 
        "yun": "豪"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "吾衰不复梦蓬瀛，忽见红梅眼暂惊。", 
            "独树正当云阁起，艳妆斜照石渠明。", 
            "懒随朔雪传春信，长倚东风诧晓酲。", 
            "岁晚江湖逢驿使，羞多无奈脸霞生。"
        ], 
        "title": "已赋四花复得红因念阁下旧赏遂足五花之韵", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "经年不食三闾饵，一日相逢似故人。", 
            "旋剥青菰香满手，试餐黄颗软粘唇。", 
            "蔗浆下箸甘无敌，昌本浮杯小作巡。", 
            "正是乡人行乐处，画旗鼍鼓隘江津。"
        ], 
        "title": "食角黍怀江陵", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "风颠下枪刺泥深，水长移船入港频。", 
            "帝子有情留客子，主人何幸得乡人。", 
            "星辰相纬周三卫，日月为常汉九宾。", 
            "公若赐环吾解缆，一般风色两家春。"
        ], 
        "title": "阻北风简叶岳州", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "未冠声名璧水流，已嗔袍笏壮龄收。", 
            "更堪绿鬓劳乌绶，好去青天上碧油。", 
            "百岁重亲谁得似，十年三策未经酬。", 
            "归来展尽平生话，莫负东阳沈隐侯。"
        ], 
        "title": "再送黄醇甫四川制干二首 其一", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "柏氏诸龙我独蛇，乐翁群玉子无瑕。", 
            "高曾未远情终在，闽楚相望迹自赊。", 
            "晓镜雪侵莲府绿，夜堂风入绛帷纱。", 
            "天将广厦包全蜀，李监门阑喜可涯。"
        ], 
        "title": "再送黄醇甫四川制干二首 其二", 
        "type": "律诗", 
        "yun": "麻"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "江西回首白云深，磊石山边问水程。", 
            "少日经行嗟老大，壮心零落笑平生。", 
            "官曹无计逃寒冷，书册惟堪记姓名。", 
            "悔不早师王处士，药炉琴轸自关情。"
        ], 
        "title": "次韵江陵王抚干送行", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "屋下黄流可榜舟，屋头青瓦更鸣沟。", 
            "江吞平野鱼龙乐，雨闭深林鸟雀愁。", 
            "云气守闾围溽暑，水风排闼荐凉秋。", 
            "小窗一梦平生足，闲著渔蓑伴白鸥。"
        ], 
        "title": "暑雨", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "有如雍府今方伯，无乃吾家古郑君。", 
            "鼻祖向人元不负，耳孙于我尚能勤。", 
            "三更月冷冰如水，五日风调麦似云。", 
            "更有闲心到闲客，汉江蒲绿两相分。"
        ], 
        "title": "谢襄阳郑帅送酒", 
        "type": "律诗", 
        "yun": "文"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "十里河堤接郡城，城边杨柳密于屏。", 
            "行人尽日翠阴里，啼鸟数声残酒醒。", 
            "七泽观前无限草，高沙湖外一时青。", 
            "斜阳极目春如海，只有平庵两鬓星。"
        ], 
        "title": "归自寸金堤绕城南转至望涉楼下柳阴扶路草色际天春意融怡不可名状", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "淡白轻黄著绛跗，截肪蒸栗玉肌肤。", 
            "品题道骨谁高下，著莫清香似有无。", 
            "野服黄冠离世士，缟裙瑶佩列仙儒。", 
            "春风底处无红紫，谁肯冲寒到玉湖。"
        ], 
        "title": "江梅蜡梅同赋", 
        "type": "律诗", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "枯疏寒影变丰庞，的皪冰肌染沁黄。", 
            "难免世人栀蜡议，赖凭天骨蕙兰香。", 
            "情知不作和羹计，老去谁能弄粉妆。", 
            "却笑南枝心未死，寿阳新额小红裳。"
        ], 
        "title": "咏蜡梅", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "君王菲食继唐虞，北望中原忆故墟。", 
            "嗟我怀人无惮远，参卿军事且烦渠。", 
            "急须把酒浇天口，早与归朝说地舆。", 
            "湖水小儒无籍在，十年犹佩兔园书。"
        ], 
        "title": "次韵张参议送行", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "酒病诗狂失已多，之人未弃肯来过。", 
            "悔将虫篆疲锼刻，旋讲熊经学按摩。", 
            "容我力湔卢骆体，与君同赴闵颜科。", 
            "瑶琴一曲春风里，思绕龙门看洛河。"
        ], 
        "title": "次韵陶节推问疾", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "衕转东山忆故钱，钱家曾赐鲍家田。", 
            "地名有自谁能考，相业无闻姓却传。", 
            "种藕户繁招宿鹭，寻花人倦信啼鹃。", 
            "玉泉流荫分西去，并入官塘漾野船。"
        ], 
        "title": "鲍家田", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "才接军符便起程，此行要并铁山名。", 
            "孤忠解得孤城急，一勇判来一死轻。", 
            "堂屋依湖空柳色，庙门当路枕松声。", 
            "丈夫对著褒荣典，誓挽天河洗甲兵。"
        ], 
        "title": "忠勇庙", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "阅武场开傍古松，忽惊尘起废墙东。", 
            "黑蜂飞毒归锄下，白骨通灵入梦中。", 
            "花草地宽千骑勇，鼓鼙声撼一坏空。", 
            "若钱若马讹传久，难觅埋铭證异同。"
        ], 
        "title": "将（四库本作左）军教场墓", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "画栋朱檐暴虎蹲，乱钟穿翠掩朝昏。", 
            "去来所得无多衲，觉悟何曾有二门。", 
            "山鸟山花应自若，佛心佛法与谁论。", 
            "风埃几换行人鬓，博士元公扁却存。"
        ], 
        "title": "灵隐天竺寺门", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "危阑压定活流重，谁识钱源绕梵宫。", 
            "两涧共归桥底合，万雷莫敌水声雄。", 
            "游人移步心还恐，野衲栖禅耳欲聋。", 
            "石倚卧梁山月落，白猿一啸五峰空。"
        ], 
        "title": "合涧桥", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "幡竿袅影入青冥，暮鼓朝钟镇不停。", 
            "劫火几灰龛底像，西风两减塔层铃。", 
            "市人祈福心苗异，庙祝求金口角灵。", 
            "三十六弯登绝顶，日中长现七元星。"
        ], 
        "title": "北高峰", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "悟得师禅隐此林，谩传难下碧天吟。", 
            "巢沟坞上人无迹，云月堂前梅有阴。", 
            "家弃蜀乡年岁远，身潜洛寺屋庐深。", 
            "死生印得香山去，可遂西来一片心。"
        ], 
        "title": "韬光庵", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "渔樵耕牧自成村，就屋编篱古意存。", 
            "出坞野云多曲折，过桥溪水半清浑。", 
            "一逢白壁书香社，几见朱阑障墓门。", 
            "地利最饶人事简，山家还有别乾坤。"
        ], 
        "title": "西溪", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "理公著脚五峰前，树石苍浮滴翠涎。", 
            "因指何年飞到此，曾栖中竺悟来禅。", 
            "一猿可验为灵鹫，万古无言有冷泉。", 
            "今日共知遗迹胜，隐名却有许由传。"
        ], 
        "title": "飞来峰", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "小朵峰前玉镜寒，几回倚杖听潺湲。", 
            "箕公饮涧非凡水，慧理呼猿是此山。", 
            "亭角静依金刹古，树身凉卧石阑閒。", 
            "无因可洗人间热，时御清风照影还。"
        ], 
        "title": "冷泉亭", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "小隐灵山莫计年，此猿清啸洞门前。", 
            "当时不有胡僧唤，今日应无野迹传。", 
            "寒挂枯条申右臂，晚藏碧树忆西天。", 
            "云岩烟谷多遗种，月下三声醒客眠。"
        ], 
        "title": "呼猿洞", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "葛翁行满赤乌年，丹灶离披已绝烟。", 
            "龙在此泓谁得见，路通别邑自相传。", 
            "树头雷两遗神火，岩腹莓苔带海涎。", 
            "有耳不须闻浪涌，只消采乳亦通仙。"
        ], 
        "title": "龙泓洞", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "西来识得此云根，终此云根护法门。", 
            "由晋尚传斯语在，到今休想旧岩存。", 
            "天开教观香灯盛，人仰胡僧相貌尊。", 
            "行果芟教荆棘尽，分明只手破沉昏。"
        ], 
        "title": "理公岩", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "日月岩头古翠埋，锦云深隔洞门开。", 
            "苍藤随石无根活，灵杞何年有种栽。", 
            "气袅野烟疑麝过，暖熏山雨误蜂来。", 
            "空亭谁领幽芬坐，云鹤同行损绿苔。"
        ], 
        "title": "香林", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "过门跬步入香林，七叶遗阴地尚灵。", 
            "曾借东山康乐手，共翻北本涅槃经。", 
            "阑腰叶拥空台赤，石罅泉通远笕青。", 
            "云掩莲花峰下座，若人演义若人听。"
        ], 
        "title": "翻经台", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "一株苍桧卧龙身，受得隋朝雨露深。", 
            "地下仙根将换骨，人间劫火不烧心。", 
            "死条节节蕃春信，生意枝枝蓊翠阴。", 
            "此木岂知魂可返，争传咒水出丛林。"
        ], 
        "title": "重荣桧", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "稚川曾此倒灵瓢，阑上银床压甃腰。", 
            "丹气腾空知几转，神光射屋起中宵。", 
            "有茶可品春煎细，何疾能治晓汲遥。", 
            "万古仙踪应不泯，辘轳声落病僧寮。"
        ], 
        "title": "鍊丹井", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "溪流稳信竹龙驱，声激清虚入耳孤。", 
            "此窍可消诸念妄，一丸长跃半空珠。", 
            "挂瓢舀水应知味，就壁龛碑不用玞。", 
            "谁谓佛灵占有验，殆于儿戏果何殊。"
        ], 
        "title": "跳珠轩", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "竹色松阴翠浪浮，春风吹落涧声幽。", 
            "古亭当路空凉影，溪水循盘散漫流。", 
            "茧纸叙诗年几换，羽觞传酒禊重修。", 
            "晴岚四掩鸣琴杳，如在稽山道上游。"
        ], 
        "title": "曲水亭", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "木异难侪众木淹，刻成慈相孔仁谦。", 
            "真珠璎珞鸳鸯殿，白玉屏风翡翠帘。", 
            "晴雨祷祈随感召，香灯炽盛极庄严。", 
            "镇山宝聚田庐广，灵贶弥彰一百签。"
        ], 
        "title": "天竺观音", 
        "type": "律诗", 
        "yun": "盐"
    }, 
    {
        "author": "万规", 
        "era": "宋", 
        "subtype": "七言律诗", 
        "text": [
            "王事多艰险不移，委身先敌大江湄。", 
            "临危授命生前勇，列爵封侯死后祠。", 
            "龚寇已随湍下没，子规无复夜深悲。", 
            "欲知幽显存忠义，勋业重光两石碑。"
        ], 
        "title": "题忠烈侯庙", 
        "type": "律诗", 
        "yun": "支"
    }, 
    {
        "author": "万规", 
        "era": "宋", 
        "subtype": "七言律诗", 
        "text": [
            "万斛珠玑泻碧空，几年含蓄在龙宫。", 
            "春秋未断纵横势，南北曾奔次第雄。", 
            "莫向寒岩长漱石，好归沧海共成功。", 
            "曾看清夜陪明月，影破朝阳凤入桐。"
        ], 
        "title": "题双瀑亭", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "茂宰才名莫与京，久宜迁擢润朝廷。", 
            "儒林传记夸三箧，圣域淹通贯十经。", 
            "豪县暂颁天子诏，清资已应议郎星。", 
            "危言峻节他年事，肯向威颜慑震霆。"
        ], 
        "title": "再次韵四首呈至父 其一", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "棘绕重门昼亦扃，白袍摇笔坐中庭。", 
            "摛词绵密多根道，论事轩昂各传经。", 
            "学博素推通德里，名高先动进贤星。", 
            "知谁吉梦如扬辇，一石龙驹落大霆。"
        ], 
        "title": "再次韵四首呈至父 其二", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "文卷纵横未易名，欲搜佳笔送王庭。", 
            "去留彼我心无著，工拙锱铢眼尽经。", 
            "老信虚名真画饼，忙知急景甚飞星。", 
            "自怜考阅专精甚，不觉猝然柱破霆。"
        ], 
        "title": "再次韵四首呈至父 其三", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "披卷疲劳亦暂停，相携款睇聚閒庭。", 
            "绘图细阅吴生品，茗盌分评陆子经。", 
            "榜帖未应凭主第，文穷端已送奴星。", 
            "毬场絷锁惊踰月，可信流光甚疾霆。"
        ], 
        "title": "再次韵四首呈至父 其四", 
        "type": "律诗", 
        "yun": "青"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "门前舆马已纷纷，犹尔痴迷校艺文。", 
            "山色未容飞盖赏，市声时得隔墙闻。", 
            "裴头黄尾皆前定，王后卢前谩自分。", 
            "颇忆安居卧斋榻，净看香雾起微焚。"
        ], 
        "title": "出院有期呈同院二首 其一", 
        "type": "律诗", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "旅怀牢落倦文玚，宪网拘挛出处妨。", 
            "眼力半消嫌夜烛，腰围顿减怯秋霜。", 
            "到家会是扬三喜，取第谁同郭八郎。", 
            "趣驾莫孤糕酒会，东篱菊蕊已金黄。"
        ], 
        "title": "出院有期呈同院二首 其二", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "观光六十富豪英，宾送春闱属钜卿。", 
            "乐采旧知多藻茆，燕敖今喜食蒿苹。", 
            "糊名选艺无私见，置醴优贤有颂声。", 
            "成就旋归充贡职，鲁人歆艳始知荣。"
        ], 
        "title": "次韵祝守康鹿鸣宴赠诸先辈 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "万里溪源出小池，乔林修竹映清辉。", 
            "迁莺榜内偏留落，饮凤泉边习遁肥。", 
            "游览忽纡都骑贵，称夸更得綵毫挥。", 
            "故山水石那优此，肯为低腰便赋归。"
        ], 
        "title": "次韵祝邦直（廷）题饮凤泉", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "飞藿萧萧晚自零，来时灌木始欣荣。", 
            "每因劝学添文思，却为回文动旅情。", 
            "好逐诸儒勤释菜，莫忧贫嫂便轑羹。", 
            "似闻阚泽中宵梦，月里分明有姓名。"
        ], 
        "title": "示友卿", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "掉缭穿桥一线过，济南金色漫浮波。", 
            "共疑园客春投茧，直恐针神夜过河。", 
            "贯脱已遗交甫佩，缕飞如掷幼舆梭。", 
            "晚风披拂俄中断，拆袜虽长苦不多。"
        ], 
        "title": "次韵若拙碧线泉", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "鲁堂诗礼号多儒，文席非才误诏除。", 
            "贤路久妨颜已厚，儒宫相借计诚疏。", 
            "化鹍未敢图飞翼，搏虎谁能复下车。", 
            "诣府自言无以称，空衔诸彦意勤渠。"
        ], 
        "title": "诸生诣府见留再任偶作示勉夫二首 其一", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "安閒喜得伴林居，分教无功恨有馀。", 
            "闵贡政为投劾计，何蕃空上乞留书。", 
            "论文每愧瑕疵汝，廷誉何烦俎豆予。", 
            "谁识白云千里念，终更计日望吾庐。"
        ], 
        "title": "诸生诣府见留再任偶作示勉夫二首 其二", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "西风寥栗不须悲，云日轻明政自奇。", 
            "远岸绿飘梧槭槭，疏林红露枣离离。", 
            "味回新醑愁眉破，凉入单纨病骨知。", 
            "试问夜窗灯火读，何知蚊蚋扑缘时。"
        ], 
        "title": "将至襄陵二首 其一", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "千里昆崙一月风，乘流初不恨途穷。", 
            "南陔就养晨昏乐，东榻忘怀笑语同。", 
            "牛酒故应推汴上，鲈莼那复念吴中。", 
            "明朝系缆襄陵驿，试上高原望郁葱。"
        ], 
        "title": "将至襄陵二首 其二", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "负郭檐楹古道场，山形连接楚人黄。", 
            "千寻宝刹留幡影，万里沧波对练光。", 
            "问膳香兰无复日，沾襟青血自成行。", 
            "才收英器还遵路，三昧高僧笑我忙。"
        ], 
        "title": "君山饭僧荐考妣元述示诗次其韵", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "十载文华盖众英，州庠微禄代躬耕。", 
            "半生甘为方穿碍，此假那因曲木惊。", 
            "折角谈经于道胜，低簪下匕以身轻。", 
            "两朝大典资编削，莫向西风厌宦情。"
        ], 
        "title": "次韵敦仁教授述怀", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "百家六艺日披吟，问学渊源已造深。", 
            "旧直蓬山无俗梦，今官槐市有清阴。", 
            "公馀绿绮乘閒抚，客退黄庭每自临。", 
            "官冷定知尘满甑，谁人裹饭慰愁霖。"
        ], 
        "title": "近蒙夏蒙夫（之文）教授用赠太守韵见贻辄复和答", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "穷通谁复问东龟，材命由来略可推。", 
            "去恶敢言除亩薤，律贪聊慕拔园葵。", 
            "百年永悼悬弧日，一顾垂当解印时。", 
            "诗句清新褒借甚，却嫌无当玉为卮。"
        ], 
        "title": "伏蒙达之学谕以诗宠眷生日次韵酬谢", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "高标落落敢评题，托物铨量庶似之。", 
            "娱客精神真北苑，可人风味剧东篱。", 
            "云腴斗早惊先出，霜蕊禁寒属后期。", 
            "便欲相称为二陆，居然桑苧与天随。"
        ], 
        "title": "段去尘教授示书以茶菊自况作诗谢之", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "年来形迹苦西东，邂逅招提一笑同。", 
            "世事休论痴黠半，物情都在圣贤中。", 
            "地灵蒸郁疑无著，友胜喧嚣自不通。", 
            "借与方床宽六尺，道人知有竹间风。"
        ], 
        "title": "旬休延圣院纳凉周澶州招饮呈德升诗二首 其一", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "讲席朝来得暂停，蓝舆同入法王城。", 
            "清壶照座三棱莹，小扇摇风六角轻。", 
            "方罫共争棋上劫，顽盆更酌酒中兵。", 
            "佳宾更赖王思远，霜气能令暑气清。"
        ], 
        "title": "旬休延圣院纳凉周澶州招饮呈德升诗二首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "浮爽清波正日迟，出郊修禊属芳时。", 
            "幸陪飞观朋簪盍，未睹华堂舞袖僛。", 
            "命中已于三耦见，争雄仍向一枰知。", 
            "爱君多艺能倾坐，岂但流觞记逸诗。"
        ], 
        "title": "元巳日王循德（孝迪）招饮方池宏道兄有诗奉和以纪一时之事", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "壁间亭榜记家林，独住云泉宿昔心。", 
            "千里故园应好在，十年羁宦阻登临。", 
            "钟仪长自操南语，庄舄何曾忘越吟。", 
            "松菊未荒归有约，不知富贵定谁淫。"
        ], 
        "title": "伯兄以家园亭名书壁间因作", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "神武门高早挂冠，首嗟荣路久淹蟠。", 
            "诗辞故故推灵运，禅语时时对道安。", 
            "书字不誇云五朵，卧閒偏怯日三竿。", 
            "遐龄清德全真乐，谁识荣期善自宽。"
        ], 
        "title": "伯父致政通直取谢灵运诗句作萧散堂赋诗次和寄二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "青云谁羡猛飞翰，解组归来分屈蟠。", 
            "唯以道腴从已味，肯将心法逐人安。", 
            "林迷晓嶂云千叠，舟漾春塘水半竿。", 
            "退隐州闾名愈重，坐令鄙薄化敦宽。"
        ], 
        "title": "伯父致政通直取谢灵运诗句作萧散堂赋诗次和寄二首 其二", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "圣渥便蕃奖义方，灵椿双寿庆华堂。", 
            "品开京秩纡蓝绶，告锡脂田閟锦囊。", 
            "家世百年逢盛事，庭闱一日拜恩光。", 
            "列封更及诸郎贵，禄釜交迎福炽昌。"
        ], 
        "title": "贺十八叔父及婶氏受恩封", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "兴贤赐第集英春，劝学应从孟母邻。", 
            "黄甲科名新赫奕，青云岐路肯因循。", 
            "暴鳃昔恨登龙晚，饮羽今惊中鹄亲。", 
            "云陛开陈三道要，宁容举首属他人。"
        ], 
        "title": "和尧卿兄喜孝卿兄登科", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "交亲衮衮上青云，冷局辛勤自奋身。", 
            "玉陛胪传瞻觐久，金闺通籍宠光新。", 
            "功名此去未为晚，富贵傥来那有因。", 
            "预喜郊封荣祢庙，弟兄同列拜恩纶。"
        ], 
        "title": "尧卿兄改官升朝作诗纪贺三首 其一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "冷不迁官似子云，但知谋道不谋身。", 
            "文高书局恩华旧，秩改朝班庆自新。", 
            "此去功名应自致，从来力命固相因。", 
            "荣涂万里通无碍，峻陟行看奉帝纶。"
        ], 
        "title": "尧卿兄改官升朝作诗纪贺三首 其二", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "引对天墀获望云，固知儒学不孤身。", 
            "均输它局交论荐，元会登朝正履新。", 
            "夕秀共誇披未振，夜光那复困无因。", 
            "持荷入侍从兹始，龟紫应卑五两纶。"
        ], 
        "title": "尧卿兄改官升朝作诗纪贺三首 其三", 
        "type": "律诗", 
        "yun": "真"
    }, 
    {
        "author": "万某", 
        "era": "宋", 
        "subtype": null, 
        "text": [
            "南山何峨峨，群峰秀色聚。", 
            "朝晖与夕霭，无□□去住。", 
            "徘徊九折险，萦曲一川注。", 
            "悬崖置屋少，□穴亦可度。", 
            "苍然老楠木，几阅风霜斁。", 
            "孙枝长□许，老干未肯仆。", 
            "昔年重九日，来者必三顾。", 
            "题诗刻峭壁，皆欲寄□□。", 
            "念我独何人，今日追故步。", 
            "凌晨出南门，风雨怯行路。", 
            "不惮登涉难，恐失此日故。", 
            "造物亦随人，晴明送日暮。", 
            "徐行两柏间，杯盘共草具。", 
            "宾僚不鄙我，笑语露情愫。", 
            "他时傥再来，莫指桃源误。"
        ], 
        "title": "九日南山", 
        "type": "古风", 
        "yun": "遇"
    }, 
    {
        "author": "万世延", 
        "era": "宋", 
        "subtype": null, 
        "text": [
            "莫放山亏篑，终教井及泉。"
        ], 
        "title": "句", 
        "type": "句", 
        "yun": "先"
    }, 
    {
        "author": "葛书思", 
        "era": "宋", 
        "subtype": "七言律诗", 
        "text": [
            "广场笔阵数千人，喜汝穿杨箭镞亲。", 
            "庆绪绵长时幸会，文科兴复事还新。", 
            "昔年继榜熙宁岁，今偶同科绍圣春。", 
            "从此莫教书种断，孙曾应复值昌辰。"
        ], 
        "title": "喜子胜仲登第", 
        "type": "律诗", 
        "yun": "真"
    }, 
    {
        "author": "葛书思", 
        "era": "宋", 
        "subtype": "七言律诗", 
        "text": [
            "高枕僧房夜漏深，经窗俄见月华侵。", 
            "抗尘走俗成何事，问道参禅徒在心。", 
            "智镜直须真里照，机锋莫向句中寻。", 
            "悟空不见悟空者，漫对寒灯拥鼻吟。"
        ], 
        "title": "宿悟空院", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "玉琯还飞换岁灰。", 
            "定山新棹酒船回。", 
            "年时梁燕双双在，肯为人愁便不来。", 
            "衰意绪，病情怀。", 
            "玉山今夜为谁颓。", 
            "年时梅蕊垂垂破，肯为人愁便不开。"
        ], 
        "title": "鹧鸪天 新春", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "杏花零乱。拟把百觚来判断。", 
            "病卧漳滨。不见枝头闹小春。", 
            "吾衰老矣。一醉花前犹不遂。", 
            "情绪厌厌。虚度韶光又一年。"
        ], 
        "title": "减字木兰花 其二 病起不见杏花作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "万卷旧推鸿博，一官且慰蹉跎。", 
            "升平楼下赐危科。", 
            "曾对颙昂黼坐。", 
            "燕颔从来骨贵，鸾栖尚屈才多。", 
            "今宵且共入无何。", 
            "定远功名幺么。"
        ], 
        "title": "西江月 送卫卿弟赴定远簿", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我爱菊花枝。", 
            "浥露偏宜。", 
            "旋移佳种一年期。", 
            "照眼黄金三径烂，可但东篱。", 
            "秋老摘花吹。", 
            "敢恨开迟。", 
            "只愁一夜便香衰。", 
            "待插满头年大也，且泛芳卮。"
        ], 
        "title": "浪淘沙令 十月十九夜赏菊", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "谈围曾蔽青绫帐。", 
            "林下中年敦素尚。", 
            "烟波偶趁一帆风，却锁云扃来就养。", 
            "自从悟得空无相。", 
            "身把虚空来作样。", 
            "大千沙界抹为尘，未比无生真寿量。"
        ], 
        "title": "木兰花/玉楼春 十二月二十日卢姊生辰", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "东皇已有来归耗。", 
            "十里青山道。", 
            "冻蘖万株梅，一夜妆成，似趁鸣鸡早。", 
            "年时清赏曾同到。", 
            "先仗游蜂报。", 
            "抖擞旧心情，一笑酬春，不羡和羹诏。"
        ], 
        "title": "醉花阴 次韵印师", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "黄菊鲜鲜带露浓。", 
            "小园开遍度香风。", 
            "自篘玉酝酬秋色，旋洗霜须对晚丛。", 
            "香在手，莫匆匆。", 
            "寻芳今夜有人同。", 
            "黄金委地新收得，莫道山翁到底穷。"
        ], 
        "title": "鹧鸪天 赏菊二首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "东阁郎官巧写真。", 
            "西湖处士妙传神。", 
            "嫣然一笑腊前春。", 
            "斗好虽无冰骨女，相宜幸是雪髯人。", 
            "且烦疏影入清尊。"
        ], 
        "title": "浣溪沙 其一 赏梅", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "一夜狂风尽海棠。", 
            "此花天遣殿群芳。", 
            "芝兰百濯见真香。", 
            "劝客淋浪灯底韵，恼人魂梦枕边囊。", 
            "一枝插不□□□。"
        ], 
        "title": "浣溪沙 赏酴醾", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "盘里明珠芡实香。", 
            "尊前堆雪脍丝长。", 
            "何妨羌管奏伊凉。", 
            "翠葆重生无复日，白波不釂有如江。", 
            "壁间醉墨任淋浪。"
        ], 
        "title": "浣溪沙 其二 小饮", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "凉飙破暑，清歌萦坐，缺月稀星庭户。", 
            "瓜华草草具杯盘，喜共浥、初筵零露。", 
            "天孙东处，牵牛西望，劝汝一杯清醑。", 
            "精灵何必待秋通，为一洗、朦胧今古。"
        ], 
        "title": "鹊桥仙 七夕", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "二月风光浓似酒，小楼新湿青红。", 
            "碧琉璃色映群峰。", 
            "更携金凿落，来赏锦薰笼。", 
            "调客旧留□月旦，此花清软纤秾。", 
            "未饶兰蕙转光风。", 
            "赤阑呈雅艳，翠幕护芳丛。"
        ], 
        "title": "临江仙 章圃赏瑞香二首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "槛外奇葩江外种，娇春未减鞓红。", 
            "画楼晴日敛云峰。", 
            "佛香来海岸，蜀锦荐灯笼。", 
            "今夜那忧杀风景，酒花来斗妖浓。", 
            "江梅冷淡避春风。", 
            "明朝来纵赏，应醉绮罗丛。"
        ], 
        "title": "临江仙 二月二十二日锦薰阁赏花", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "二月春游须烂漫。", 
            "秉烛看花，只为晨曦短。", 
            "高举蜡薪通夕看。", 
            "红光万丈腾天半。", 
            "寄语平时游冶伴。", 
            "不负分阴，胜事输今段。", 
            "灯火休催归小院。", 
            "殷勤更照桃花面。"
        ], 
        "title": "蝶恋花 其一 次韵张千里驹照花", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "百紫千红今烂熳。", 
            "举烛辉花，莫厌烧令短。", 
            "酒里逢花须细看。", 
            "人生谁似英雄半。", 
            "安得红颜为老伴。", 
            "妙舞花前，杨柳夸身段。", 
            "已倒玉山回竹院。", 
            "清香不断风吹面。"
        ], 
        "title": "蝶恋花 其三 再次韵千里照花", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "灵山法会何曾散。此地神光满。", 
            "丁公潭下百雷霆。疑是银河挽下、一齐倾。", 
            "高桥飞观连云起。槛外惊湍水。", 
            "大矶才过小矶来。应有天孙灵驭、月中回。"
        ], 
        "title": "虞美人 题灵山广禅院", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "又见菊花新。", 
            "色浅香匀。", 
            "老人衰病卧漳滨。", 
            "虽是无聊仍止酒，幸有嘉宾。", 
            "不用怨萧辰。", 
            "不似芳春。", 
            "请看金蕊照金尊。", 
            "今夜花前须醉倒，直到黎明。"
        ], 
        "title": "浪淘沙令 九月十八日与千里赏菊三首 其一", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "秋水莹精神。", 
            "靖节先生太逼真。", 
            "谈麈生风霏玉屑，津津。", 
            "爽气泠然欲侵人。", 
            "一座尽生春。", 
            "满引琼觞已半醺。", 
            "更把黄花寿彭祖，盈盈。", 
            "数阕新声又遏云。"
        ], 
        "title": "南乡子 九日黄刚定再索席间作", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "歌阕斗清新。", 
            "檀板初匀。", 
            "画堂新筑太湖滨。", 
            "好是黄花开应候，聊宴亲宾。", 
            "上客即逢辰。", 
            "况是青春。", 
            "上林开宴锡尧尊。", 
            "今夜素娥真解事，偏向人明。"
        ], 
        "title": "浪淘沙令 其二", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "娱老小亭新。", 
            "丹垩初匀。", 
            "万枝金菊绕溪滨。", 
            "折向华堂遮醉眼，聊用娱宾。", 
            "红烛夜香辰。", 
            "广坐生春。", 
            "月波新酿入芳尊。", 
            "好向花前拚烂醉，不负承明。"
        ], 
        "title": "浪淘沙令 其三", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "山翁彻骨清，日饮一瓢水。", 
            "天公隐其穷，殆将贻石髓。", 
            "先敕西神君，一派疏清泚。", 
            "初惊石罅出，盈科来未已。", 
            "其潴为渊潭，其汇则沼沚。", 
            "酌比九陇泉，饧味参差是。", 
            "一瓯紫笋春，牙颊留甘美。", 
            "馀波共濯缨，溅沫邀洗耳。", 
            "山中有异事，喜甚屐折齿。", 
            "长安昊天观，秦吴隔千里。", 
            "妄云脉络通，道人真疏矣。", 
            "寄语赞黄公，未应停水递。"
        ], 
        "title": "钱氏通惠泉", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "贫厨不举火，素拙没与乾。", 
            "拾煤未为饥，犹有食一箪。", 
            "拜嘉欣二酱，顾尚阙晨餐。", 
            "快啖乱蒸肫，那学武子奢。", 
            "瓶中乏储米，请粟望子华。", 
            "佳醢得新味，羞豆应当加。"
        ], 
        "title": "谢兴之饷鱼肉二酱二首 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "盎盎鹅儿酒，风卮起微浪。", 
            "何以侑芳樽，莼羹调得酱。", 
            "彘肩与鱼乙，佳惠过台饷。", 
            "黄雀酿披绵，江鲟斫玉板。", 
            "对之无留觞，固已号佳馔。", 
            "持此配藜羹，更增贫士赧。"
        ], 
        "title": "谢兴之饷鱼肉二酱二首 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "道人独往韵，半生服行衣。", 
            "专门施氏易，编脱屡绝韦。", 
            "文词粲藻火，片语不救饥。", 
            "弃家学心法，感叹悟昨非。", 
            "两年饱三白，屏弃甘与肥。", 
            "南行访道师，芒屩常轻飞。", 
            "侧闻长者寺，塔庙俱巍巍。", 
            "堂堂第一代，龙天共瞻依。", 
            "腾装来见语，舍是将安归。", 
            "勉旃叩玄旨，心花发清辉。"
        ], 
        "title": "送同郡识上人游圆觉问道慈受", 
        "type": "古风", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "此君如佳士，得一不为少。", 
            "如何弥岗峦，十里青未了。", 
            "泉源湛山椒，红亭藏缥缈。", 
            "奔流泻万丈，穿林下萦绕。", 
            "居僧惜泉出，少借作溪沼。", 
            "冰霜溅沫乱，琴筑仙音杳。", 
            "水竹自莫逆，独厌逋客扰。", 
            "我亦愿结交，禅房寄深窈。", 
            "门前石盆潭，奁镜澄不挠。", 
            "寺后仙人壁，崚嶒插云表。", 
            "卜游已经年，此志幸不夭。", 
            "菟裘在何许，清境吾将老。"
        ], 
        "title": "东庄院", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我生不如意，十事常七八。", 
            "穷巷属中秋，乃有长者辙。", 
            "相逢急呼酒，坐待盛满月。", 
            "那知天所閟，不吐冰轮洁。", 
            "王孙神肤清，与月真莫逆。", 
            "牛渚舫中人，武昌楼上客。", 
            "千古明月句，腹中无一阙。", 
            "我穷辄相累，昏灯照愁绝。", 
            "窗蕉响疏雨，杯负琉璃滑。", 
            "岂无仍圆夜，又恐间何阔。", 
            "呼童歌呜呜，一笑助耳热。"
        ], 
        "title": "中秋无月与伸仲饮书斋书呈伸仲", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "侨居始定交，寄诚用缟纻。", 
            "命驾轻千里，次亦推嵇吕。", 
            "衰俗日益偷，此道弃如土。", 
            "如何五载间，七返慰羁旅。", 
            "峥嵘听崇论，璀璨惊韵语。", 
            "江湖风浪高，愧子蛟龙苦。"
        ], 
        "title": "送伸仲归漆塘以语及君臣际经书满腹中为韵十首 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "聚书三万卷，断自典与坟。", 
            "籯金固已多，是家那得贫。", 
            "平生谢杂好，童习至白纷。", 
            "幽经与怪牒，一一储心君。", 
            "坐令说今古，奋袖真如云。", 
            "何当过藏室，手披至宵分。", 
            "时时咀熊胆，辛苦以佐勤。"
        ], 
        "title": "送伸仲归漆塘以语及君臣际经书满腹中为韵十首 其三", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "君家髯御史，百疏婴龙鳞。", 
            "死喜作忠鬼，生甘为旅人。", 
            "高节渠无继，从子盖其伦。", 
            "危言对便坐，肮脏不顾身。", 
            "重道轻禄仕，无宁常隐沦。", 
            "它年青史上，牵联书直臣。"
        ], 
        "title": "送伸仲归漆塘以语及君臣际经书满腹中为韵十首 其四", 
        "type": "古风", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "潜山赋归来，卜筑聊自憩。", 
            "岩壑发天藏，桐竹如手蓺。", 
            "寒泉西神派，那复问水递。", 
            "割甘饷儿女，伐木课童隶。", 
            "意行及趺坐，宴然契真际。", 
            "诚从古人求，三隐真可继。"
        ], 
        "title": "送伸仲归漆塘以语及君臣际经书满腹中为韵十首 其五", 
        "type": "古风", 
        "yun": "霁"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "中年灯火读，阅遍汗简青。", 
            "岁晚得奥境，领略在六经。", 
            "肯薰班马馥，要续丘轲灯。", 
            "只今未康济，斯人尚郊坰。"
        ], 
        "title": "送伸仲归漆塘以语及君臣际经书满腹中为韵十首 其六", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "乱后等蓬转，风雨摧敝庐。", 
            "寄身菰城南，诛茅缚幽居。", 
            "家山在何许，清梦时一如。", 
            "南鸟每怀越，北马常嘶胡。", 
            "天狼今未落，中原犹羽书。", 
            "归欤不即赋，此心耿朝晡。", 
            "一廛肯相容，卜室终桑榆。"
        ], 
        "title": "送伸仲归漆塘以语及君臣际经书满腹中为韵十首 其七", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "顷年官黄冈，清俸缘手空。", 
            "饱暖到茕独，吾宁守其穷。", 
            "朅来漆塘山，𥝧稏收横纵。", 
            "自言畏多累，不复爱亩钟。", 
            "负郭鄙苏子，沉舟似庞翁。", 
            "绝胜南阳人，辛苦耕隆中。", 
            "遗后但清德，有子人中龙。"
        ], 
        "title": "送伸仲归漆塘以语及君臣际经书满腹中为韵十首 其十", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "吾君急升平，元凯登二八。", 
            "赤墀拥豪俊，青云启涂辙。", 
            "岩居及川观，号召无虚月。", 
            "徵君笔瑞世，制行圭玉洁。", 
            "向来端神羊，不畏龙麟逆。", 
            "峤南归兴动，只作数旬客。", 
            "迹虽遁烟壑，名常蔼云阙。", 
            "果膺尺一书，赴陇催装发。", 
            "遂恐长乌府，席与群工绝。", 
            "眷言国步艰，敢惮泥涂滑。", 
            "牛刀剸繁剧，鹏翅摩空阔。", 
            "相期扶中兴，何止得官热。"
        ], 
        "title": "明日元举赴召见别用前韵送行", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "古殿藻井高，榱桷穷壮丽。", 
            "黄金四佛榜，煌煌曼卿字。", 
            "廷中桧异状，封植天嘉岁。", 
            "直干龟鹤年，樛枝龙蛇势。", 
            "阴森历九朝，知阅几兴废。", 
            "石根青铜柯，孤高方得地。", 
            "应笑凡草木，俛仰见癯瘁。", 
            "缅怀陈季年，三阁事瑰异。", 
            "后庭唱未阕，已作堕井计。", 
            "独此岁寒姿，与佛常阅世。", 
            "寄谢青牛宫，勿轻大雄寺。"
        ], 
        "title": "丁巳游大雄寺有陈朝桧", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "故人具鸡黍，相携登赭山。", 
            "松桂蔚回舍，上已烟霄干。", 
            "阴风起天籁，误听号惊湍。", 
            "新寺粲碧瓦，突兀数十间。", 
            "君恩锡香火，以报顾复艰。", 
            "亭亭无愧碑，银钩墨初乾。", 
            "蓼莪避顾孝，汝坟起周盘。", 
            "罔极畴不念，致此良独难。", 
            "彭城廊庙姿，报国剑锋寒。", 
            "末途禦魑魅，鸢堕隔生还。", 
            "荣枯信反衍，谁能保常安。", 
            "徘徊积庆堂，老鼻一辛酸。"
        ], 
        "title": "赭山承庆报慈禅院刘希范资政坟寺张参预为神道碑", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "朱藤花堕影，罨画因名溪。", 
            "林壑莽参错，鹈鴂挟春啼。", 
            "刺船未云久，眼明古招提。", 
            "入门赤泥亭，石梁亦可跻。", 
            "佛殿制淳古，凌空飞拱枅。", 
            "凄其念陈祖，此境尝幽栖。", 
            "虾滩弄竿线，龙卧聊蟠泥。", 
            "一朝风云会，起舞随荒鸡。", 
            "兴王岂细事，荒陵出金犀。", 
            "贤愚同一丘，莫厌青鞋胝。"
        ], 
        "title": "戊午出长兴郭泛西溪至清果院", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "寻幽勇鼓枻，兹山初问津。", 
            "云烟落吾手，若水清潾潾。", 
            "苍官旧千章，类不赦斧斤。", 
            "以兹海藏涌，突兀干苍旻。", 
            "独馀三大夫，攲盖皴龙鳞。", 
            "下阅往来辈，蜉蝣不知春。", 
            "迎宾上人者，貌古意甚真。", 
            "岂惟嗣老端，势到粲忍亲。", 
            "陟巘既幽绝，飞谈复清新。", 
            "何庸浥寒波，更祓元规尘。"
        ], 
        "title": "戊午次吴山解空院乃端师子道场是日上巳呈法中禅老", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "下若水沄沄，佛寺古邑西。", 
            "开帆但五里，不到将噬脐。", 
            "怀古展清眺，崇阁聊攀跻。", 
            "法生有鼻祖，乐此山与溪。", 
            "自言孙子贤，兹地兴王基。", 
            "霸主受九锡，二纪承梁齐。", 
            "空馀阳乌阜，石人卧荒蹊。", 
            "绿满天随家，岩花伴幽栖。", 
            "留传杞菊堂，墨妙悬榱题。", 
            "秀色有他岭，招寻更杖藜。", 
            "山林且放诞，边城多鼓鼙。"
        ], 
        "title": "己未次广惠院", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "立我谨外揵，逐物戒内热。", 
            "樊然辨物我，此意犹屑屑。", 
            "是身本虚空，何者为六结。", 
            "虽慧念不起，虽定照不灭。", 
            "无我与我所，观亦于何设。", 
            "右臂弹已化，左肘柳方蘖。", 
            "顾君进此道，遗我自朝彻。", 
            "不见鲁东家，意与我俱绝。"
        ], 
        "title": "次吴粹老观我斋诗", 
        "type": "古风", 
        "yun": "屑"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "俗物败人意，作吏七不堪。", 
            "朅来东蒙遇欢友，角立杰出推江南。", 
            "英材百汰挥利刃，夷量万顷澄寒潭。", 
            "弱龄文采照金殿，荏苒立境衣犹蓝。", 
            "铜章来踏瑕丘鼓，邑屋欢康无疾苦。", 
            "春风郊外正酣酣，笑指丛祠两骖舞。", 
            "猛抛簿领乱回回，戏看油碧声如雷。", 
            "不遣韶光浪湮灭，桃已蒸霞柳飞雪。", 
            "超然危立俯河干，抱城清泗鸣惊湍。", 
            "谪仙秀句但碑板，无复真迹龙蛇蟠。", 
            "君不见聪明文思抚寰海，四表上下腾光彩。", 
            "破椽欺魄炉无烟，豪气英风亦何在。", 
            "荒郊遗趾望中来，遐想千古令人哀。", 
            "祖龙巡幸亦琐琐，从臣徒向苍珉开。", 
            "豪华岂复灵光殿，峻峗谁知季武台。", 
            "耿耿星河挂窗牖，未跨归鞍犹捧手。", 
            "同门早岁气横秋，年大饥寒依秫酒。", 
            "俗儒醒醉尚不分，金马玉麟名远闻。", 
            "小县鸣弦烦卓令，冷阁问字疲子云。", 
            "五斗不归俱委琐，邂逅为僚天赞我。", 
            "金兰缟纻未足誇，嵇吕命驾何其赊。", 
            "官寺相望无百步，泮林正对河阳花。", 
            "坐令庄舄忘吟越，亦复无心存魏阙。", 
            "蒲酒相从未有涯，祭灶请邻才一月。"
        ], 
        "title": "同子充游尧祠见交代李行正诗追用李太白旧韵因亦次韵呈子充", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "颐堂昼卧清且閒，了无尘霿来相关。", 
            "俄然正梦半山老，练裙葛帔泉石间。", 
            "抵掌称谭因饷砚，微凹浮墨光如电。", 
            "自言翻经视草时，落纸云烟皆倚办。", 
            "山颓梁坏空遗祠，觉读其书寐见之。", 
            "勉令勋德复蔼蔼，佳兆若此真非衰。", 
            "少瑜昔梦青镂笔，江淹重锦完成匹。", 
            "明当辞艺骤惊人，千里从今期一日。"
        ], 
        "title": "记梦诗（并叙） 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "元丰功成身退閒，钟山小筑掩松关。", 
            "莘莘学子求卒业，说经闹若阛门间。", 
            "木铎兹文繄笔砚，紫绶垂腰眼岩电。", 
            "似闻一日置心猿，道德功名无不办。", 
            "配食孔庙时烝祠，子生其后不识之。", 
            "文章津源已默付，名爵岂待颜发衰。", 
            "向来李峤梦双笔，至今辞藻无伦匹。", 
            "纳鉴唾口难细论，谓言不信有如日。"
        ], 
        "title": "记梦诗（并叙） 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "仙曹无事身得閒，午睡绝恶呼当关。", 
            "榻施籧篨独展转，梦觉不离周孔间。", 
            "官出砚州初乏砚，过眼罗纹如过电。", 
            "半生用一即墨侯，颇欲易之贫不办。", 
            "旧闻梦砚湘君祠，乃今神异真类之。", 
            "秣陵真儒岂虚授，文字之祥昌不衰。", 
            "擘笺亹亹称名笔，正始微言欲俦匹。", 
            "终当辞藻瑞朝廷，更请焚膏勤继日。"
        ], 
        "title": "补之见和复次韵二首 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "逸骥未遇虚王闲，盐车垂耳犹间关。", 
            "梦中一眄逢伯乐，遗以旧物惝恍间。", 
            "斧柯山神护珍砚，采琢往往兴雷电。", 
            "欲求潜璞满书簏，顾岂咄嗟便能办。", 
            "祷求苦用中牢祠，何如假卧辄得之。", 
            "池塘句好有神助，文字格力何因衰。", 
            "莫嗟筮仕困刀笔，聘材行即肩群匹。", 
            "速将妙语醉衰翁，鸂鶒飞滩知不日。"
        ], 
        "title": "补之见和复次韵二首 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "海邦邾莒固多品，此族称珍乃其伯。", 
            "沈泉湘瀹付饔宰，姜桂煎调奉佳客。", 
            "视书已觉明病眼，点酒偏能醒醉魄。", 
            "君看忧愤不眠人，快啖取厌亦何择。", 
            "岂如吾曹饮文字，舆台不复沾馀沥。", 
            "昔官馀杭饱下箸，两载杯盘厌凡核。", 
            "朅来瑕丘问鲑菜，樽俎遍索未云获。", 
            "愿从褚公弃千万，免使刘郎鞭二百。"
        ], 
        "title": "从人求鳆鱼", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "稻人掌稼存周书，荡以沟洫蓄以潴。", 
            "为田一夫顾尚尔，有大于此其亡诸。", 
            "所以当时多善岁，黍稌高下无莱污。", 
            "史公引漳变舄卤，郑国注洛通廞淤。", 
            "寂寞井地已不复，二子兴利犹居居。", 
            "常平新书出圣考，岁积羡入为留储。", 
            "毫釐不以给公上，补助力役宽农夫。", 
            "意谓舍此欲富国，不几缘木求渊鱼。", 
            "猗欤吾皇始即阼，骏惠成宪追前摹。", 
            "民田利病特经意，诏俾海县交修予。", 
            "刍言舆议满青匦，论及刁马尤勤渠。", 
            "一劳暂费不足惮，要使长利相乘除。", 
            "水衡衔命出护役，使节适野同伻图。", 
            "劝勤警惰诏赏罚，尺一径下随都俞。", 
            "择材分干自不乏，犹如采芑从菑畬。", 
            "薨薨畚插事疏凿，坎坎钲鼓催勤劬。", 
            "伍符尺籍用兵法，保受团结从州闾。", 
            "施功堑中每绝蚓，得肉道上时衔乌。", 
            "河流广深事股引，清波涨绿涵灵胥。", 
            "劝农使者旧京兆，眉妩曾画闺房姝。", 
            "鲁邦都尉古循吏，谋视韩许直庸奴。", 
            "经营土功费心画，埤益王事成仙臞。", 
            "清明不归对花柳，独冒埃壒驰轺车。", 
            "香名巍巍镂翠琰，绩用蔼蔼飞皇都。", 
            "横流不复灌旁郡，万室按堵安田庐。", 
            "陪京沃壤袤千里，旱乾水溢从今无。", 
            "谁言酾渠百世利，政在起役三旬馀。", 
            "荒功经始自勿亟，烦尔讫事歌骊驹。", 
            "役夫云翔指千万，北返曹濮南青徐。", 
            "愿修厉禁比川泽，张官督察称衡虞。"
        ], 
        "title": "刁马河上书事呈提举张圣用", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "箨龙初萌豹文点，味阙盘飧心正慊。", 
            "二公好事为髡锄，一日分甘香掩冉。", 
            "小靳全胜沈道虔，纵取何殊范元琰。", 
            "趣令庖宰事烧煮，未怕旁人呵聚敛。", 
            "白醪赤米最相称，紫蓼绿葵当少贬。", 
            "验长须知韩老嗜，称冤却笑卢仝俭。", 
            "遥怜萌出盛家林，岂不怀归畏官检。", 
            "愿君继饷走舆隶，莫遣烟篁拂崖广。"
        ], 
        "title": "谢人惠笋", 
        "type": "古风", 
        "yun": "俭"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "溪东作舍已盖茆，溪西筑庵新立栋。", 
            "水云参错出十里，妙寄方嗟无与共。", 
            "忽闻故交还五岭，聊喜居邻依二仲。", 
            "台评早岁冠神羊，儒馆文华推白凤。", 
            "诏除每下辄避宠，才术小试已惊众。", 
            "炎荒虽云去国远，皇华要是为时用。", 
            "故为怀归逐我辈，露章求免疲护送。", 
            "自言峤南官不恶，峻峰危嶝频飞鞚。", 
            "挽葛屡上罗浮颠，披云亦到朱明洞。", 
            "看山却忆家林好，夜夜幽栖来旅梦。", 
            "而今归隐寄天放，却忆修途真定痛。", 
            "猿鹤相向为家禽，松菊未荒怜手种。", 
            "碧鲜脱箨高绕屋，白堕敷醪香出瓮。", 
            "从今莫厌数招寻，持鳌共费宫祠俸。"
        ], 
        "title": "喜元举归", 
        "type": "古风", 
        "yun": null
    }, 
    {
        "author": "葛立方", 
        "era": "宋", 
        "subtype": "七言律诗", 
        "text": [
            "飞铃走帜到金溪，喜子文闱预品题。", 
            "名字巍峨光蕊榜，词章斐亹动文奎。", 
            "阶梯已合婴儿梦，星斗先分天老题。", 
            "后日胪传当第一，天伦科甲尚为低。"
        ], 
        "title": "喜侄郯登第", 
        "type": "律诗", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "平生趣操号安恬，退亦恬然进不贪。", 
            "何事浔阳恨迁谪，轻将清泪湿青衫。"
        ], 
        "title": "白乐天 其一", 
        "type": "绝句", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "及泉曾改庄公誓，胜母终回曾子车。", 
            "素绠银床堪泪堕，更能赋咏独何如。"
        ], 
        "title": "白乐天 其二", 
        "type": "绝句", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "飞观横空数百间，强扶衰病一跻攀。", 
            "非移阊阖从天界，应堕蓬壶自海山。"
        ], 
        "title": "大安门诗", 
        "type": "绝句", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言绝句", 
        "text": [
            "废庄演论救时玄，未免仍为习气牵。", 
            "讽寡劝多吾不解，遣辞全只用三篇。"
        ], 
        "title": "王坦之", 
        "type": "绝句", 
        "yun": "先"
    }, 
    {
        "author": "葛长庚", 
        "era": "宋", 
        "subtype": null, 
        "text": [
            "潇洒江梅，似玉妆珠缀，密蕊疏枝。", 
            "霜风应是，不许蝶近蜂欺。", 
            "嫣然自笑，与山矾、共水仙期。", 
            "还亦有，青松翠竹，同今凛冽年时。", 
            "何事向人如恨，带苍苔，半倚临水荒篱。", 
            "孤山嫩寒放晓，尚忆前诗。", 
            "黄昏顾影，说横斜、清浅今谁。", 
            "他自是，移春手段，微云淡月应知。"
        ], 
        "title": "汉宫春 次韵李汉老咏梅", 
        "type": "词", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "王谢风流盟未寒，枝藤杯酒翠微间。", 
            "松花半落春山暮，云满一溪春水闲。"
        ], 
        "title": "题丽句亭", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "来傍蓬莱夜读书，盂山相对是吾庐。", 
            "不妨车马自来去，一片闲心泊太虚。"
        ], 
        "title": "题新安汪氏心远亭", 
        "type": "绝句", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "淡云疏雨嫩凉天，老柏梢头挂瘦猿。", 
            "仙殿崔嵬钟磬响，纸钱灰起祭中元。"
        ], 
        "title": "题天庆观", 
        "type": "绝句", 
        "yun": "元"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "松雪半梢寒鹊语，风敲疏竹度斜阳。", 
            "幽寻有客自来去，静对僧禅一缕香。"
        ], 
        "title": "题戒珠寺竹阁", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "岸西城郭岸南村，杨柳排空竹驻云。", 
            "不必青山映门巷，芦花一带水平分。"
        ], 
        "title": "高文父隐居", 
        "type": "绝句", 
        "yun": "文"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "日添一线酒壶边，小阁连装胜去年。", 
            "明夜月生何处有，短帆风定下塘船。"
        ], 
        "title": "钟庆饮别", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "澉浦东南海面横，惯看潮落又潮生。", 
            "嫌渠万里风波险，心地一生平处行。"
        ], 
        "title": "赠休斋沈老丈 其一", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "酒边风月是诗情，平淡精神最老成。", 
            "每爱晋人标韵别，发挥天趣更渊明。"
        ], 
        "title": "赠休斋沈老丈 其二", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "野水平流一带斜，去来征棹几年华。", 
            "东风又染山光绿，好拂丝纶钓浪花。"
        ], 
        "title": "赠黄友把酒东皋三首 其一", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "风光依约上征帆，云影参差带远山。", 
            "野岸水平耕钓足，镜湖消得一春闲。"
        ], 
        "title": "赠黄友把酒东皋三首 其二", 
        "type": "绝句", 
        "yun": "删"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "东风鹭影几横斜，晚日飞来漾雪华。", 
            "好伴闲身春雨里，一川烟雨落梨花。"
        ], 
        "title": "赠黄友把酒东皋三首 其三", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "雨滴残更不忍听，欲寻归梦梦难成。", 
            "西风起处雁声急，多少悲秋行客情。"
        ], 
        "title": "和袁抱瓮", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "东山山下碧梧坡，照映朝阳岁月多。", 
            "好是凤凰栖泊处，一鸣天地起春和。"
        ], 
        "title": "元直弟梧坡", 
        "type": "绝句", 
        "yun": "歌"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "步步青云肯忆家，西湖春讯到梅花。", 
            "除书一纸飞来日，柳色莺声满后衙。"
        ], 
        "title": "献可造朝", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "虽然相去百馀里，亦是同栖一片云。", 
            "君向黄山我孤屿，思乡时节定思君。"
        ], 
        "title": "送松台老丈过黄岩", 
        "type": "绝句", 
        "yun": "文"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "闻得官期寄短歌，官期犹有一年赊。", 
            "如今东越都誇道，花烛重新吏报衙。"
        ], 
        "title": "送李好谦县尉 其一", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "东归行李一编书，谁料薰风驻鉴湖。", 
            "夜月扁舟忆君处，藕塘红绿正相扶。"
        ], 
        "title": "送李好谦县尉 其二", 
        "type": "绝句", 
        "yun": "虞"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "三千里外潜江县，马首东风得意行。", 
            "应买扁舟过庐阜，一江春绿万山横。"
        ], 
        "title": "送尹惟晓县尉", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "别后平安未有书，秋风客里定何如。", 
            "西湖纵是芙蓉好，不似山家橙橘初。"
        ], 
        "title": "寄仲彝县尉", 
        "type": "绝句", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "诗名空满浙江东，身事长嗟似转蓬。", 
            "正是梅天又离别，相思还在雨声中。"
        ], 
        "title": "送高九万", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "君去江东几日程，我来东越漫云萍。", 
            "客情自是难为别，何况乡情兼别情。"
        ], 
        "title": "送蔡贯之", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "长记秋时病作魔，频来看我谢君多。", 
            "只今未别先成梦，梦觉争如既别何。"
        ], 
        "title": "送胡五九丈", 
        "type": "绝句", 
        "yun": "歌"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "曾嗟别去作西东，今喜重来笑语同。", 
            "来日未多今又去，相思无奈立东风。"
        ], 
        "title": "送友人", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "万里春风柳一堤，长条折与记分携。", 
            "客行却入故乡去，禹洞龙丘认旧题。"
        ], 
        "title": "送槃斋叶敬叔丈", 
        "type": "绝句", 
        "yun": "齐"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "孙郎觅句有新声，场屋当年更老成。", 
            "曾草摩空殿前赋，却来晚饭越中行。", 
            "僧廊罢雪窗犹曙，佛塔无风铎自鸣。", 
            "客到莫嫌花酒少，三从事与两卿卿。"
        ], 
        "title": "绍兴孙察推席上", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "阳罗洑外黄陂路，滠口湖边孝感河。", 
            "钲鼓已通南草市，腥膻欲涴大江波。", 
            "家家户外无惊犬，日日辕门有凯歌。", 
            "端藉圣朝威德厚，亦烦诸将战功多。"
        ], 
        "title": "过阳罗洑", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "朝回日日到南湖，不惜金钱散仆夫。", 
            "同舍盍簪如有约，吾庐高枕更何殊。", 
            "年华过雨春都尽，草色连天路欲无。", 
            "乐事只今惟有酒，速倾家酿倒金壶。"
        ], 
        "title": "南湖遣兴", 
        "type": "律诗", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "虚舟不记坎和流，槁木何心春共秋。", 
            "幸自一生甘辟谷，更须万户苦封留。", 
            "颇惩吾族骓千里，且学乡人橘满洲。", 
            "平生惟良资共理，病夫何以副旁求。"
        ], 
        "title": "和邓子及见贺韵", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "旬时织女渡银潢，付与天孙紫锦囊。", 
            "又向素娥圆满后，悬知丹桂异时香。", 
            "金鱼玉带传家旧，犀果银钱照坐光。", 
            "鹤发含饴天下乐，百年重庆侍高堂。"
        ], 
        "title": "贺周子问得子", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "汗青久别如山历，头白重分似斗城。", 
            "静著易林师子贡，共评诗品得钟嵘。", 
            "忽惊蒙水新衔宠，恍忆巴山旧印荣。", 
            "翠幕红灯莫相问，风流何似十年情。"
        ], 
        "title": "和刘子野见贺韵", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "茸茸弱线初迎复，轧轧阳机已转坤。", 
            "梅放小红明纸帐，竹分寒绿寿藤尊。", 
            "不愁故将逢陵尉，且喜仙官近市门。", 
            "还向陈年作新句，贺人今日拜春恩。"
        ], 
        "title": "和揭尉见贺韵", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "有山有水胜吾闾，非旧非亲借屋居。", 
            "醉尉诃人何所恨，老彭于我未全疏。", 
            "右车牙少愁看栗，左目眵多怕读书。", 
            "比似渊明更穷绝，并无门巷与舟车。"
        ], 
        "title": "和彭世昌", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "客来唤我似诚斋，始晤行藏合打乖。", 
            "虽负江湖真格律，且赢土木伪形骸。", 
            "生来仕宦无多日，老去徉狂只少谐。", 
            "莫怪今朝欢喜极，被人题个好先牌。"
        ], 
        "title": "曾宣干（燠）谓余貌似诚斋杨公作此报之", 
        "type": "律诗", 
        "yun": "佳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "久矣招渠不受催，忽然过我已佳哉。", 
            "更于群玉峰峦里，拣得孤吟时节来。", 
            "入竹叶间添茗供，点梅梢上献诗材。", 
            "个般清绝今谁有，未必南湖此日开。"
        ], 
        "title": "大雪同官皆不入独坐道山简南湖张直阁", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "词源浩浩笔渠渠，合珥华簪从属车。", 
            "洗眼看题挥月字，惊心犹似仰空书。", 
            "云林旧截双鸣管，霜野新蒐八窍居。", 
            "遣送文房惭瘦劣，千军挥扫正椽如。"
        ], 
        "title": "和人谢送笔（十一月二十九日）", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "暗水斜穿橘坞凉，回波直下藕塘香。", 
            "似牙如背白羊岸，已叠又湾青草傍。", 
            "闸里放船思槜李，石间行酒认天章。", 
            "一时唤起平生梦，江北江南道路长。"
        ], 
        "title": "偶题", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "曹刘有志混华戎，无奈吴儿两炬红。", 
            "赤壁焰烧云梦泽，夷陵光照永安宫。", 
            "人间自此鼎三足，天上无由日再中。", 
            "惟有葛公心未死，夜深寒月照孤忠。"
        ], 
        "title": "读三国志", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "校书对罢天颜喜，再拜龙墀出殿来。", 
            "敕使传宣新宰相，驿书驰问旧元台。", 
            "上皇慈笔归中秘，学士忠名遍九垓。", 
            "榻畔祥风翻谏纸，朝衣收得异香回。"
        ], 
        "title": "李校书轮对乞于故相家取上皇退位御笔上喜曰此万万年表照也", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "持杯相向各言衰，忆得襄州未老时。", 
            "晓踏青山寻秀句，夜簪红药听新词。", 
            "只言坐上皆豪逸，谁信人间有别离。", 
            "头白归来堪自贺，独依雄楚看题诗。"
        ], 
        "title": "少保席间道襄州朋旧", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "小园疏雨挟东风，败萼残英一夜空。", 
            "世上已无桃与李，个中方是白和红。", 
            "綵霞承露娇如滴，玉雪生香暖不融。", 
            "可使低徊万花里，剪裁多少费春工。"
        ], 
        "title": "酴醾牡丹同赋", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "十年无事书生病，一日谈兵志士忙。", 
            "虏退便收前印绶，秋来仍著战衣裳。", 
            "天寒白兆腥风起，月黑黄陂燐火光。", 
            "试问蕲州陈大著，几多流血浸沙场。"
        ], 
        "title": "陈宣干至赅", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "无钵无箪晓自斋，一銎一衲晚逾乖。", 
            "战场实事膏兼血，广坐虚谈冢共骸。", 
            "虏事方然人尚尔，世途何者我犹谐。", 
            "道林自有山花鸟，收起棚前傀儡牌。"
        ], 
        "title": "次韵曾宣干", 
        "type": "律诗", 
        "yun": "佳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "阴崖古木挂藤萝，下有神龙阅世多。", 
            "荇带水衣闲自舞，鯈鱼石蟹戏相过。", 
            "岂知霖雨为何事，自喜红尘不到他。", 
            "落叶满林迷去路，牧童相引到山阿。"
        ], 
        "title": "上泉", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "已知时节到门阑，犹有私情惜旧残。", 
            "千户神桃俄已换，一声鬼竹岂其难。", 
            "痴人星发愁春镜，稚子花襦簇晓盘。", 
            "岁岁年年祇此是，且随流俗贺更端。"
        ], 
        "title": "和陈信民除夕", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "横陈翠葆列烟屏，联步苍林想典刑。", 
            "二老相分龙井岭，一时如过虎溪亭。", 
            "风吹贴石丛篁碧，雨剥题名晕藓青。", 
            "更有涧流朝暮落，此声不厌客来听。"
        ], 
        "title": "风篁岭", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "腥攒石缝瀑花多，还有龙神蛰此窠。", 
            "通海浅深山不语，随潮长落水无波。", 
            "谩传方士遗丹在，不奈潜鳞吐雾何。", 
            "时雨愆期无验处，几番雷火爇松柯。"
        ], 
        "title": "龙井", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "澜翻八十一年空，争讶前身是井龙。", 
            "心静已成无上智，学知今复有谁宗。", 
            "云生遗塔封慈相，雨溅冲泉杂定钟。", 
            "几字碑阴坡老笔，声声想得旧游从。"
        ], 
        "title": "辨才塔", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "墙拥双扉锁锦窝，溪声不敌树声多。", 
            "谁家种麦曾名岭，今日寻梅且陟坡。", 
            "万厦栋梁巢燕雀，四山风日养松萝。", 
            "园丁自饱栽花利，月给杨家得几何。"
        ], 
        "title": "梅坡园", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "眉目如生骨骼寒，后来曾纪短碑顽。", 
            "双垂长耳过肩角，千古遗躯落世间。", 
            "覆履有方随迹灭，守龛无语向僧閒。", 
            "想知自丑难遮断，两扇禅扉及早关。"
        ], 
        "title": "长耳相", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "云掩风林万窍号，慧因桥畔息方袍。", 
            "秦郎閒濯溪头足，许老清挥石上毫。", 
            "玉出何年迷草莽，教传异域想波涛。", 
            "山门翠拥山岚润，一道光芒月正高。"
        ], 
        "title": "玉岑", 
        "type": "律诗", 
        "yun": "豪"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "谁舍尘身石骨巅，浮屠突兀拂霄躔。", 
            "方隅端拱明离位，梯级高营石晋年。", 
            "土穴有龙嘘重雾，草庵无衲坐空禅。", 
            "虚危直视烟霞路，镗鞳风铃到处传。"
        ], 
        "title": "南高峰塔", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "万色无如叠翠何，何僧镌像屹嵯峨。", 
            "山屏晴掩牌门杳，风钥阴封梵屋多。", 
            "象落鼻形悬洞右，佛垂手迹寄岩阿。", 
            "灯辉金碧琉璃椀，暗掩僧房络薜萝。"
        ], 
        "title": "烟霞洞", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "南峰云堕屋梁危，异迹曾遗广顺时。", 
            "行脚影留岩石涧，头陀老守草庵攲。", 
            "几年香火传朝晚，万谷烟霞拥路岐。", 
            "半掩风扉钟又响，风霜皴尽砌街碑。"
        ], 
        "title": "石佛庵", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "筑园裹寺接山椒，如此经营岂一朝。", 
            "两洞倚云空锁钥，乱泉激雨想箫韶。", 
            "树埋院落关门邃，石罨亭台栈路遥。", 
            "白发聋僧扶旧额，金莲又长玉渊苗。"
        ], 
        "title": "水乐洞", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "仙子遗丹满瑞峰，累累疑与荔枝同。", 
            "金婆传种移根异，火齐烧空满坞红。", 
            "鹤顶分丸凝晓露，猩唇结颗缀薰风。", 
            "曩时若解包茆贡，一骑星驰入汉宫。"
        ], 
        "title": "杨梅坞", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "云梁烟栋翠嵚崟，五百痴人谩饰金。", 
            "屋顶谁增华阁迥，石头自拥白云深。", 
            "钟声透谷泉分响，鬼力支空雨聚阴。", 
            "无废无兴无启闭，老僧不动一生心。"
        ], 
        "title": "石屋", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "泉光四散骇猿猱，迸起平池点滴高。", 
            "谁欲斗量徒积梦，人将瓶汲肯辞劳。", 
            "声随夜雨穿疏箔，名逐春风入小槽。", 
            "别有雷峰峰下圃，一泓埋没在蓬蒿。"
        ], 
        "title": "真珠泉", 
        "type": "律诗", 
        "yun": "豪"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "广福山灵托兽传，甃边依约爪痕坚。", 
            "噬人虽负平时口，跑地能开一掬泉。", 
            "不遇下车冯妇勇，都因脱屣性空禅。", 
            "大慈坞内腥风起，善结丛林渴饮缘。"
        ], 
        "title": "虎跑泉", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "南有屏山掩翠霏，齐云亭子漫寻基。", 
            "雨淋米老琴台字，火烈温公易卦碑。", 
            "回首金鱼谁抚槛，销魂白骨自污池。", 
            "春风不管游人老，愁落朝昏法鼓悲。"
        ], 
        "title": "南屏山", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "青红一线界沙堤，日日香风逐马蹄。", 
            "三月桃花无浪起，六桥柳色有莺啼。", 
            "官亭飞盖春相接，酒舍收旗晚自迷。", 
            "游子岂知坡老意，两山长拥夕阳西。"
        ], 
        "title": "苏公堤", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "列仙始自许箕公，上国尊贤典礼隆。", 
            "三十九人裁信史，百千万祀纪清风。", 
            "衣冠文物流传盛，花柳亭台曲折通。", 
            "镜水在先祠越隐，如今彼此可称雄。"
        ], 
        "title": "先贤祠", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "名祠相接启珠庭，巧对南屏万叠青。", 
            "深院冷侵云砌竹，虚舟閒载锦池萍。", 
            "廊头道士书符简，门外游人挈酒瓶。", 
            "分坐夕阳斜背水，鼓箫于此最宜听。"
        ], 
        "title": "西湖道院", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "彩槛雕阑倚地仙，南堂深架北堂先。", 
            "湖光十里饶春日，山色三堤合霁烟。", 
            "帘幕香传歌扇底，莺花影落酒旗边。", 
            "红尘不受斜阳压，暗逐东风入画船。"
        ], 
        "title": "湖山堂", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "东坡政绩踵香山，梅下韬光独养閒。", 
            "一样清风无异代，三公遗像有生颜。", 
            "竹亭画鹤衔芝老，石鼎蟠蛛炷柏悭。", 
            "摘取吟联分扁隶，英游时驾碧云还。"
        ], 
        "title": "三贤祠", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "可惜虚行淮汴路，不忧无继是巴笺。", 
            "任贫任病须欢伯，更拙更慵犹短篇。", 
            "好拉嘉宾倾若下，剩钩华藻染由拳。", 
            "离群他日乖觞咏，马腹何因更及鞭。"
        ], 
        "title": "次韵尧卿兄诗酒中兴三首 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "舟行诗酒两相牵，岂暇观书理废笺。", 
            "金榼兴阑多半醉，锦囊才乱罕终篇。", 
            "吟哦有味增閒适，酩酊忘形谢曲拳。", 
            "年大此乡疑可老，宦涂羞鬻贾人鞭。"
        ], 
        "title": "次韵尧卿兄诗酒中兴三首 其二", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "耻向权门事靴板，懒于驿路奏书笺。", 
            "芳醪不厌三千盏，嘉颂时为十二篇。", 
            "吟里情怀清似洗，醉中身世小如拳。", 
            "伯伦子美真豪逸，风味平生愿执鞭。"
        ], 
        "title": "次韵尧卿兄诗酒中兴三首 其三", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "索居湖海欲忘忧，瓜葛相呼事弈秋。", 
            "方罫互赢多有进，圆盆更酌早为谋。", 
            "格高谁是州中正，米贱休沽县督邮。", 
            "及取春光尚堪赏，莫辞醉倒更扶头。"
        ], 
        "title": "弈棋有进劝工部兄召客", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "循牒腾装冒苦寒，伤离愁思定应宽。", 
            "剸烦狱市才称健，奔命邮亭岁欲阑。", 
            "赤米素盐厨寂寂，清泉白石路漫漫。", 
            "到家尺一应催召，闻说知音正执桓。"
        ], 
        "title": "次韵韩景贤承议自金陵沿檄宣歙道中见贻二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "摇毫倾刻便成章，弱冠名标桂籍香。", 
            "仓氏官閒聊自喜，荆州望重岂能方。", 
            "高谈不辨连三日，敏识空惊下五行。", 
            "留落更烦勤慰谕，谁知宠辱渐能忘。"
        ], 
        "title": "次韵韩景贤承议自金陵沿檄宣歙道中见贻二首 其二", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "怀冰高韵暑天寒，况有波澜在笔端。", 
            "可但风流称不坠，故应哺啜亦堪观。", 
            "坐曹行赴陈蕃榻，待戍方弹贡禹冠。", 
            "戒食每烦临卜瓠，惭无斗酒鹿盈柈。"
        ], 
        "title": "五月望日会食普满院夜归作诗二首呈文中县丞玉老禅师江敩王彧 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "簿书填委我何堪，茶串携寻井水甘。", 
            "幻境岂能喻十十，禅机聊喜契三三。", 
            "竹风敲玉清音迥，荷雨跳珠绿影涵。", 
            "檀施敢夸蒲塞馔，欲因卢至戒悭贪。"
        ], 
        "title": "五月望日会食普满院夜归作诗二首呈文中县丞玉老禅师江敩王彧 其二", 
        "type": "律诗", 
        "yun": "覃"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "执热何从避火云，山居岑寂背城闉。", 
            "昂霄木老清阴厚，针水秧齐翠剡新。", 
            "鲊熟惯醒虞匠酒，扇轻堪障庾公尘。", 
            "凉飙拂衽容吾共，自意无怀以上人。"
        ], 
        "title": "二十四日叶氏林亭燕集成句呈文中县丞", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "扇上閒题陇首云，扬风携过海宁闉。", 
            "于飞鹭识观光早，前列龟看入贡新。", 
            "会见文辞惊乙览，莫嫌衣袂点京尘。", 
            "升平楼下胪传日，共指中朝第一人。"
        ], 
        "title": "叶佐卿（隆）见和复次韵答之", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "宠辱循环厌宦情，盖头茅屋手亲营。", 
            "清泉横道疑滋穴，翠袖围居似化城。", 
            "不拟身名炫俱泰，且图心迹遂双清。", 
            "半庵閒地如容我，便足徜徉了一生。"
        ], 
        "title": "和少蕴石林谷草堂三首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "云峰带竹似伊川，山溜甘于九陇泉。", 
            "离世未应多怨诽，葆真聊自乐虚缘。", 
            "漫郎拟酌洼樽酒，逋客惭驰驿路烟。", 
            "敢请著书详胜致，千秋万岁遣人传。"
        ], 
        "title": "和少蕴石林谷草堂三首 其二", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "妙年涉笔赋城芜，岁晚无歌击唾壶。", 
            "曾是北扉称内相，却来东岭伴寒儒。", 
            "閒来真隐编成传，静取飞仙貌作图。", 
            "豪气年来除已尽，元龙雅意卧江湖。"
        ], 
        "title": "和少蕴石林谷草堂三首 其三", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "嗣宗旷达早相逢，更喜林间识仲容。", 
            "林萼集中陪唱和，幽栖谷畔许过从。", 
            "云飞陇首高情远，枫落吴江好句重。", 
            "梁栋他年知有用，斋前楚楚一株松。"
        ], 
        "title": "呈去非", 
        "type": "律诗", 
        "yun": "冬"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "庭闱无复荐芳膻，乌鸟哀情每泫然。", 
            "游子但吟春草句，门人欲废蓼莪篇。", 
            "风枝数效皋鱼泣，水菽难攀子路贤。", 
            "空羡邻封二佳令，儿啼八十寿亲前。"
        ], 
        "title": "婺源祁门二令母年八十求为保官注家便阙慨然慕之作诗二首自悼 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "迎养京都突未黔，苍黄荼毒血沾襟。", 
            "百年过隙知难复，三釜缠哀政自深。", 
            "不为鲈莼归亦好，独甘羊枣果何心。", 
            "寄言世上斑衣子，温凊应须竞寸阴。"
        ], 
        "title": "婺源祁门二令母年八十求为保官注家便阙慨然慕之作诗二首自悼 其二", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "褰帷岩邑特从容，忆惜鸰原会一同。", 
            "乐孺共营兰荐膳，劬劳争报棘吹风。", 
            "绣衣握节新恩重，綵服承颜往事空。", 
            "三纪光阴真插羽，依然小市夕阳中。"
        ], 
        "title": "周文之（彦质）运使巡按海宁追忆曩岁与伯仲同奉板舆之乐感慨赋诗不惟辞藻格力清蔚高迈且足以敦孝悌而厚风俗昔夏侯湛作诗示潘岳曰此文非徒温雅乃别见孝悌之性因次韵和二首 其一", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "披云初获接音容，贤胜风规自不同。", 
            "懔懔威明将使指，恂恂孝悌训民风。", 
            "竞传清唱纸腾贵，争识皇华巷欲空。", 
            "尚有壁间真墨彩，匣藏留在给园中。"
        ], 
        "title": "周文之（彦质）运使巡按海宁追忆曩岁与伯仲同奉板舆之乐感慨赋诗不惟辞藻格力清蔚高迈且足以敦孝悌而厚风俗昔夏侯湛作诗示潘岳曰此文非徒温雅乃别见孝悌之性因次韵和二首 其二", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "道貌堂堂老不臞，照斋佚阁送居诸。", 
            "断常不著安禅后，寻伺皆空入定馀。", 
            "护戒独持螺画行，翻经时作鹿轮书。", 
            "山城为令真非恶，更喜游从得浩初。"
        ], 
        "title": "赠觉僧首 其一", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "上堂慵算海边沙，分卫宁甘向七家。", 
            "篆笔颇疑传枣木，方袍不羡赐兰芽。", 
            "名高白社推尊宿，才比红楼更丽华。", 
            "连枉清篇洗尘滓，缄藏留与里人誇。"
        ], 
        "title": "赠觉僧首 其二", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "妙行堂前耸碧鲜，壶中轩外叠巑岏。", 
            "山门静对清油阔，佛阁宽围碧玉寒。", 
            "蜡屐喜随谈理客，馈浆惊见字民官。", 
            "开山老侃留遗像，试问何如释道安。"
        ], 
        "title": "静林寺", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "异县飘流十载穷，年华又见转和风。", 
            "春游已陡惊梅白，夜集犹疑共烛红。", 
            "蓝尾方嗟形影隔，苍头俄喜信音通。", 
            "麦秋时节摇归掉，禅榻相从话苦空。"
        ], 
        "title": "次韵工部兄除夕见寄三首 其一", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "霜毛垂领病摧颓，岁晚流年四秩催。", 
            "一自贬官瞻日远，两经除夕叹星回。", 
            "梅吹画角馀寒尽，柏欲飞觞暖律来。", 
            "岁莫日斜还隐几，心同白傅守寒灰。"
        ], 
        "title": "次韵工部兄除夕见寄三首 其二", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "江城流落岁还新，懒作雕虫问大钧。", 
            "月尽嘉平馀景刻，年侵彊仕尚沉沦。", 
            "晚持禅悦惟三白，晓簇春盘又五辛。", 
            "肯把生涯供烂醉，黎明学不动心人。"
        ], 
        "title": "次韵工部兄除夕见寄三首 其三", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "奉乞花栽旋旋移，退师老圃自安时。", 
            "新荄应待天阳发，生意先从地脉知。", 
            "异县聊寻郭驼传，他年敢忘角弓诗。", 
            "庭柯只作怡颜具，肯比侯封逐利宜。"
        ], 
        "title": "维心以诗送花果栽次韵", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "词华标韵出邹枚，要路飞翔见轶材。", 
            "编削终篇辞右府，袤延飞诏入中台。", 
            "碑刊棠萼如敦实，衣曳荆兰似老莱。", 
            "五两风轻清汳路，迎船鱼笋助南陔。"
        ], 
        "title": "送胡彦师职方迎亲赴阙二首 其一", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "簪笔文昌作望郎，暂抛台史护衣香。", 
            "摛辞曾是金声奖，程奏亲逢玉色康。", 
            "禄洎千钟荣滫瀡，图分九服职封疆。", 
            "到都右衮如相问，为说飘流鬓已霜。"
        ], 
        "title": "送胡彦师职方迎亲赴阙二首 其二", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "讲罢清阴转绿槐，露芽珍赐下银台。", 
            "品高迥压仙人掌，味绝堪名瑞草魁。", 
            "分贶虽从稽古出，看题知自迩英来。", 
            "晴窗碾试供诗社，先听声轰万壑雷。"
        ], 
        "title": "侍读官程伯禹以赐茶寄汪敦仁（处厚）教授蒙惠四胯以诗纪谢", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "晚携胜友共扬镳，应厌家鬟捻紫箫。", 
            "逮得暇时能有几，每逢佳处且相邀。", 
            "大夫高挹髯龙操，公子閒窥白雁标。", 
            "独恨抗尘乖寄赏，偶飞轻盖四门桥。"
        ], 
        "title": "次韵宏道游三官院园时余往辟廱不果往", 
        "type": "律诗", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "蔽日干霄过百围，龙蛇夭矫半天垂。", 
            "蟠根不老应千载，合抱横分见九枝。", 
            "学市浓阴能几许，公庭转影不多时。", 
            "那知山谷无斤斧，坐与冥灵结后期。"
        ], 
        "title": "咏槐", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "区区苏李未应师，句法中涵屈宋姿。", 
            "华贯即今方慎柬，异材如此会深知。", 
            "飘飘气概轻馀子，凛凛规摹扩大儿。", 
            "老厌交游翻覆手，欲于士逊结心期。"
        ], 
        "title": "邓子文（裳）辞曹枉道相过且出往还诗见示次韵二篇上呈 其一", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "独学离群政自伤，宠临何幸不遗忘。", 
            "莫嗟黄伞稽掀擢，行看青冥指忽荒。", 
            "好问徒知积鸡蹠，登涂曾不倦羊肠。", 
            "衡州言语高天下，秀拔如君实肯堂。"
        ], 
        "title": "邓子文（裳）辞曹枉道相过且出往还诗见示次韵二篇上呈 其二", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "解组归来遁里门，庆源贻后继臧孙。", 
            "幽寻此日扶鸠杖，荣遇当年驾鹿轓。", 
            "高义共夸贤者出，廉风端遣薄夫敦。", 
            "紫坛熙事专优老，盼篚行看下九阍。"
        ], 
        "title": "次韵正臣朝议见寄二首 其一", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "儒学推称第一流，乞言堪入告嘉猷。", 
            "长閒气味安三径，难老光阴傲十洲。", 
            "谈理清风生玉麈，覆名殊宠谢金瓯。", 
            "方瞳大隐年兄弟，营道应居最上楼。"
        ], 
        "title": "次韵正臣朝议见寄二首 其二", 
        "type": "律诗", 
        "yun": "尤"
    }, 
    {
        "author": "舜禅师", 
        "era": "宋", 
        "subtype": null, 
        "text": [
            "无端被谮枉遭迍，卷载有馀作俗人。", 
            "今日再归三峡寺，几多道好几多嗔。"
        ], 
        "title": "偈二首 其一", 
        "type": "偈颂", 
        "yun": "真"
    }, 
    {
        "author": "舜禅师", 
        "era": "宋", 
        "subtype": null, 
        "text": [
            "寻求就理两俱愆，不涉二途病亦然。", 
            "孰谓个中端的处，椎胸贫子一分钱。"
        ], 
        "title": "偈二首 其二", 
        "type": "偈颂", 
        "yun": "先"
    }, 
    {
        "author": "舒璘", 
        "era": "宋", 
        "subtype": "七言律诗", 
        "text": [
            "山谷幽深锁梵宫，千章灌木郁茏葱。", 
            "香浮古篆半檐雾，茶漱清泉两腋风。", 
            "鹤伴老僧归夕照，山留行客驻霜枫。", 
            "前朝阁阁浑秋草，眺望悽然碧岭中。"
        ], 
        "title": "南山寺", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "舶舟初出建溪春，红笺品题苞蒻叶。", 
            "低昂轻重如美人，等衰铢较知难躐。", 
            "格高玉雪莹衷肠，品下膏油浮面颊。", 
            "太丘胸中有泾渭，包裹携来充博帖。", 
            "稍发下驷已惊眼，香味高奇光炜晔。", 
            "不肯花前杀风景，凭花为谢穿花蝶。", 
            "更看正紫小方圭，价比连城真称惬。", 
            "病渴羌人洗烦滞，好睡兼旬便愁摄。", 
            "异时风流贵公子，喜悦藏珍令口嗫。", 
            "莫辞七椀搅枯肠，有酒沽君夜烧蜡。"
        ], 
        "title": "试建溪新茶次元述韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "锡花蒸成一抔土，联坳即墨元光舞。", 
            "飞鸳馀韵照文房，吕翁心机同刻楮。", 
            "高平沃壤真土膏，砚与龙尾为朋曹。", 
            "刚柔得中不坯甈，共推妙手能甄陶。", 
            "郎官小样知名久，何须对面供十手。", 
            "讲郎尚有千载人，要此编摩论臧否。", 
            "请加什袭传后昆，阿买不独书八分。", 
            "纱帷昼静棐几滑，克肖鼻祖能缀文。"
        ], 
        "title": "次韵去非谢前教授饷泽州瓦砚", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "一麾谬作东诸侯，邂逅两玉陪遨游。", 
            "引泉叠山作竹洞，持以奉客充淹留。", 
            "㶁㶁清流出潭底，辟疆万个那胜此。", 
            "奇礓文六照幽亭，雅称幼舆岩石里。", 
            "人所应无君尽无，哦诗拥卷穷晨晡。", 
            "指物程形直题署，便欲相称诗董狐。", 
            "云水相从乐复乐，汝阳太守自宾幕。", 
            "不用飞章乞会稽，耸秀交流看岩壑。"
        ], 
        "title": "次韵去非题紫逻洞", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "造化小儿心恋嫪，偏向冰花施巧妙。", 
            "冷禁霜带晓寒飘，清宜月缀微云照。", 
            "已与鸣鸠传酒信，更乞游蜂供蜜料。", 
            "交情万里寄春色，度曲五更吹怨调。", 
            "半树临溪抵死香，一枝倚竹嫣然笑。", 
            "寒姿疏影太幽独，静女贫姝真窈窕。", 
            "世言嘉卉出灵山，我疑异种来圆峤。", 
            "肯挑俗子炫秾丽，只约骚人伴吟啸。", 
            "少陵牵兴催衰白，广平被恼回刚峭。", 
            "径须相过寿此花，市远无肴只藜藋。"
        ], 
        "title": "次韵去非梅花", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "馀子碌碌不足数，太丘晚出吾所许。", 
            "淹盘此境未金马，邂逅相逢慰铜虎。", 
            "与超宗语不知寒，从季远游那觉暑。", 
            "祥琴皋月歘戒行，征马谯门聊出祖。", 
            "平生种学与绩文，自信扶圭兼缀组。", 
            "分无桃叶把歌扇，只有松枝当谈麈。", 
            "行装未办缠头帛，衣食何施择木羽。", 
            "从来文豹深隐雾，此去老蛟真得雨。", 
            "长卿蜀肆初涤器，伯鸾吴庑曾舂杵。", 
            "青云直上不作难，那复笑人忧邓禹。"
        ], 
        "title": "次韵去非留别", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "向来闻汝拙将理，五日寝瘵未药喜。", 
            "医良未遇肱三折，爱切徒劳夜十起。", 
            "欣闻安泰风愈檄，莫叹清癯肉消髀。", 
            "径须营度还诗债，要看笔端翻峡水。"
        ], 
        "title": "喜宗丞侄病愈", 
        "type": "古风", 
        "yun": "纸"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "空山无人春风骄，扑扑晴杏开香苞。", 
            "岩深谷峻无与赏，攀枝腾踏帷飞猱。", 
            "大梁崔白旧所见，绢素落手因挥毫。", 
            "巧为红艳狼籍势，扑蔌幡洒归蓬蒿。", 
            "王孙惜花有深意，预忧雨横兼风豪。", 
            "故来跳触看零乱，妙思临写形无逃。", 
            "贵人锦囊旧藏贮，文闱传玩丛英髦。", 
            "东平儒仙首留咏，诗价与画相争高。", 
            "直云何用辨真假，径须对此呼香醪。", 
            "谁知真花却时暂，不如丹粉还坚牢。"
        ], 
        "title": "奉同李倅安上赋崔白沐猴杏花", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "晓鼓逢逢天未白，呼火摄衣干典客。", 
            "青衫手板阶石前，磬折擎拳若无骨。", 
            "还将束矢听情伪，更向团丝分枉直。", 
            "糟浆逆鼻走兵厨，播糠眯目司平籴。", 
            "翩翩轻舆行若飞，濯濯单纨汗如涤。", 
            "趋局何曾过八塼，端居未暇移百甓。", 
            "归家往往犬迎吠，得肉时时鸟攫食。", 
            "长材要自万鹏程，初筮聊淹一鸡肋。", 
            "径须黾勉弹其冠，未用低佪尤此帻。", 
            "左冯旧事今复继，敏手州人惊霹雳。"
        ], 
        "title": "高君贽（公瓛）兼数职奔走疲甚以诗劳苦之", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "去年诏锁春官闱，桓桓文阵如熊罴。", 
            "激昂辞章争自售，猎取豪俊几无遗。", 
            "五更榜帖乱人鬼，九衢姓字奔轮蹄。", 
            "维时谬从宗伯后，喜子入彀名高垂。", 
            "枫宸胪传预供奉，杏苑开宴常追随。", 
            "那知岩邑大如斗，邂逅联事同劳疲。", 
            "民顽奊诟号难治，心怯畏缩将安施。", 
            "幸蒙干略整纷冗，间以文义相娱嬉。", 
            "忘形未肯遽尔汝，执礼乃或论生师。", 
            "固知风味去人远，九牛何止争毫釐。", 
            "平生最喜我辈士，角巾野服同委蛇。", 
            "尔来亭午已休吏，五百弥月閒鞭笞。", 
            "城南桐竹富萧瑟，城北溪涨清沦漪。", 
            "颇愿吾僚哀老子，遨游使得时伸眉。"
        ], 
        "title": "邑尉姜补之（师仲）枉诗甚宠率尔酬和", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "访我金溪船系柳，一杯醑我真天酒。", 
            "腾装欲赴清油幕，才得伸眉俄振手。", 
            "家声文采照东南，洛师吴郡乃所监。", 
            "羔纁继辟不容避，聊脱黄帽穿征衫。", 
            "元戎器业光鼎轴，百万貔貅为部曲。", 
            "仰分忧顾新登坛，慎柬英僚佐推毂。", 
            "平生韬略摅一朝，伫看烽静无氛妖。", 
            "将军三箭天山定，千群塞马嘶风骄。"
        ], 
        "title": "送许师德", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我兄弱龄推了了，手不停披今发缟。", 
            "人中滞论能立判，笔下陈言皆力扫。", 
            "多如鸡蹠叹积学，大似牛腰看属藁。", 
            "败絮自拥不言寒，书床坐穴那知老。", 
            "逆旅无人识马周，除舍何当馆孙宝。", 
            "水波未合急相过，漱醪聊缓忧心捣。"
        ], 
        "title": "少川兄贫悴甚见属求寓馆未遇好事者聊作诗以寄因以速之", 
        "type": "古风", 
        "yun": "皓"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "臞庵散人筑隐居，自称山泽之臞儒。", 
            "邀风贮月有亭观，以道自广何其臞。", 
            "三江雪浪鱼龙窟，千古浮天仍浴日。", 
            "乍吞涯涘归醉胸，时卷波澜入吟笔。", 
            "天储此景非寒窘，经营杰观规相准。", 
            "万株苍石云斸根，十顷红蕖波照影。", 
            "异时璧沼摇毛锥，同门太半通金闺。", 
            "一班一级何足道，赋归有此知为谁。", 
            "境清恍与尘寰隔，彷佛天随旧行迹。", 
            "闻道朱黄近笔床，定有丛书增笠泽。"
        ], 
        "title": "寄题吴江王文孺（份）解元臞庵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "舍南自灌五亩园，满种黄花待亲识。", 
            "明朝酒熟当寿君，卷白不许馀涓滴。", 
            "湖海浮家作寓公，醉醒幸与骚人同。", 
            "一座尽倾尘表物，不须举扇障西风。"
        ], 
        "title": "次韵庆善九日", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "但将诗酒乐重阳，呫嗫深嫌程不识。", 
            "已呼明月倒芳樽，更浥沧波供砚滴。", 
            "多闻素仰百六公，飘零邂逅笑语同。", 
            "明当数助击鲜品，鼻头出火耳生风。"
        ], 
        "title": "再和庆善", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "南州地气真火维，午暑势若遭蒸炊。", 
            "风亭水榭不救暍，如何泛役冲炎曦。", 
            "四年遵路俱六月，叩门急义非君谁。", 
            "小蓬暑行分不免，著书暂卷春秋帷。", 
            "借船屡枉逸少字，质钱敢以班史辞。", 
            "一麾尚与数人共，西江得水知何时。", 
            "况复外事继婴扰，主孟频歌烹伏雌。", 
            "天其或者降大任，必先空乏其储赀。", 
            "老人索居寓泽国，蛙黾同处时迎医。", 
            "麦曲芎藭两未效，政须健论扶衰疲。", 
            "君今舍我那遽反，落寞何用伸吾眉。", 
            "大恐尺一亟招选，径从儳道趋天墀。"
        ], 
        "title": "送庆善之江阴", 
        "type": "古风", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "君不见七百石了曲蘖事，二千石充雀鼠耗。", 
            "浇肠果腹固有馀，糟丘米山何足道。", 
            "不如酒尽仍从酒家觅，瓶中粟空聊乞食。"
        ], 
        "title": "嘲渊明代答", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "空中纷霏谁剪水，夜半天窗明蜡纸。", 
            "天将奇宝借词客，使酒驱诗难但已。", 
            "红炉活火然松明，閒施博局呼明琼。", 
            "区中无此清绝境，疑是缩地来蓬瀛。", 
            "从来闻说三吴道，飘瞥郊原看最好。", 
            "且愿留为不夜城，挥戈却日还穹昊。", 
            "讲郎才韵今可人，闻客欲至颜津津。", 
            "急扫阶庭施木屑，跋马去作陶家宾。"
        ], 
        "title": "依韵和子有教授侄寄雪诗", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "俗人雪句如翻水，陈言堪吊剡藤纸。", 
            "子诗清如扇上赞，使我三叹不能已。", 
            "妍姿与雪争轻明，白战不道飞瑶琼。", 
            "西神山畔芙蓉水，好招烟艇浮澄瀛。", 
            "千岩不必山阴道，何处轻飘看不好。", 
            "百觚判断速呼客，莫待睍消还畀昊。", 
            "天储此景娱閒人，贮瓶泼茗甘流津。", 
            "茅檐从此便归隐，不待人呼祁孔宾。"
        ], 
        "title": "卫卿弟和诗佳甚复和一首", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我如老屋人多阅，肮脏如君真可悦。", 
            "长涂未骋驹伏辕，窘步无堪鲋依辙。", 
            "诸贤衮衮位华显，独子栖栖困岩穴。", 
            "何妨虎子聊一探，况是龙泉未虞缺。", 
            "前时羹稀客告去，尔日瓶空粮又绝。", 
            "不缘闵已赋牢愁，独为伤时拭清血。", 
            "燕颔食肉骨素奇，龙额封侯计非拙。", 
            "勉旃矍铄出据鞍，收卷毛锥从此决。"
        ], 
        "title": "卫卿弟赋诗见贻和答一首时有从军之兴", 
        "type": "古风", 
        "yun": "屑"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "云巘瑰奇甲震州，不须幽境更旁搜。", 
            "从来知是通侯国，此段方从胜客游。", 
            "闰岁春迟空水树，雨时溪涨失沙洲。", 
            "吾衰久矣欲何适，更为前山一上楼。", 
            "顾余峰好锁云烟，入寺窥临信所传。", 
            "衣袒右肩从衲子，屐除前齿陟山巅。", 
            "一杯相属真宜釂，四者难并偶幸全。", 
            "亭号弄云谁作记，紫枢当日笔如椽。"
        ], 
        "title": "次韵郑维心游西余山", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "空外水光风动月，暗中花气雪藏梅。"
        ], 
        "title": "句 其一", 
        "type": "句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "宿雨阁云千嶂碧，野花弄日一村香。"
        ], 
        "title": "句 其二", 
        "type": "句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "万壑水澄知月白，千林霜重见松高。"
        ], 
        "title": "句 其三", 
        "type": "句", 
        "yun": "豪"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "春禽得意千般语，涧草无名百种香。"
        ], 
        "title": "句 其四", 
        "type": "句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "忍看夜影分残月，别送秋声入晚风。"
        ], 
        "title": "句 其五", 
        "type": "句", 
        "yun": "东"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "沙岸金笼树，灯汀玉涌涛。"
        ], 
        "title": "句 其六", 
        "type": "句", 
        "yun": "豪"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "纤尘不动天如水，一色无垠月共霜。"
        ], 
        "title": "句 其七", 
        "type": "句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "尘埃满匣空鸣剑，风雨归舟只载书。"
        ], 
        "title": "句 其八", 
        "type": "句", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "一锋不断奸凶首，千古焉知将相才。"
        ], 
        "title": "句 其九", 
        "type": "句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "气味贤中好。"
        ], 
        "title": "句 其十", 
        "type": "句", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "折柳门前鹦鹉绿，河梁小驻归船。", 
            "不堪华发对离筵。", 
            "孤村啼鴂日，深院落花天。", 
            "文采弟兄真叠玉，赤霄去路谁先。", 
            "明朝便恐各风烟。", 
            "江山如有恨，桃李自无言。"
        ], 
        "title": "临江仙 送鄞令李易初", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "紫雾香浓，翠华风转花随辇。", 
            "洞天云暖。", 
            "一片笙歌远。", 
            "水殿龙舟，忆侍瑶池宴。", 
            "闲庭院。", 
            "梦回春半。", 
            "雪鬓无人见。"
        ], 
        "title": "点绛唇 周园分题得湖上闻乐", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "云断长空叶落秋。", 
            "寒江烟浪静，月随舟。", 
            "西风偏解送离愁。", 
            "声声南去雁，下汀洲。", 
            "无奈多情去复留。", 
            "骊歌齐唱罢，泪争流。", 
            "悠悠别恨几时休。", 
            "不堪残酒醒，凭危楼。"
        ], 
        "title": "散天花 次师能韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "露芽初破云腴细。", 
            "玉纤纤亲试。", 
            "香雪透金瓶，无限仙风，月下人微醉。", 
            "相如消渴无佳思。", 
            "了知君此意。", 
            "不信老卢郎，花底春寒，赢得空无睡。"
        ], 
        "title": "醉花阴 其一 试茶", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "月幌风帘香一阵。", 
            "正千山雪尽。", 
            "冷对酒尊傍，无语含情，别是江南信。", 
            "寿阳妆罢人微困。", 
            "更玉钗斜衬。", 
            "拟插一枝归，只恐风流，羞上潘郎鬓。"
        ], 
        "title": "醉花阴 其二 越州席上官妓献梅花", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "芙蓉落尽天涵水。日暮沧波起。", 
            "背飞双燕贴云寒。独向小楼东畔、倚阑看。", 
            "浮生只合尊前老。雪满长安道。", 
            "故人早晚上高台。赠我江南春色、一枝梅。"
        ], 
        "title": "虞美人 其一 寄公度", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "一池秋水疏星动，寒影横斜。", 
            "满坐风花。", 
            "红烛纷纷透绛纱。", 
            "江湖散诞扁舟里，到处如家。", 
            "且尽流霞。", 
            "莫管年来两鬓华。"
        ], 
        "title": "丑奴儿/采桑子 次师能韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "酒边陡觉罗衣暖。独倚黄昏看。", 
            "寒鸦两两下楼东。著处暗云垂地、一重重。", 
            "红炉欢坐谁能醉。多少看花意。", 
            "谢娘也拟殢春风。便道无端柳絮、逼帘栊。"
        ], 
        "title": "虞美人 其二 周园欲雪", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "重帘小阁香云暖。黛拂梳妆浅。", 
            "玉箫一曲杜韦娘。谁是苏州刺史、断人肠。", 
            "醉归旋拨红炉火。却倚屏山坐。", 
            "银缸明灭月横斜。还是画楼角送、小梅花。"
        ], 
        "title": "虞美人 其三 蒋园醉归", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "正是看花天气。", 
            "为春一醉。", 
            "醉来却不带花归，诮不解、看花意。", 
            "试问此花明媚。", 
            "将花谁比。", 
            "只应花好似年年，花不似、人憔悴。"
        ], 
        "title": "一落索 其一 蒋园和李朝奉", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "叶底枝头红小。", 
            "天然窈窕。", 
            "后园桃李谩成蹊，问占得、春多少。", 
            "不管雪消霜晓。", 
            "朱颜长好。", 
            "年年若许醉花间，待拼了、花间老。"
        ], 
        "title": "一落索 其二", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "寒日穿帘，澄江凭槛，练光浮动馀霞。", 
            "蓼汀芦岸，黄叶衬孤花。", 
            "天外征帆隐隐，残云共、流水无涯。", 
            "登临处，琼枝潋滟，风帽醉敧斜。", 
            "丰年，时节好，玉香田舍，酒满渔家。", 
            "算浮世劳生，事事输他。", 
            "便恁从今酩酊，休更问、白雪笼纱。", 
            "还须仗，神仙妙手，传向画图夸。"
        ], 
        "title": "满庭芳 其一 重阳前席上次元直韵", 
        "type": "词", 
        "yun": "麻"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "池台小雨乾，门巷香轮少。", 
            "谁把青钱衬落红，满地无人扫。", 
            "何时斗草归，几度寻花了。", 
            "留得佳人莲步痕，宫样鞋儿小。"
        ], 
        "title": "卜算子 分题得苔", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "红叶飘零，寒烟疏淡，楼台半在云间。", 
            "望中风景，图画也应难。", 
            "又是重阳过了，东篱下、黄菊阑珊。", 
            "陶潜病，风流载酒，秋意与人闲。", 
            "霞冠。", 
            "敧倒处，瑶台唱罢，如梦中还。", 
            "但醉里赢得，满眼青山。", 
            "华发看看满也，留不住、当日朱颜。", 
            "平生事，从头话了，独自却凭栏。"
        ], 
        "title": "满庭芳 其二 后一日再置酒次冯通直韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "阊阖天门，芙蓉春殿，几年目断鸡翘。", 
            "短蓬秋鬓，端幸倚琼瑶。", 
            "南圃花边小院，西湖畔、云底双桥。", 
            "归时节，红香露冷，月影上芭蕉。", 
            "明朝。", 
            "那可望，旗亭烟草，柳渡寒潮。", 
            "但万户千门，恨客歌樵。", 
            "戏彩光浮衮绣，听鸣珂、响逼云霄。", 
            "应回首，绮裘醉客，还是独吹箫。"
        ], 
        "title": "满庭芳 其三 送权府苏台道宗朝奉", 
        "type": "词", 
        "yun": "萧"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "三年江上风吹泪。夭桃艳杏无春意。", 
            "今日欲开眉。那堪更别离。", 
            "莫折长亭柳。折尽愁依旧。", 
            "只有醉如狂。人生空断肠。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "柳桥花坞南城陌。朱颜绿发长安客。", 
            "雨后小池台。寻常载酒来。", 
            "马头今日路。却望城西去。", 
            "斜日下汀洲。断云和泪流。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "画船槌鼓催君去。高楼把酒留君住。", 
            "去住若为情。西江潮欲平。", 
            "江潮容易得。只是人南北。", 
            "今日此尊空。知君何日同。"
        ], 
        "title": "菩萨蛮 其三", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "画檐细雨偏红烛。疏星冷落排寒玉。", 
            "赌得碧云篇。金波更涉船。", 
            "樽前当日客。行色垂杨陌。", 
            "天阔水悠悠。含情独倚楼。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "杜鹃啼破江南月。香风扑面吹红雪。", 
            "赋就缕金笺。黄昏醉上船。", 
            "年华双短鬓。事往情何尽。", 
            "明日各天涯。来春空好花。"
        ], 
        "title": "菩萨蛮 其五", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "樽前休话人生事。人生只合樽前醉。", 
            "金盏大如船。江城风雪天。", 
            "绮窗灯自语。一夜芭蕉雨。", 
            "玉漏为谁长。枕衾残酒香。"
        ], 
        "title": "菩萨蛮 其九", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "楼前流水西江道。江头水落芙蓉老。", 
            "画鼓叠凉波。凭栏颦翠娥。", 
            "当年金马客。青鬓芦花色。", 
            "把酒感秋蓬。骊歌半醉中。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "绮栊深闭桃园曲。刘郎老向花间宿。", 
            "笑脸抹流霞。心知是小琶。", 
            "纤纤垂素玉。掠鬓春云绿。", 
            "弹了醉思仙。小窗红日偏。"
        ], 
        "title": "菩萨蛮 其十一", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "小亭露压风枝动。鹊炉火冷金瓶冻。", 
            "悄悄对西窗。瘦知罗带长。", 
            "欲眠思殢酒。坐听寒更久。", 
            "无赖是青灯。开花故故明。"
        ], 
        "title": "菩萨蛮 其十三", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "流年又见风沙送。钧天回首清都梦。", 
            "塞雁几时归。镜中双鬓非。", 
            "绿袍同冷暖。谁道交情短。", 
            "愁斛若为量。还随一线长。"
        ], 
        "title": "菩萨蛮 其十四", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "绿窗酒醒春如梦。小池犹见红云动。", 
            "露湿井干桐。翠阴生细风。", 
            "雨过芳塘净。清昼闲中永。", 
            "门外立双旌。隔花闻笑声。"
        ], 
        "title": "菩萨蛮 其十九", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "忆曾把酒赏红翠。舞腰柳弱歌声细。", 
            "纵马杏园西。归来香满衣。", 
            "宝车空犊驻。事逐孤鸿去。", 
            "搔首立江干。春萝挂暮山。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "朱帘乍卷层烟起。露华深浅初疑洗。", 
            "困倚玉阑风。绮罗知几重。", 
            "向人如有意。不醉何时醉。", 
            "便得一枝红。犹胜两鬓空。"
        ], 
        "title": "菩萨蛮 其六 次刘郎中赏花韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "小池山额垂螺碧。绿红香里眠鸂鶒。", 
            "波面翠云开。仙槎天上来。", 
            "吹将红日落。懊恼严城角。", 
            "风月此时情。知君华发生。"
        ], 
        "title": "菩萨蛮 其七 席上送寅亮通直", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "一回别后一回老。别离易得相逢少。", 
            "莫问故园花。长安君是家。", 
            "短亭秋日晚。草色随人远。", 
            "欲醉又还醒。江楼暮角声。"
        ], 
        "title": "菩萨蛮 其八 送奉化知县秦奉议", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "真珠酒滴琵琶送。行云旧识巫山梦。", 
            "空得醉中归。老来心事非。", 
            "江梅含日暖。照水花枝短。", 
            "密叶似商量。向人春意长。"
        ], 
        "title": "菩萨蛮 其十二 次张秉道韵", 
        "type": "词", 
        "yun": null
    }, 
    {
        "author": "舒雅", 
        "era": "宋", 
        "subtype": "五言排律", 
        "text": [
            "江外力为儒，荣华表里闾。", 
            "后生多折桂，数世必同居。", 
            "筑室寒留谷，穿池夏养鱼。", 
            "买山添胜境，移席讲新书。", 
            "竹鸟邻僧刹，溪亭入野蔬。", 
            "姓名喧魏阙，行止到公车。", 
            "顾我曾游此，多年尚忆诸。", 
            "未能重得去，寄咏一踌躇。"
        ], 
        "title": "题义门胡氏华林书院", 
        "type": "排律", 
        "yun": "鱼"
    }, 
    {
        "author": "舒雅", 
        "era": "宋", 
        "subtype": "五言律诗", 
        "text": [
            "往岁别京畿，栖山与众违。", 
            "君心似松柏，雁足寄珠玑。", 
            "学道情难笃，烧丹力尚微。", 
            "云中鸡犬在，祇候主人归。"
        ], 
        "title": "答刘学士", 
        "type": "律诗", 
        "yun": "微"
    }, 
    {
        "author": "舒雅", 
        "era": "宋", 
        "subtype": "七言律诗", 
        "text": [
            "清贵无过近侍臣，多情犹忆旧交亲。", 
            "金莲烛下裁诗句，麟角峰前寄隐沦。", 
            "和气忽飘燕谷暖，好风徐起谢庭春。", 
            "缄藏便是山家宝，留与儿孙世不贫。"
        ], 
        "title": "答内翰学士", 
        "type": "律诗", 
        "yun": "真"
    }, 
    {
        "author": "舒雅", 
        "era": "宋", 
        "subtype": "七言律诗", 
        "text": [
            "蓬莱阁下旧邻居，偶别俄惊四载馀。", 
            "每见寒葭思倚玉，忽临秋水得双鱼。", 
            "人间贵盛君谁及，物外优闲我自如。", 
            "闻说归艎向春渚，深知不与道情疏。"
        ], 
        "title": "答钱少卿", 
        "type": "律诗", 
        "yun": "鱼"
    }, 
    {
        "author": "舒雅", 
        "era": "宋", 
        "subtype": "七言律诗", 
        "text": [
            "偶思皇泽来丹阙，却为禅斋返旧林。", 
            "岭上白云终挂念，人间馀事不关心。", 
            "澄潭雨过秋涵月，古桧风生夜对琴。", 
            "闻道石桥多胜境，几时相伴一閒寻。"
        ], 
        "title": "送僧归护国寺", 
        "type": "律诗", 
        "yun": "侵"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "古作重虑始，功利故能永。", 
            "末俗分锥刀，往往附光影。", 
            "此几百岁馀，兴废屡动静。", 
            "七乡十万家，利害寄俄顷。", 
            "诪张好恶曹，聒乱剧池黾。", 
            "使君武陵孙，明洁水中荇。", 
            "坐啸黄堂春，独得意外景。", 
            "登临莽芜没，叹息民不幸。", 
            "一日山水光，荡漾出荒梗。", 
            "黍禾杂菰鱼，狼籍被他境。", 
            "人指白鹤祠，慇勤窃有请。", 
            "衣冠俨郡公，一一画真鲠。", 
            "斯人岂可作，庶用荐遗秉。", 
            "公乎且勿去，何以慰乡井。", 
            "愿属丹青手，千载共观省。"
        ], 
        "title": "和马粹老脩广德湖", 
        "type": "古风", 
        "yun": "梗"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "呜呼王封君，心事鬼出没。", 
            "驱山截长江，化作云水窟。", 
            "旱火六月天，万栋挂龙骨。", 
            "萧条一祠宇，像设何髣髴。", 
            "破屋夜见星，漏雨湿衫笏。", 
            "杯酒谢车篝，兹事恐亦忽。", 
            "我闻古先王，报施必称物。", 
            "矧今崇佛宫，民力殆欲屈。", 
            "岂无制作手，一为起荒茀。", 
            "李侯仁贤资，抚字良矻矻。", 
            "可但清似冰，方看健如鹘。", 
            "沉迹千载后，行且见披拂。", 
            "阴功世易忘，远虑俗多咈。", 
            "勉哉君毋迟，斯民久已郁。"
        ], 
        "title": "题它山善政侯兼简鄞令", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "南州几万家，舟楫江湖上。", 
            "罾罗竭鱼鳖，旁餍口腹养。", 
            "可怜长者子，于此事脱放。", 
            "藻荇被清流，春风不惊浪。", 
            "直钩亦何心，明珠岂所望。", 
            "落日倚朱栏，无言独惆怅。"
        ], 
        "title": "题放生池", 
        "type": "古风", 
        "yun": "漾"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "长空莹如磨，平湖净无滓。", 
            "万里夜寥寥，清光堕寒水。", 
            "松风吹更圆，沙鸟睡不起。", 
            "徒劳野猿捕，漫作玄珠比。", 
            "相对倚朱栏，时有逍遥子。"
        ], 
        "title": "题水月桥", 
        "type": "古风", 
        "yun": "纸"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "缪悠此投閒，邂逅如得请。", 
            "终日对林僧，是乐非世境。", 
            "千秋纸上尘，万事空中影。", 
            "既往悔可追，无能味何永。", 
            "仍幸甘露音，时时灌吾顶。"
        ], 
        "title": "游翠岩六首 其一", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "翠岩老禅和，欲退未容请。", 
            "聊许隐堂人，先占广轩境。", 
            "高松有寒青，孤云无定影。", 
            "草煖幽涧香，鸟啼清昼永。", 
            "一笑碧云旁，未羡匡庐顶。"
        ], 
        "title": "游翠岩六首 其二", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "聊谢都城游，来赴道人请。", 
            "冥怀麋鹿群，回首冠盖境。", 
            "潨泻泉石声，萧森松桧影。", 
            "风帽何妨颓，藜径敢辞永。", 
            "还闻钟磬音，为我下云顶。"
        ], 
        "title": "游翠岩六首 其三", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "先生盍言归，小子愿有请。", 
            "由来陶渊明，结庐在人境。", 
            "閒抱无弦琴，静弄南窗影。", 
            "胜事几人知，高风千载永。", 
            "何当理篮舆，步月下孤顶。"
        ], 
        "title": "游翠岩六首 其四", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "愿闻海潮音，几烦檀越请。", 
            "有物还有机，无心即无境。", 
            "何当雪衲身，重现水月影。", 
            "高卧与世疏，孤坐共夜永。", 
            "时时挂西窗，溪光照霜顶。"
        ], 
        "title": "游翠岩六首 其五", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "欣闻厌冥烦，颇亦谢造请。", 
            "孤鶱出尘埃，胜践得真境。", 
            "万籁发静音，千岩度空影。", 
            "无味道终怜，有役虑真永。", 
            "会当立茆茨，望子苍岑顶。"
        ], 
        "title": "游翠岩六首 其六", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "太白崭岩几百尺，仙人一去无消息。", 
            "临云时复倚栏干，独看千峰万峰碧。", 
            "昨夜长须城里回，报道湖上秋风来。", 
            "醉园雨过月台冷，篱根白菊看看开。", 
            "却杖青藜趁流水，目送征鸿下山觜。", 
            "蓬船荅浪绕丛芦，咫尺烟汀几万里。", 
            "忽见江头江月白，纷纷笑语城东陌。", 
            "一尊此酒一枰棋，未到懒堂犹是客。"
        ], 
        "title": "再游天童山回吴与权诸友夜集", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "桃源二月春风起，是处秾华有桃李。", 
            "调笑闻声不见人，游人只在华山里。", 
            "华山逋客来何迟，隐隐茶林隔烟水。", 
            "满眼相思寄碧云，独立城南望山觜。"
        ], 
        "title": "游承天望广德湖", 
        "type": "古风", 
        "yun": "纸"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "四明山水东南表，海鳌背上三仙岛。", 
            "丽谯高逼斗牛寒，一曲梅花万家晓。", 
            "太守文章建安骨，爽气冷侵寒月窟。", 
            "黄堂水洗火符空，明光却拥荷囊笏。", 
            "有客醉园双鬓老，宦情文思如秋草。", 
            "紫云梦断玉龙飞，年年送客西城道。", 
            "曾是野亭同问柳，绮裘纱帽金船酒。", 
            "长安宫阙九天边，肯为江蓠回首否。"
        ], 
        "title": "送韦太守", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "长江衮衮西南流，秋水时至狂不收。", 
            "大浪似屋山欲浮，王侯神智禹所啾。", 
            "万鬼琢玉它山幽，梅梁赑屃卧龙虬。", 
            "咄嗟湍骇就敛揫，巨灵缩手愚公羞。", 
            "障成十里沙中洲，支分股引听所求。", 
            "赤旱稽浸民不忧，那得虫蝗随督邮。", 
            "污邪瓯窭满车篝，斯民饱煖何以酬。", 
            "庙貌突兀寒溪头，岁岁鸡黍祠春秋。", 
            "老农击鼓稚子讴，当时人物纷雁鸥。", 
            "岂无鼎食腰金俦，朽骨往往空蒿丘。", 
            "姓名几复人间留，唯侯施惠膏如油。", 
            "江声浩浩风飂飂，千古不见使人愁。", 
            "拔俗万丈山标崷，使君不减裴商州。", 
            "下车百蠹随锄耰，一笑四境无疮疣。", 
            "天闲老步须骅骝，已闻归作金华游。", 
            "钦贤访古意未休，画船载酒岸鸣驺。", 
            "约我与往置脯馐，冠盖纷纷暇莫偷。", 
            "搔首怅望情绸缪，我问使君亦何尤。", 
            "西湖万顷蛟龙湫，几年荒茀今则脩。", 
            "鼛鼓弗胜财不掊，长堤岌嶪高岑楼。", 
            "写有浍兮荡有沟，馀波北注引漕舟。", 
            "桑麻被野禾连畴，鹤鹤白鸟杂游鯈。", 
            "菰蒲菱芡厌采搜，柳杨成幄荫道周。", 
            "耕渔呼歌羸病瘳，使君之赐侯可侔。", 
            "天边旌旆看悠悠，父老雪涕争攀辀。", 
            "地僻借恂恨无由，高文摛秀春华抽。", 
            "丰碑崒嵂镵银钩，千年空此留海陬。", 
            "君知此日思君不，还如今日人思侯。"
        ], 
        "title": "粹老使君前被召约往它山谒善政侯祠既不果以书见抵谓可叹惜并示广德湖新记因成长句奉寄", 
        "type": "古风", 
        "yun": "尤"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "瑶池宴罢王母还，九芝飞入三仙山。", 
            "空馀绛节留人间，云封露洗无时閒。", 
            "节旄落尽何斓斑，野翁提携出茅菅。", 
            "吴刀戛戛鸣双环，截断寒冰何潺潺。", 
            "相如赋就空上林，倦游渴病长相侵。", 
            "刘伶爱酒真荒淫，狂来欲倒沧溟深。", 
            "此时一嚼轻千金，垆边何用文君琴。", 
            "五斗一石安足斟，坐想毛发生清阴。", 
            "萧瑟甘滋欲谁让，柤梨橘柚纷殊状。", 
            "冷气相射杯盘上，顾郎不见休惆怅。", 
            "佳境到头还不妄，诗成虽愧阳春唱，全胜乞与将军杖。"
        ], 
        "title": "咏蔗", 
        "type": "古风", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "老厌冠盖场，万事不挂耳。", 
            "时与林閒人，静话无生理。", 
            "却闻钱长官，只饮净居水。", 
            "使我夜不眠，灯花亦欢喜。"
        ], 
        "title": "净居寺", 
        "type": "古风", 
        "yun": "纸"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "长忆杨花归路春，最怜雪玉苦吟身。", 
            "蓬莱风日想依旧，为问细论谁可人。"
        ], 
        "title": "送陈平父", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "伤春那作送行诗，短棹轻帆驻片时。", 
            "烟雨满村桑柘绿，杜鹃声里忆归期。"
        ], 
        "title": "送陈友", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "北固峰前多景楼，江山第一占南州。", 
            "单车六月海陵路，看了一番归去休。"
        ], 
        "title": "送戴子安 其一", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "未到蓬莱阁上游，梧坡在越自应留。", 
            "秋深灯火夜深话，又拟横飞一鹗秋。"
        ], 
        "title": "送戴子安 其二", 
        "type": "绝句", 
        "yun": "尤"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "草色苔痕绿满庭，读书声向梦中听。", 
            "湿云冷雨更愁绝，寂寞旅床思鹡鸰。"
        ], 
        "title": "怀元直弟", 
        "type": "绝句", 
        "yun": "青"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "百单二岁尚簪梳，珍重酡颜映雪肤。", 
            "天下丹青谁妙手，倩渠描作寿星图。"
        ], 
        "title": "见王兼叔上舍寿母", 
        "type": "绝句", 
        "yun": "虞"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "灯火宗盟旧日寻，宜家宜室正如今。", 
            "春风蘋藻慈湖上，琴瑟新调太古音。"
        ], 
        "title": "仲和亲迎慈溪 其一", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "万卷何如一寸心，心涵万卷自知音。", 
            "圣功不是寻常事，泰华高寒沧海深。"
        ], 
        "title": "仲和亲迎慈溪 其二", 
        "type": "绝句", 
        "yun": "侵"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "春山一簇带春云，楼阁高低日欲曛。", 
            "骑马棹船游冶客，一天风月自平分。"
        ], 
        "title": "题韩季默春山图", 
        "type": "绝句", 
        "yun": "文"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一鹗秋风东越初，龙门春浪少踌躇。", 
            "客来多说新河过，古柳阴中闻读书。"
        ], 
        "title": "题越人贺韩司户令子得举诗卷", 
        "type": "绝句", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "横梅枝下兰为伴，瘦石拳边竹更长。", 
            "月上小窗人欲静，睡来清入梦魂香。"
        ], 
        "title": "题四清枕屏", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "扇招三友亦风骚，淡墨萧疏雨露梢。", 
            "不止暑天凉意足，爱他曾耐岁寒交。"
        ], 
        "title": "题松竹梅画扇", 
        "type": "绝句", 
        "yun": "肴"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "上柏山前擘翠红，半筐沿壁挂秋风。", 
            "轻黄肉皱紫皮脱，细入微酣咀嚼中。"
        ], 
        "title": "送芋栗汤升伯教授 其一", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "紫芋霜天到客居，秋风应倩野人锄。", 
            "竹炉细拨轻红火，煖衬寒窗夜读书。"
        ], 
        "title": "送芋栗汤升伯教授 其二", 
        "type": "绝句", 
        "yun": "鱼"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "树影参差落晚窗，疏疏密密自分张。", 
            "偶然一阵狂风急，颠倒随风上下狂。"
        ], 
        "title": "树影 其一", 
        "type": "绝句", 
        "yun": "阳"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "莫要随风上下狂，空将闲影傍斜阳。", 
            "斜阳西去还催去，自在虚明一带窗。"
        ], 
        "title": "树影 其二", 
        "type": "绝句", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "槐幄成阴绿正宜，青虫为蠹祇空枝。", 
            "花神巧与换新绿，恰似春风三月时。"
        ], 
        "title": "槐", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "半痕霜月晓窗低，三两梅花作伴栖。", 
            "盂饮花边更风度，石泉汤泼嫩盐齑。"
        ], 
        "title": "梅花对饮", 
        "type": "绝句", 
        "yun": "齐"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "书叶翻风傍酒樽，庭槐清影荫黄昏。", 
            "新萤一点南窗下，来约灯花伴梦魂。"
        ], 
        "title": "遂初晚饮", 
        "type": "绝句", 
        "yun": "元"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "丹顶低回疑舞水，雪翎高展欲排云。", 
            "也知尔得闲中趣，较得能闲更几分。"
        ], 
        "title": "鹤", 
        "type": "绝句", 
        "yun": "文"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "振鬣长鸣向远天，轻蹄健步欲争先。", 
            "关山万里踏飞雪，何似春风御柳边。"
        ], 
        "title": "马喻答惟晓问", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "浮沙篱落乱鸣蛩，永夜相寻客梦中。", 
            "尽是秋风借馀力，声声却似怨秋风。"
        ], 
        "title": "嘲蛩", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "嚣市尘中无此清，竹风声应读书声。", 
            "一轩拥翠万玉瘦，正好著渠难弟兄。"
        ], 
        "title": "吴友翠玉轩", 
        "type": "绝句", 
        "yun": "庚"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "车马不来山意朴，市廛都远土风淳。", 
            "又无僧寺闲钟鼓，流水声中自有春。"
        ], 
        "title": "总题 其一", 
        "type": "绝句", 
        "yun": "真"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "塘曲椒和桑共老，山头松与麦齐青。", 
            "人家岁计村南北，似识豳风旧典刑。"
        ], 
        "title": "总题 其二", 
        "type": "绝句", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "谁道卢门病客多，先生有药起沈疴。", 
            "儒家自昔无追拒，贱子经年赖琢磨。", 
            "点铁成金聊尔耳，绝尘瞠后拟如何。", 
            "他时若谒安昌第，只愿论文不愿他。"
        ], 
        "title": "送张司户", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "各自南来共北流，孤亭直下对中洲。", 
            "湘流几日发阳朔，潇水伴吾离永州。", 
            "预戒篙工泊江口，急穿巾子上山头。", 
            "哦诗未了寒催客，却下篷窗唤解舟。"
        ], 
        "title": "八日泊故人亭观二水合流处", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "年华添线又浮灰，忽忽穷愁不易裁。", 
            "惟有病人知客意，故冲寒雪送诗材。", 
            "昔誇三窟今成缚，少倚千寻老作煤。", 
            "妙用反从穷里得，一阳端自剥中来。"
        ], 
        "title": "和邓子及冬至谢送笔墨韵（十一月十二日）", 
        "type": "律诗", 
        "yun": "灰"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "少年塞上传书檄，晚岁湖边结薜萝。", 
            "犹有诗编传旧梦，更无心事向惊波。", 
            "人生难料君重出，戍务方殷意若何。", 
            "鬓发浪苍肝胆在，铁山泾水待铙歌。"
        ], 
        "title": "题谷湖诗", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "金井琅玕戒女功，木桃瓜李奏民风。", 
            "天河夜酌尊罍满，帝子秋盘饼饵丰。", 
            "戢戢玉莲参藕艇，忻忻火枣会梨宫。", 
            "星轺著意来看客，不与寻常乞巧同。"
        ], 
        "title": "七夕谢孟漕品味", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "千林憔悴独含春，笑倚黄昏未识颦。", 
            "红小粉疏烟幂幂，影低香远水粼粼。", 
            "从教雪路宁愁冷，遮莫茆檐可怕贫。", 
            "欲问横枝缘底瘦，似无如有最禁人。"
        ], 
        "title": "江梅", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一杯聊解独醒哗，老眼犹明缠臂花。", 
            "煮角沈筒随地俗，赐衣题墨又天涯。", 
            "千年菖本须眉古，九蕊戎葵节纛华。", 
            "景物向人何所欠，明时不用赋怀沙。"
        ], 
        "title": "午日", 
        "type": "律诗", 
        "yun": "麻"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "宝璋华芾庆祥罴，又是当年应梦时。", 
            "煜煜金芝生五岳，煌煌珠树出三危。", 
            "赋成鹦鹉凌云笔，诗到𩢱鱼在野思。", 
            "时论同归家最近，新秋腾上未为迟。"
        ], 
        "title": "郑子仁生日用其去臈见寿韵（四月六日） 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "月日巧当真四六，风流合是妙词章。", 
            "金华洞府神仙骨，丽泽书堂翰墨香。", 
            "陇麦秋时椿自好，林莺老去鹤偏长。", 
            "绿槐宫阙薰风里，看引诸儒对殿廊。"
        ], 
        "title": "郑子仁生日用其去臈见寿韵（四月六日） 其二", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "桐川酒正夏王孙，四百遐龄旧德存。", 
            "解与狄仪传酿法，不妨吾祖自昌言。", 
            "三分历草初除一，百万春花欲化浑。", 
            "夺得年头作生日，尽收芳气入芳樽。"
        ], 
        "title": "任安道生日（正月二十日） 其一", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "豪风横雨洗新春，掣电惊雷起蛰鳞。", 
            "七百里开云土润，八千年庆大椿辰。", 
            "太牢醇酎春台上，金马公车要路亲。", 
            "凛凛河图门户在，稳将才业嗣前人。"
        ], 
        "title": "任安道生日（正月二十日） 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "九分才是一分春，从此看春更七旬。", 
            "行世功名初发脚，出门富贵即随身。", 
            "棋逢要路方高著，马得亨衢定轶尘。", 
            "伏枥自怜吾久矣，傍观甘作烂柯人。"
        ], 
        "title": "任安道生日（正月二十日） 其三", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "月当天上连山易，日占人间闰路棋。", 
            "华岳金精供爽气，广寒银阙献高枝。", 
            "鳏鱼渴凤尘缘净，寿鹤灵龟内景迟。", 
            "好把文章收富贵，却将功行享耆颐。"
        ], 
        "title": "任咏道生日（八月十三日）", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "封姨吹堕小乌巾，日御横飞十二辰。", 
            "汉代皇孙中校尉，唐家供奉谪仙人。", 
            "六宫旧唱香奁妩，诸老争偷锦段新。", 
            "大小山中千树桂，寿君千岁转诗论。"
        ], 
        "title": "刘武子生日（乙卯重九后十二日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "客里今年庆事新，星香三日两生辰。", 
            "已歌西母如椿寿，又赞东床似玉人。", 
            "卯观妙传仙祖诀，霞觞同汎我家春。", 
            "年年红紫芳菲月，不负功名富贵身。"
        ], 
        "title": "叶显甫生日（二月二十日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "四十九年蘧伯玉，又从湘水向洮河。", 
            "还家趁及垂弧燕，阖郡喧传衣锦过。", 
            "风月平分秋恰半，亲朋来祝寿如何。", 
            "亮功人是长生日，预卜他年事业多。"
        ], 
        "title": "乐景夔生日", 
        "type": "律诗", 
        "yun": "歌"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "新年一百二十日，此酒年年须共斟。", 
            "竹岭松溪仙派远，龙山梦泽寿乡深。", 
            "戎葵百段缠头锦，卢橘千丸买酒金。", 
            "造物商量供酒费，怕教一事恼闲心。"
        ], 
        "title": "叔父生日（四月晦日） 其一", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "黄尘赤日万家团，中有金茎露一盘。", 
            "酒气薰天心独醒，市声摇屋鼻方鼾。", 
            "长生只用仁为药，至乐惟将静作欢。", 
            "嘉庆堂前齐指处，鬓毛如雪脸如丹。"
        ], 
        "title": "叔父生日（四月晦日） 其二", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一年生日最佳时，三老团栾总秀眉。", 
            "北榭空明新眼界，东床消息称心期。", 
            "竹林风景长宜酒，椒颂年华剩索诗。", 
            "试拂两弦听细摘，曲中元是閟宫词。"
        ], 
        "title": "叔父生日（四月晦日） 其三", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "蓂花秃尽大椿生，月色昏时寿宿明。", 
            "眼见扶疏都变密，气钟和淑更能清。", 
            "弟兄相对谈前事，门户如今尽慰情。", 
            "除却偷闲无善颂，暮年多暇即为荣。"
        ], 
        "title": "叔父生日（四月晦日） 其四", 
        "type": "律诗", 
        "yun": "庚"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "明日君开祝寿场，今朝臣捧寿亲觞。", 
            "愿亲有俾昌而大，与国无穷禄尔康。", 
            "台上菊迟今始绽，堂前桂晚后弥芳。", 
            "仙翁作计深长在，待看孙曾笏满床。"
        ], 
        "title": "大人生日 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "欲系银章望日边，先裁綵服拜亲前。", 
            "自家及国欢情一，以顺移忠喜事连。", 
            "兔管鸾笺松字日，金风玉露菊花天。", 
            "十分领取无穷寿，否极如今合泰然。"
        ], 
        "title": "大人生日 其二", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "留住东风一荚蓂，伴他南极老人星。", 
            "暂栖鸾凤官无小，晚插貂蝉梦自灵。", 
            "五十买臣多富贵，八千庄叟定年龄。", 
            "腰间六印都如斗，依旧双髦帖鬓青。"
        ], 
        "title": "承甫兄生日用去腊见惠之韵", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "风收十四叶尧蓂，云捧三千岁寿星。", 
            "人讶绣鸾淹彩翼，天教纹鶒效殊灵。", 
            "中书将相无穷考，上古春秋不计龄。", 
            "长见烛花香帕畔，小桃红嫩柳新青。"
        ], 
        "title": "又代作 其一", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "羲仲量沙数砌蓂，甘公聚米算周星。", 
            "无边海福兼山寿，不尽天英与地灵。", 
            "翰苑文章看李白，岩廊风度待张龄。", 
            "春风万里岷江水，吹作香醪尽意青。"
        ], 
        "title": "又代作 其二", 
        "type": "律诗", 
        "yun": "青"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "合宫雷雨下江城，重把贤书旧贡升。", 
            "入月穿天搜伏兔，抟风击水化新鹏。", 
            "当年吉梦浑家喜，今日成名望汝能。", 
            "千岁灵龟须自养，朵颐无用酒如渑。"
        ], 
        "title": "十五弟生日", 
        "type": "律诗", 
        "yun": "蒸"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "长庚飞下祝融墟，瑞入清台夏五书。", 
            "八荚花开羲叔历，一枝桂长羿妃居。", 
            "南薰解养秋风鹗，梦泽能生北海鱼。", 
            "看上扶摇龙尾道，曼声传唱绕周庐。"
        ], 
        "title": "十六弟生日（五月八日） 其一", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一弦光上五云端，恰共乘弧势一般。", 
            "畴昔熊罴和梦到，只今雕鹗待秋抟。", 
            "红榴色借丹枝重，碧藕香摇翠袖寒。", 
            "堂上双亲虽白发，情怀偏向试闱欢。"
        ], 
        "title": "十六弟生日（五月八日） 其二", 
        "type": "律诗", 
        "yun": "寒"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "艾花开过天中节，桂树飞来月上弦。", 
            "唤起西堂春草思，吟成小雅杖华篇。", 
            "庭闱心事关儿子，场屋声名有岁年。", 
            "好把文章收富贵，却将功行作神仙。"
        ], 
        "title": "十六弟生日（五月八日） 其三", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "昼漏如今天共永，寿辰于此数难量。", 
            "三千花实桃犹小，五日春秋木未长。", 
            "羲宅巧占尧火正，娥宫新学羿弦张。", 
            "两轮朝暮无穷照，可怕金乌玉兔忙。"
        ], 
        "title": "代作五首 其一", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "一点阴机初昼迟，十分阳德正开离。", 
            "后王诰命章施日，天地文明盛丽时。", 
            "历草自生萧相叶，桂花须占郤诜枝。", 
            "千钟顿止真堪畏，万石他年更不疑。"
        ], 
        "title": "代作五首 其二", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "苍龙元住五云东，此日黄昏却正中。", 
            "琴瑟铜壶添水箭，翩翻珠户记桑蓬。", 
            "上弦月色如银白，南极星光似烛红。", 
            "岁岁年年尊酒畔，小荷香雾绿槐风。"
        ], 
        "title": "代作五首 其三", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "流霞元是吾家饮，生日曾供老杜诗。", 
            "色借榴心芳露重，香分荷气碧泉滋。", 
            "重闱永夜宜开酌，六礼今年看结缡。", 
            "可但椿长并桂永，灵妃萧史寿无期。"
        ], 
        "title": "代作五首 其四", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "孟尝当户三千客，镇恶成名百二关。", 
            "天以高名钟是月，人于季孟得其间。", 
            "八风巡日开云荚，半壁腾空映雾寰。", 
            "共祝星郎千岁喜，天孙早晚渡银湾。"
        ], 
        "title": "代作五首 其五", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "索居占得藕花风，几字头衔迥不同。", 
            "乌帽染纱裁一幅，锦囊分卷集群公。", 
            "湖光长日侵比座，竹箨多时积鹤笼。", 
            "系柳吟驴何处去，想应乘雪钓江空。"
        ], 
        "title": "雪江讲堂", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "蹁跹鹤聚水云中，云水相逢色色空。", 
            "讲道无人知畏垒，集仙有阁想崆峒。", 
            "柳堤风日斋钟散，蒲座尘埃食钵充。", 
            "一老双丫离蜀久，西窗掩定读参同。"
        ], 
        "title": "崇真道院", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "谁筑湖堤种柳条，行春路截九松腰。", 
            "直看西日当三竺，平接南山第五桥。", 
            "曲院岸通沙涧浅，桃溪寺接玉泉遥。", 
            "游人从此言旋便，不受回舟著相招。"
        ], 
        "title": "小新堤", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠挹南山树石苍，五花亭外万花芳。", 
            "云芝栱斗晴檐湿，金字屏风水榭凉。", 
            "柳接苏堤无空地，萍侵兰枻有深坊。", 
            "未几移筑仙宫邃，一本红查委路傍。"
        ], 
        "title": "翠芳园", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "内官园邃傍斋宫，杨柳堤南翠几重。", 
            "四面堂虚凌上界，五层塔近压中峰。", 
            "径连湖水行幽草，廊接风亭卧偃松。", 
            "邻岸御舟空望幸，深坊长日锁飞龙。"
        ], 
        "title": "甘园", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "五级浮屠透泬寥，黄皮园上梵坊遥。", 
            "当时雷就家曾弃，前代皇妃迹已销。", 
            "铃带水风传古衕，灯分山月照长桥。", 
            "根基自广云层减，拥肿难供画笔描。"
        ], 
        "title": "雷峰", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "名花袅袅草纤纤，台榭随幽逐胜添。", 
            "十样结亭环水树，一碑述记卧风檐。", 
            "梅关桥落停𣟴钥，射圃楼空失垛帘。", 
            "向日相传谁学吠，村庄毕竟出沽帘。"
        ], 
        "title": "胜景园", 
        "type": "律诗", 
        "yun": "盐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "南港虚明架石梁，寺楼钟鼓几斜阳。", 
            "相传亭跨危基壮，谁见桥横古道长。", 
            "澄水闸荒沙草碧，清波门近市尘黄。", 
            "凤凰山在阑干外，玉抺烟屏鹭一行。"
        ], 
        "title": "长桥", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "佛庐增耀石人眠，莫谓思陵雨露偏。", 
            "宠断自空蝴蝶梦，魂归犹咽凤凰泉。", 
            "碑玞蚀翠埋荒土，楼拱涂丹落废砖。", 
            "主祭有谁今若此，此时出色想无毡。"
        ], 
        "title": "刘妃墓", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "叠叠流云步步苔，九霄紫气限蓬莱。", 
            "后唐刻石初开路，南宋郊天别筑台。", 
            "慰眼江湖空岁月，伤心陵寝堕尘埃。", 
            "桃花争趁春风老，又引游人一度来。"
        ], 
        "title": "慈云岭", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绮霞蒸日透林梢，一簇南山尚姓包。", 
            "冷水峪边苔色老，冲云楼下树阴高。", 
            "园邻古道传耕耤，台倚青城想拜郊。", 
            "欲趁桃花寻隐去，关门无钥不须敲。"
        ], 
        "title": "包家山", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "吴越山川几落晖，登临转步入云扉。", 
            "寺名曾侈天真锡，碑字空传武肃挥。", 
            "灵洞土埋攒棘掩，古台石落借松围。", 
            "龙旗鸾辂曾遮拥，有祀圆丘庆六飞。"
        ], 
        "title": "登云台", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "海国风涛拥万寻，此躯何翅直千金。", 
            "涉波直现昂藏相，结屋还坚报施心。", 
            "图得诸方传转智，幸存一半有观音。", 
            "阴廊谁立苔碑在，只载三朝法驾临。"
        ], 
        "title": "五丈观音", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "钱子欣然著羽衣，何须学赋鉴湖诗。", 
            "帝俞清献垂情疏，人读文忠叙事碑。", 
            "五庙衮圭荣祖节，千年香火托孙枝。", 
            "云林阁上西风起，吹落龙山宰树悲。"
        ], 
        "title": "表忠观", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "銮铃遗响辇遗踪，万景曾经聚此中。", 
            "寺宇有名基址散，君王无逸宴游空。", 
            "桥昏柳浪龙舟雨，亭冷花光雉扇风。", 
            "台沼已无春又老，万年枝上夕阳红。"
        ], 
        "title": "聚景园", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "灵休远被卫行都，宿有元勋梦又符。", 
            "引马拥羊昭景贶，立碑建庙述嘉谟。", 
            "九陵荆棘年空往，十里笙歌景不殊。", 
            "莫倚西斋阑槛去，斜阳无语满钱湖。"
        ], 
        "title": "崔府君庙", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "尘凝黼座忆垂衣，今古湖波锦四围。", 
            "灵毓紫芝三秀远，光开绿玉片金辉。", 
            "松窗自掩空莲社，石榻相期卧柳枝。", 
            "半捲珠帘看落景，笙歌长送画船归。"
        ], 
        "title": "依光堂", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "月地云丛花意妍，清芬曾向窦家传。", 
            "登山不愧自招隐，斫树莫名谁学仙。", 
            "香换西风埋麝腹，种分南海蕴龙涎。", 
            "玉杯甘露何从得，欲折蟾枝是几年。"
        ], 
        "title": "桂花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "清明疏雨洗芳天，烂积霞英涨晓暄。", 
            "香蔼路阴埋古井，枝缠瓦影接颓垣。", 
            "琴村鼓舜无遗调，圭叶封唐岂戏言。", 
            "此本自云花自委，丛生树子堕秋原。"
        ], 
        "title": "桐花", 
        "type": "律诗", 
        "yun": "元"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "此树开花簌簌黄，秋蝉鸣破雨馀凉。", 
            "发回七帙仙人黑，心落三年举子忙。", 
            "肯信植庭能根叶，谁知列树自成行。", 
            "云屯暗掩宫阴老，蜜糁龙池凤沼香。"
        ], 
        "title": "槐花", 
        "type": "律诗", 
        "yun": "阳"
    }, 
    {
        "author": "舒雄", 
        "era": "宋", 
        "subtype": null, 
        "text": [
            "滁上分忧老外郎，昔年曾此典南漳。", 
            "双旌引过题桥路，五里迎归衣锦乡。", 
            "种是万株松树在，至今民唤作甘棠。"
        ], 
        "title": "太守王公植松因赋", 
        "type": "古风", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "平生未分作臞仙，抵柲英豪不直钱。", 
            "效智连年居定鼎，策勋何日上凌烟。", 
            "高情独寄猗兰操，壮志应存宝剑篇。", 
            "途辙悬知腾上速，请看火色映鸢肩。"
        ], 
        "title": "次韵答王声见赠", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "幻翳乘虚近漆瞳，轻云蔽月有无中。", 
            "废书暂阻雠三豕，妨射何因落两鸿。", 
            "慧眼水清知吉梦，药师经验表奇功。", 
            "疾平岂但开岩电，反照观身觉内通。"
        ], 
        "title": "和目疾韵", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "材疏出仕久知难，境胜谋居自考槃。", 
            "反抱关为知道在，赖閒处著得身安。", 
            "离骚每向醉中读，周易仍于病里看。", 
            "万顷烟波时击汰，浟浟籊籊弄晴竿。"
        ], 
        "title": "幽居书怀六首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "环堵翛然一亩宽，更无尘雾苦相干。", 
            "森森佳树木奴实，湛湛清池地镜寒。", 
            "三益时瞻玉界尺，一杯何用肉台盘。", 
            "官閒坐享无功禄，更恐风人刺伐檀。"
        ], 
        "title": "幽居书怀六首 其二", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "观名计利了非真，何似江湖习隐沦。", 
            "户小但期茶当酒，家贫那有蜡充薪。", 
            "五花自喜风翻簟，一角人看雨垫巾。", 
            "上界神仙多护短，不辞长作葛天民。"
        ], 
        "title": "幽居书怀六首 其三", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "不识痈疽与瘠环，柴门虽设自常关。", 
            "木鸡养就都无累，刍狗陈来分合閒。", 
            "聊复读书牛背上，谁能横槊马蹄閒。", 
            "子亭结筑临溪面，瓢饮新来待学颜。"
        ], 
        "title": "幽居书怀六首 其四", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "我贵从教知我希，静观物化养天机。", 
            "名呼池面游鱼狎，缕系梁间旧燕飞。", 
            "安石困应存远志，姜维那遽觅当归。", 
            "人生安乐他何恤，怅望乡枌与愿违。"
        ], 
        "title": "幽居书怀六首 其五", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "清时鸳鹭正充庭，何事抽簪喜退耕。", 
            "百步穿杨防偶蹶，一卮赏画保先成。", 
            "獭皮冠小随时用，猪鼻车低取意行。", 
            "官柳野梅春意动，莫教诗酒负平生。"
        ], 
        "title": "幽居书怀六首 其六", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "林亭冻卉未芳华，已享先春正焙芽。", 
            "活火急呼汤饼客，缄囊来自使君家。", 
            "破看鲜馥欺瑶草，煮验漂浮漾枣花。", 
            "不预头纲评四品，恍惊流落滞天涯。"
        ], 
        "title": "谢太守惠茶", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "壑源苞贡及春分，玉食分甘赐旧勋。", 
            "水厄阳侯宜避席，天随陆子合同群。", 
            "珍同内府新苍璧，味压元丰小矞云。", 
            "便请加笾先果腹，鹅无留掌鳖添裙。"
        ], 
        "title": "新茶", 
        "type": "律诗", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "色味新香各十分，可无桑苧与书勋。", 
            "打门赠我令呼客，好事知君最出群。", 
            "饮罢清风引仙阙，睡馀妖梦破朝云。", 
            "贫无列屋纤纤手，捧盌齐眉但布裙。"
        ], 
        "title": "谢通判惠茶用前韵", 
        "type": "律诗", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "泗上频蒙访寓公，十年乖隔马牛风。", 
            "谁知迈往青云士，尚寄哀迟白发翁。", 
            "浮食即今尸靖馆，育材当日谩儒宫。", 
            "寄声有道劳虚奖，窭籔方安鼠技穷。"
        ], 
        "title": "次韵郭大夫（昌朝）见寄", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "居心纯静眼无尘，此夜清光遍广轮。", 
            "乖隔谩嗟千里共，澄明还是一年新。", 
            "已抛世外无穷事，独喜尊前见在身。", 
            "却忆帝城通夕看，清歌百阕会三人。"
        ], 
        "title": "中秋夜宿舞阳精舍", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "世传三穴起长风，此理诚难识所从。", 
            "觉性未能参七祖，禅扃聊欲访千峰。", 
            "桃溪溯日红霞烂，麦陇酣春翠浪浓。", 
            "簿领回回清兴少，乍寻岩壑愧尘容。"
        ], 
        "title": "二月三日游风穴白云寺呈通判二首 其一", 
        "type": "律诗", 
        "yun": "冬"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "秀野班春过梵宫，贤僚况复肯相从。", 
            "风缘禦寇来幽穴，云为渊明出远峰。", 
            "柳色直将波共绿，花光疑与酒争浓。", 
            "一庵此境堪肥遁，寄语山灵幸见容。"
        ], 
        "title": "二月三日游风穴白云寺呈通判二首 其二", 
        "type": "律诗", 
        "yun": "冬"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "蕊榜连年诏墨黄，联翩恩绶月中香。", 
            "家声旧踵三槐位，儒学今标四桂坊。", 
            "酬唱共传花萼集，笑谈应聚德星堂。", 
            "门同列戟知非晚，更遣乡评服义方。"
        ], 
        "title": "四桂坊（并引）", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "充闾秀气我家多，又喜双龙并化梭。", 
            "同榜连荣追绍圣，传名跻甲首宣和。", 
            "朝班鸣玉犹升舍，冠岁横金又中科。", 
            "四叶登华谁得似，会看盛事入编摩。"
        ], 
        "title": "吾家故事子侄登第必有酬献诗什去岁立悌立经二侄并中科选未有庆以诗者偶示四韵", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "牢落踰年坐斗州，窥园逢胜辄迟留。", 
            "招邀风月千章木，收拾峰峦百尺楼。", 
            "云叶悠扬疑独鹤，浪花浮动想饥鸥。", 
            "道人知被烟霞锢，当是空门第一流。"
        ], 
        "title": "次韵觉心道人游郡园", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "敢向明时叹滞淹，得官迎养富鱼盐。", 
            "百年永抱双亲恨，五斗犹欣二父沾。", 
            "寿耋名应书绿字，康宁药不待青黏。", 
            "虚堂梧竹饶幽趣，正好端居养智恬。"
        ], 
        "title": "留二季父二首 其一", 
        "type": "律诗", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "羁宦栖栖易感怀，一秋聊得病颜开。", 
            "幸蒙南巷携家至，更喜东床自远来。", 
            "鹄发二翁频撰屦，鸰原群从共衔杯。", 
            "家山莫便怀中隐，风月跻攀更几回。"
        ], 
        "title": "留二季父二首 其二", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "汝海膏腴人共说，封疆况是接同州。", 
            "指囷待惠知无日，负米躬耕会有秋。", 
            "林下要须三径足，橐中更莫一钱留。", 
            "饭抄云子当同饱，官职来迟且自休。"
        ], 
        "title": "和若拙弟说汝州可居已约卜一丘韵", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "山城岑寂偶分麾，聊欲藏瘝一再期。", 
            "岂有声华如所誉，得非朋旧猥相欺。", 
            "久钦黄发嘉猷壮，初喜青天宿雾披。", 
            "尚恨匆匆还执别，不容重醉习家池。"
        ], 
        "title": "次韵陆岩老祠部见寄五首 其一", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "绕郭芙蓉十里城，画桥烟水接东瀛。", 
            "蘋洲倒照苍山影，花濑遥闻白苧声。", 
            "问舍求田应犯虑，浮家泛宅未忘情。", 
            "催科拙似阳公考，敢觊屏风录姓名。"
        ], 
        "title": "次韵陆岩老祠部见寄五首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "溪南溪北梵王宫，踊甓亭亭耸半空。", 
            "红靺鞨沉山带日，碧琉璃净水无风。", 
            "云迷翠阁参差见，舟舣朱桥缭绕通。", 
            "泚笔凭谁写东绢，尽将烟景荐重瞳。"
        ], 
        "title": "次韵陆岩老祠部见寄五首 其三", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "词场弱岁以文鸣，落落寒松见老成。", 
            "剧郡神君频结课，中台郎位早飞声。", 
            "当年威令千人废，此日精神一座倾。", 
            "欲试閒窗鸿笔健，春容诗轴灿琼英。"
        ], 
        "title": "次韵陆岩老祠部见寄五首 其四", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "镜中双鬓未全华，退隐林泉意绪嘉。", 
            "春圃带烟锄径草，夜灯和雨看檐花。", 
            "神能自卫同干越，老更知涂似渥洼。", 
            "文注五河初不竭，从来惟属士衡家。"
        ], 
        "title": "次韵陆岩老祠部见寄五首 其五", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "寺门修竹映长楸，景似江村事事幽。", 
            "山叠青螺云绕屋，月升紫磨水明楼。", 
            "梦中他日应知路，天上从今与寄愁。", 
            "竞病将军功已就，却将高兴赋沧州。"
        ], 
        "title": "次韵何总管等慈寺诗二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "古寺萧清汝水湄，寓公仍有庾征西。", 
            "机轮宛转春寒硙，浮线萦纡漾小溪。", 
            "入定僧閒多却扫，深春人去自成蹊。", 
            "一杯相属知何日，成事因须共到齐。"
        ], 
        "title": "次韵何总管等慈寺诗二首 其二", 
        "type": "律诗", 
        "yun": "齐"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "灵轜东下启铭旌，羁宦茕茕逗楚城。", 
            "遣奠聊凭贻厥力，衔哀遥致友于情。", 
            "虎闱典教曾同遇，雁塔书名亦并荣。", 
            "齿脱发稀吾老矣，可堪回首望前楹。"
        ], 
        "title": "伯氏丧归有日遣立方祭奠", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "枳棘栖鸾岂所宜，盐车服骥暂缰鞿。", 
            "少而好学书饶读，壮不贪荣誉自归。", 
            "重去故山抛小隐，懒趋名路触危机。", 
            "寄言汉广徜徉者，聊赏风光且莫违。"
        ], 
        "title": "次韵景纯将赴襄阳眷恋里第", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "彤墀日觐赤霜袍，何苦怀归问大刀。", 
            "吴坂未逢惊騕袅，丰城行见拭豪曹。", 
            "庙堂仄席方求助，筦库飞刍莫讳劳。", 
            "即向词垣摛外翰，当年仙桂几枝高。"
        ], 
        "title": "蒙若拙宠次陈敏彦（振）韵三和 其一", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "寺居岑寂近方袍，贫舍分瓜每借刀。", 
            "隶事旧闻轻叔宝，读书今却笑敖曹。", 
            "珍姿浑厚韬和璞，利刃坚刚敌孟劳。", 
            "桂树独生千仞表，太丘家世显名高。"
        ], 
        "title": "蒙若拙宠次陈敏彦（振）韵三和 其二", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "韶颜秘殿赐恩袍，白首山城始梦刀。", 
            "竹坞有诗缘二妙，棠阴无讼赖诸曹。", 
            "消閒不废持螯饮，结课曾微汗马劳。", 
            "更拟松江理烟艇，如归亭上踵三高。"
        ], 
        "title": "蒙若拙宠次陈敏彦（振）韵三和 其三", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "云台献纳愧先贤，端合尘迷簿领閒。", 
            "政似阳城惟下下，文如祖咏只班班。", 
            "著书大似屋中屋，择禄甘从山上山。", 
            "揣分量材宜置散，敢于造物怨偏悭。"
        ], 
        "title": "次韵宋景纯寄陈去非昆仲", 
        "type": "律诗", 
        "yun": "删"
    }, 
    {
        "author": "舒焕", 
        "era": "宋", 
        "subtype": null, 
        "text": [
            "先生何人堪并席，李郭相逢上舟日。", 
            "残霞明灭日脚沈，水面浮空天一色。", 
            "磷磷石若铁林兵，翻激奔冲精甲白。", 
            "岸头旌旗簇五马，一橹飞艎信东下。", 
            "入夜寒生波浪间，汗衣如逐秋风乾。", 
            "相忘河鱼互出没，得性沙鸟鸣关关。", 
            "委蛇二龙乃神物，游乐诸溪诚为难。", 
            "筑亭种柳恐不暇，天下龙雨须公还。"
        ], 
        "title": "和苏子瞻观百步洪原韵", 
        "type": "古风", 
        "yun": null
    }, 
    {
        "author": "舒清国", 
        "era": "宋", 
        "subtype": "五言律诗", 
        "text": [
            "蔼蔼复依依，朝晖以夕晖。", 
            "岩花寒不落，檐鸟静忘飞。", 
            "僧自眠黄叶，人多梦翠微。", 
            "云边时见鹿，饮水近禅扉。"
        ], 
        "title": "迎晖阁", 
        "type": "律诗", 
        "yun": "微"
    }, 
    {
        "author": "舒杲", 
        "era": "宋", 
        "subtype": "七言绝句", 
        "text": [
            "会心林木已成欢，登览还知天地宽。", 
            "莫讶钓台有真赝，一潭秋月照人寒。"
        ], 
        "title": "题钓台", 
        "type": "绝句", 
        "yun": "寒"
    }, 
    {
        "author": "舒焕", 
        "era": "宋", 
        "subtype": "七言绝句", 
        "text": [
            "先生堂前雪月苦，弟子读书喧两庑。", 
            "撞门入室书纵横，蜡纸灯笼似云母。"
        ], 
        "title": "苦学涪翁夜过其家戏作", 
        "type": "绝句", 
        "yun": "麌"
    }, 
    {
        "author": "舒亶", 
        "era": "宋", 
        "subtype": "五言绝句", 
        "text": [
            "四山烟雨收，双沼漾晴碧。", 
            "白鸟忽飞来，点破檐前色。"
        ], 
        "title": "宝严寺", 
        "type": "绝句", 
        "yun": null
    }, 
    {
        "author": "舒亶", 
        "era": "宋", 
        "subtype": "五言绝句", 
        "text": [
            "野草如排戟，山花似列屏。", 
            "维舟一登览，误入小蓬瀛。"
        ], 
        "title": "赤陇山", 
        "type": "绝句", 
        "yun": null
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "暖吹红紫上青枝，掠水风烟巧自持。", 
            "蜂蝶鸬鹚各芳意，锦囊消得探春诗。"
        ], 
        "title": "和刘珵西湖十洲 花屿", 
        "type": "绝句", 
        "yun": "支"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "小雨如酥露乍晞，屿花汀柳自相依。", 
            "画桥不碍寻春屐，谁傍烟波拾翠归。"
        ], 
        "title": "和刘珵西湖十洲 芳草洲", 
        "type": "绝句", 
        "yun": "微"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "困倚沧波绿却摇，冷烟疏雨共萧条。", 
            "谁将轻薄娇春态，强拂人头向市桥。"
        ], 
        "title": "和刘珵西湖十洲 柳汀", 
        "type": "绝句", 
        "yun": "萧"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "欲问葛陂安在哉，端疑波底化龙来。", 
            "子猷此兴君知否，小径何妨卷竹开。"
        ], 
        "title": "和刘珵西湖十洲 竹屿", 
        "type": "绝句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "著漠寒芦不见花，暗藏鸥鹭啄晴沙。", 
            "暖风吹起浑无定，半落僧窗半落槎。"
        ], 
        "title": "和刘珵西湖十洲 烟屿", 
        "type": "绝句", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "照水横横蜀锦囊，年年泽国为谁芳。", 
            "朱颜自得西风意，不管清秋昨夜霜。"
        ], 
        "title": "和刘珵西湖十洲 芙蓉洲", 
        "type": "绝句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "懒对陶家酒瓮开，东篱寂寞久风埃。", 
            "会须结取登高客，折上龙山醉帽来。"
        ], 
        "title": "和刘珵西湖十洲 菊花洲", 
        "type": "绝句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "何人骑鹤上瀛洲，清影明波正九秋。", 
            "吹罢玉笙端不见，满空桂子有谁收。"
        ], 
        "title": "和刘珵西湖十洲 月岛", 
        "type": "绝句", 
        "yun": "尤"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "点柳妆梅不暇裁，平波直拟涌瑶台。", 
            "钓矶苇岸知何许，几误渔舟夜半来。"
        ], 
        "title": "和刘珵西湖十洲 雪汀", 
        "type": "绝句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "亭亭古干对沧浪，雨洗风飘老吹香。", 
            "晚岁何人同寂寞，水西我有读书堂。"
        ], 
        "title": "和刘珵西湖十洲 松岛", 
        "type": "绝句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "桃源深处一招提，门对寒云路绕溪。", 
            "长使千峰光景动，未应洞里老金鸡。"
        ], 
        "title": "游翠岩山", 
        "type": "绝句", 
        "yun": "齐"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "万壑声中柏子烟，高僧日日看云眠。", 
            "当年象虎今何在，千古寒堂一铁鞭。"
        ], 
        "title": "游大梅护圣四首 其一", 
        "type": "绝句", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "仙去人閒地转灵，蛟龙合处谷风生。", 
            "谁知云雾千峰顶，长作青天霹雳声。"
        ], 
        "title": "游大梅护圣四首 其二", 
        "type": "绝句", 
        "yun": "庚"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "流水山閒无尽时，登临到处与心期。", 
            "世人只爱桃源好，梅熟山閒怎得知。"
        ], 
        "title": "游大梅护圣四首 其三", 
        "type": "绝句", 
        "yun": "支"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "鸡犬同时亦上升，赤云今日几人行。", 
            "我来正唱升平曲，不用山閒变姓名。"
        ], 
        "title": "游大梅护圣四首 其四", 
        "type": "绝句", 
        "yun": "庚"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "十里曾闻一啸声，当年猿鹤想犹惊。", 
            "白云不碍青天路，赢得重来攞手行。"
        ], 
        "title": "游灌顶三首 其一", 
        "type": "绝句", 
        "yun": "庚"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "万松偃蹇插云根，四面诸峰尽子孙。", 
            "日日飞烟云雾敛，不妨掌上看乾坤。"
        ], 
        "title": "游灌顶三首 其二", 
        "type": "绝句", 
        "yun": "元"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "雪顶胡僧眼戏天，只应风月是生缘。", 
            "那知坐作人间雨，千丈岩头一道泉。"
        ], 
        "title": "游灌顶三首 其三", 
        "type": "绝句", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "叱咤沧溟雪浪空，鲸鲵骑去杳亡踪。", 
            "鍊丹井畔春萧索，知在蓬莱第几重。"
        ], 
        "title": "归郡书金峨二首 其一", 
        "type": "绝句", 
        "yun": "冬"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "又入西湖醉过春，岭头猿鹤几时闻。", 
            "无端雨意随人去，直恐衣巾尽是云。"
        ], 
        "title": "归郡书金峨二首 其二", 
        "type": "绝句", 
        "yun": "文"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "万个松杉一颗珠，老僧心手最工夫。", 
            "冷光长在千峰顶，谁道人间夜月孤。"
        ], 
        "title": "含珠林", 
        "type": "绝句", 
        "yun": "虞"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "等是人间出世人，数他珍宝信非珍。", 
            "茫茫白日谁回首，此处元无一点尘。"
        ], 
        "title": "题天王院内鉴堂", 
        "type": "绝句", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "苍岩赤壁耸崎嵚，长者何年为布金。", 
            "却忆樵风生乳窦，万松回合两龙吟。"
        ], 
        "title": "题福胜院", 
        "type": "绝句", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "吹落清香缥缈风，楼台彷佛水边红。", 
            "人间谁是丹青手，画取春湖细雨中。"
        ], 
        "title": "湖心寺偶书", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "杨白花，懊恼随风渡江水。", 
            "将心莫托少年郎，少年一去轻万里。", 
            "杨条插地便生根，花性飘扬似梦尘。", 
            "恨不筑城高万丈，花飞莫放出重门。", 
            "珠帘绣柱香云护，祇有黄莺知去路。"
        ], 
        "title": "杨白花", 
        "type": "乐府曲辞", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "李庇山记皮陆诗，纪述茶事真历历。", 
            "枕流亭北池七里，万仞插天双石壁。", 
            "悬崖倒挂天银河，武敏尚存西楚迹。", 
            "昔贤招寻多好事，例以姓字刊岩石。", 
            "青琼绿髓茶始生，报春鸟鸣山昼寂。", 
            "茶民研膏柏黑粘，香焙凿山深二尺。", 
            "急程苞贡御帘开，宫娥进水倾寒碧。", 
            "只今玉食岁不供，旧事独有山英识。", 
            "羁人水厄不厌数，耿耿不寐几通昔。", 
            "他日重来觅旧题，应叹流年如矢激。"
        ], 
        "title": "明月峡", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "简许开尊杀青竹，俎有肥羜簋饛粟。", 
            "招呼未听洗盏声，故复吟哦小诗促。", 
            "能使将军赏不贫，请召宗姓仍及身。", 
            "拥炉便是入窟室，于粲洒扫情无文。", 
            "我今愁如居广柳，万斛量之应更有。", 
            "内典暂辍算海沙，群经尤慵开户牖。", 
            "政欲酣畅融心神，村郊鱼鸟皆来亲。", 
            "不忧坐上无武子，群从一一天麒麟。"
        ], 
        "title": "工部兄新治小阁垒土为火炉戏作劝召客", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "峄阳奇轩高参天，对以华屋名琴轩。", 
            "轩中寄傲隐君子，方瞳鹤发臞儒仙。", 
            "閒中默契丝桐理，不待徽弦出宫徵。", 
            "柳恽笔捶佐属文，渊明手抚聊寄意。", 
            "一篇叙此藏巾箱，歘尔六丁下取将。", 
            "世无安世谁默识，才异束晰孰补亡。", 
            "神物护持今复出，数纸蛟蛇亲手泽。", 
            "敢辞援笔补遗编，谩致区区贻厥力。"
        ], 
        "title": "大父通议无恙日开轩燕处有桐孤峙因名琴轩初不措琴尝作记叙意而偶失藁本故今家集不载比者兴之侄阅故书得之见贶喜而成咏呈六兄工部兼简弟侄", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我祖还笏归乐天，不羡戴冕兼乘轩。", 
            "扫门笑傲寄元趣，一龛相对惟金仙。", 
            "辞藻翩翩能析理，字字清奇中商徵。", 
            "响泉韵磬初不施，见色闻声自真意。", 
            "从来家学传青箱，禄侈万石今方将。", 
            "此篇不愁暂飞去，天相斯文终不亡。", 
            "孙曾秀杰今层出，馀庆仰承君子泽。", 
            "莫言临绝似获麟，请看笔头扛鼎力。"
        ], 
        "title": "诸人各见和复和一首", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "菁山遽用檀公策，水村来作浮家客。", 
            "五年霄汉隔音尘，此假相逢喜折屐。", 
            "荒陂难觅钴鉧潭，胸中丘壑有人杰。", 
            "乌台坐逼痴床南，见事风生勇成癖。", 
            "逆耳争先贡皂囊，造膝仍频对宣室。", 
            "只今道梗淹荒村，汲直未肯侪公孙。", 
            "时平已见龟墨食，尺一行催觐文石。"
        ], 
        "title": "沈必先殿院（与求）用策字韵赋诗见赠谨依韵和时居盛林", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "谷口之孙材刃铦，如针处囊立见尖。", 
            "平生苦心在坟索，入月犹未高骑蟾。", 
            "若嫌寿史六十五，论次未必三长兼。", 
            "与时讳恶难偻指，为米溢美堪掀髯。", 
            "浪言张华为辍笔，至今诋者口不钳。", 
            "因持众制事编削，管城虽老聊复拈。", 
            "明明褒讥淆泾渭，欲向素王师谨严。", 
            "已删卧龙无将略，过实仍刊诸葛瞻。", 
            "东阳尚书助述作，束颖分饷出宝奁。", 
            "自言宸廷夙沾赐，今以归奉馀不潜。", 
            "鸡距鹿毛青镂管，品制一一形标签。", 
            "昔冠神羊书白简，痛击奸佞如针砭。", 
            "并与书法奉君子，大书特书不可淹。", 
            "悬知南董奋直笔，首于三马诛奸憸。"
        ], 
        "title": "蒙维心示谢必先尚书饷笔佳什时维心方刊正三国史辄依韵攀和", 
        "type": "古风", 
        "yun": "盐"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "先生夜不眠，爱月真痴绝。", 
            "呼儿饮文字，桃黍聊一雪。", 
            "清光入酒堕胸次，照见万卷非涉躐。", 
            "商容颢气寒彻骨，况是冰轮圆不缺。", 
            "中宵影倒万顷池，上下金盘两澄彻。", 
            "广寒灵媛多飞琼，烟凝露暧收群声。", 
            "鱼冷跳波闻静岸，鹊惊绕树当前楹。", 
            "辞直道山来膝上，郎君吟兴纷纵横。", 
            "诗成父子定知已，门有佳儿真宁馨。", 
            "不须灵液玻璃盌，一梦瑶台亦非远。"
        ], 
        "title": "次韵王得之方池父子玩月", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "关西家世东都相，褫褐十年今始壮。", 
            "一官栖栖百僚底，众制翘翘万夫上。", 
            "忆昔曲台尸列卿，谬厕春闱惭哲匠。", 
            "英俊下沉势欲拔，文章横流期少障。", 
            "榜中上第溷元结，堂下一言惊叔向。", 
            "频蒙古锦倒清篇，更枉长须问无恙。", 
            "详观叹赏欲投笔，退恧粗疏堪覆酱。", 
            "吾衰文意已蹉跎，凤阁当求舍人样。"
        ], 
        "title": "杨泰初权县丞数寄示诗文作诗纪谢", 
        "type": "古风", 
        "yun": "漾"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "虎头千古丹青杰，谁言黠中有痴绝。", 
            "手挥五弦真胜诣，颊染三毫更超越。", 
            "自言四体媸或妍，顾与妙处无相关。", 
            "炯炯双瞳点圆碧，笔下顿觉神明还。", 
            "程郎言语妙天下，画复通灵能变化。", 
            "扫除俗骨画如诗，摹写天机诗似画。", 
            "竹斋溪屿数相从，似蒙儃儃窥尘容。", 
            "诋呵众史露拙迹，疑有心画藏胸中。", 
            "寒乡鼠目獐头子，葛帔练裙谢龟紫。", 
            "幼舆政自丘壑人，试为写传岩石里。"
        ], 
        "title": "程良器嘉量解元许为写照作诗求之", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "我家渺在澄江浦，泛宅来依白蘋渚。", 
            "客居十载席为门，上盖茅茨下榛楚。", 
            "迩来作舍倒归赀，聊为儿曹庇寒暑。", 
            "千岩万壑相妩媚，似以身尝为地主。", 
            "楼外烟霞邀吐句，堂中坟史供稽古。", 
            "岁晚居身可否间，簪裳束阁饶安閒。", 
            "深愧词人相俎豆，鹤书应不愧钟山。"
        ], 
        "title": "次韵范昌龄（大有）庆新居", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "君不见毗耶居士人天英，化佛亿万文室盈。", 
            "清晨香积一盂食，厌足一切紧法力。", 
            "又不见手捉麈尾生公庐，说经妙蕴几无馀。", 
            "岂惟缁素日会面，粉碎虚空雨花片。", 
            "我生归命海潮音，况复劬劳讳日临。", 
            "三孤遗像涕沾臆，建斋达观趋禅阈。", 
            "悟空谁是悟真空，门前灌木吟悲风。"
        ], 
        "title": "先君忌饭僧悟空兴之侄有诗和韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "禅林古有一宿觉，讲席尝闻一遍照。", 
            "凡马十驾及骏骨，况子秀颖颜齿少。", 
            "星洲岩壑锁烟云，千柱浮空觉王庙。", 
            "似闻淬掌作书淫，乍或横肱究心要。", 
            "明窗净几学参玄，二涂一得可前料。", 
            "香浮牛首礼圆光，呗似鱼山胜长啸。", 
            "闻熏大士岂忘言，机锋嘿赞潮音妙。"
        ], 
        "title": "赠星洲僧了然", 
        "type": "古风", 
        "yun": "啸"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "马鞭虽长不及腹，山林朝市两角逐。", 
            "华堂谁挂元吉獐，坐使朱门变林谷。", 
            "龙章凤姿自有种，山野头颅未为辱。", 
            "长沙写真得天趣，下视冯尹皆奴仆。", 
            "君不见青州刘幡得异草，能遣死麇骨再肉。", 
            "又不见广平射麇变浮屠，因罢校猎投金镞。", 
            "两幅陵陂槲叶香，俦侣共乐春草长。", 
            "昂头妥尾无所畏，窘拘知胜触藩羊。"
        ], 
        "title": "和陈简斋韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "一真那有黑白业，佛橐枉用为书箧。", 
            "人人反照自图成，说甚一花开五叶。", 
            "了无结习便超脱，因有挂碍生怖慑。", 
            "山鬼窟中求活计，玄关欲透知何劫。", 
            "匝天遍地自心源，若解承当真要捷。", 
            "树林水鸟皆法音，露柱幡竿光炜烨。", 
            "世上盲聋喑哑人，试问道师作么接。"
        ], 
        "title": "依韵和兴之侄", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "渔舟一出桃源路，烟锁云埋迷旧处。", 
            "那知九龙有仙村，漫山灼灼花无数。", 
            "人言却老是此花，只今已似刘晨家。", 
            "微风披拂飞红雨，杲日照耀蒸红霞。", 
            "似闻花间新结宇，醉吟多是神仙侣。", 
            "更求人面相映红，我欲叩门求雪黍。"
        ], 
        "title": "寄题伸仲芳美亭", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "禅宗不减宿一觉，文性还同照一遍。", 
            "哑羊岂是一流人，漆瞳烂烂岩中电。", 
            "机缘未遇閟金提，云水光中挂衲衣。", 
            "定回时起橐驼坐，秀句一吐胸中奇。", 
            "过我郡斋那听去，衮衮谈玄侵日暮。", 
            "西风吹面作新凉，腾装欲指鄞江路。", 
            "一庵钱料山幽深，欲抛印绶聊招寻。", 
            "倦游归来问无恙，东第飘然正角巾。"
        ], 
        "title": "圆复师将游四明用道祖韵作诗赠行", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "君不见兵火连年扰江汉，一介荩臣无断断。", 
            "列城守将遁或降，那得捐躯颜与段。", 
            "鏖兵喋血八年间，西失平夏北折兰。", 
            "奔军知是何鸡狗，坐想飞将张与关。", 
            "草莽臣谋未云获，且复浇愁倾大白。", 
            "平时徒有扇障尘，一笑未辨须缠帛。", 
            "相邀聊共圣贤中，但愁烛跋鸱夷空。", 
            "沉酣不畏轻出舌，惊惧悬知不入胸。", 
            "午夜醉归闻踏月，林影滩声助清绝。", 
            "糟兵好向水村营，壑谷正为吾曹设。", 
            "儒生嗜酒多有之，高阳酩酊无所缺。", 
            "莫言酌我慎无多，休弹贺若唱回波，腾腾相送入无何。"
        ], 
        "title": "招道祖签判尝暑酎辱示佳篇纪事辄依韵奉和且约再冰酿云", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "东园延袤不论亩，树梓成行俱楚楚。", 
            "方池瀰漫涨涟漪，藕花清酣娇欲语。", 
            "临流新筑沧浪亭，斧斤断手邀落成。", 
            "苏家风月旧无价，千金买得亭和名。", 
            "穹庐饮马吴江水，长洲万井红烟起。", 
            "齐云楼观委寒灰，那有相家歌舞地。", 
            "稽山别乘今豪英，肯将胜事颓家声。", 
            "青毡旧物今在眼，彷佛北牖仍东荣。", 
            "把盏聊为主人寿，乱离已往空搔首。", 
            "请看前日闹巫医，岂有閒情举樽酒。", 
            "朝来大火落南躔，已觉病骨苏凉天。", 
            "剩捣橙齑斫鲈鲙，全家醉倒秋风前。"
        ], 
        "title": "二十五日道祖沧浪亭落成召会", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "美哉洋洋曲流水，碧可染衣清彻底。", 
            "我倾山资结茅舍，两载经营端为此。", 
            "春风上巳一月前，小试禊事来水边。", 
            "胡床醉坐略少长，羽觞轻泛随洄沿。", 
            "道人护戒无酒欲，笑挹清波作醽醁。", 
            "崖蜜相和代引满，自言过免三十六。", 
            "随缘戏剧亦何嫌，胜游从来支许兼。", 
            "久知世味如嚼蜡，未应贪著中边甜。"
        ], 
        "title": "流杯", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "君不见绿槐荫夏摇千门，移秧遍野缲盈盆。", 
            "天公忽作弥月雨，忧岁上勤黄屋尊。", 
            "我家茆庐劣容膝，随水倾摧非瑞室。", 
            "街衢生鱼堪佐饔，檐霤垂龙欲穿石。", 
            "仰天又见兴油云，乾雨误点波连村。", 
            "马牛不辩固其理，蛙黾同处何容论。", 
            "休叹栖苴接飞翼，林端会见宾红日。", 
            "木饥水毁傥时运，救灾行看恩洋溢。"
        ], 
        "title": "次韵道祖大水", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "从来明月无古今。"
        ], 
        "title": "句", 
        "type": "句", 
        "yun": "侵"
    }, 
    {
        "author": "舒亶", 
        "era": "宋", 
        "subtype": null, 
        "text": [
            "白蘋洲渚垂杨岸。藕花未放青蒲短。", 
            "斜日画船归。背人双鹭飞。", 
            "醉眠金马客。不道风尘隔。", 
            "红影上窗纱。小庭空落花。"
        ], 
        "title": "菩萨蛮 其十五 次莹中元归韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "金船满引人微醉。红绡笼烛催归骑。", 
            "香泛雪盈杯。云龙疑梦回。", 
            "不辞风满腋。旧是仙家客。", 
            "坐得夜无眠。南窗衾枕寒。"
        ], 
        "title": "菩萨蛮 其十六 湖心寺席上赋茶词", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "江梅未放枝头结。江楼已见山头雪。", 
            "待得此花开。知君来不来。", 
            "风帆双画鹢。小雨随行色。", 
            "空得郁金裙。酒痕和泪痕。"
        ], 
        "title": "菩萨蛮 其十七 别意", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "香波绿暖浮鹦鹉。黄金捍拨么弦语。", 
            "小雨落梧桐。帘栊残烛红。", 
            "人生闲亦好。双鬓催人老。", 
            "莫惜醉中归。醒来思醉时。"
        ], 
        "title": "菩萨蛮 其十八 次韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "雪后江城红日晚。", 
            "暖入香梢，渐觉玲珑满。", 
            "仿佛临风妆半面。", 
            "冰帘斜卷谁庭院。", 
            "折向樽前君细看。", 
            "便是江南，寄我人还远。", 
            "手把此枝多少怨。", 
            "小楼横笛吹肠断。"
        ], 
        "title": "蝶恋花 其一 置酒别公度座间探题得梅", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "眉山敛额。往事追思空手拍。", 
            "雁字频飞。生怕人来说著伊。", 
            "闲抛绣履。愁殢香衾浑不起。", 
            "莫似扬州。只作寻常薄倖休。"
        ], 
        "title": "减字木兰花 其一 用旧韵戏吴奉议", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "碎红如绣。摇曳东风垂彩绶。", 
            "拟倩柔条。约住佳人细柳腰。", 
            "蜀江春绿。争似枝头能结束。", 
            "纤手攀时。欲绾同心寄与谁。"
        ], 
        "title": "减字木兰花 其二 赋锦带", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "十二阑干褰画箔。", 
            "取次穿花成小酌。", 
            "彩鸾舞罢凤孤飞，回首东风空院落。", 
            "杳杳桃源仙路邈。", 
            "晴日晓窗红薄薄。", 
            "伤春还是懒梳妆，想见绿云垂鬓脚。"
        ], 
        "title": "木兰花 其一 次韵赠歌妓", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "金丝络马青钱路。", 
            "笑指玉皇香案去。", 
            "点衣柳陌堕残红，拂面风桥吹细雨。", 
            "晓钗压鬓头慵举。", 
            "恨里歌声兼别苦。", 
            "西湖一顷白菱花，惆怅行云无觅处。"
        ], 
        "title": "木兰花 其二", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "琉璃一片春湖面。", 
            "画舫游人帘外见。", 
            "水边风嫩柳低眠，花底雨乾莺细啭。", 
            "秋千寂寂垂杨岸。", 
            "芳草绿随人渐远。", 
            "一番乐事又将离，金盏莫辞红袖劝。"
        ], 
        "title": "木兰花 其三 蒋园口号", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "燕外青楼已禁烟。", 
            "小寒犹自薄胜绵。", 
            "画桥红日下秋千。", 
            "惟有樽前芳意在，应须沈醉倒花前。", 
            "绿窗还是五更天。"
        ], 
        "title": "浣溪沙 其一 次权中韵", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "金缕歌残红烛稀。", 
            "梁州舞罢小鬟垂。", 
            "酒醒还是独归时。", 
            "画栋日高来语燕，绮窗风暖度游丝。", 
            "几多落叶上青枝。"
        ], 
        "title": "浣溪沙 其二 和葆先春晚饮会", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "白鹭飞飞点碧塘。", 
            "雨荷风卷绿罗裳。", 
            "管弦竞奏杂鱼榔。", 
            "游女谩能歌白纻，使君不学野鸳鸯。", 
            "桃花空解误刘郎。"
        ], 
        "title": "浣溪沙", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "黑白纷纷小战争。", 
            "几人心手斗纵横。", 
            "谁知胜处本无情。", 
            "谢傅老来思别墅，杜郎闲去忆鏖兵。", 
            "何妨谈笑下辽城。"
        ], 
        "title": "浣溪沙 其三 和仲闻对棋", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "教来歌舞，接成桃李。", 
            "尽是使君指似。", 
            "如今装就满城春，忍便拥、双旌归去。", 
            "莺心巧啭，花心争吐。", 
            "无计可留君住。", 
            "两堤芳草一江云，早晚是、西楼望处。"
        ], 
        "title": "鹊桥仙 吕使君饯会", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "雨洗秋空斜日红。", 
            "青葱瑶辔玉玲珑。", 
            "好风吹起□江东。", 
            "且尽红裙歌一曲，莫辞白酒饮千钟。", 
            "人生半在别离中。"
        ], 
        "title": "浣溪沙 其四 劝酒", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "疏英乍蕾馀寒浅。蹋枝小鹊娇犹颤。", 
            "谩炷水沈香。帘波不是湘。", 
            "清愁支酒力。畏听江城笛。", 
            "恁忍说华年。垂垂欲暮天。"
        ], 
        "title": "菩萨蛮", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "箫鼓却微寒，犹是芳菲时节。", 
            "分付塞鸿归后，剩一钩寒月。", 
            "双垂锦幄谢残枝，馀香恋衣结。", 
            "又被鸟声呼醒，似征鞍催发。"
        ], 
        "title": "好事近", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "十年马上春如梦。"
        ], 
        "title": "失调名", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": null, 
        "text": [
            "深炷熏炉扃小院。", 
            "手捻黄花，尚觉金犹浅。", 
            "回首画堂双语燕。", 
            "无情渐渐看人远。", 
            "相见争如初不见。", 
            "短鬓潘郎，斗觉年华换。", 
            "最是西风吹不断。", 
            "心头往事歌中怨。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "百年客鬓双白，四海春风一青。", 
            "百舌枝头分付，黄鹂叶底丁宁。"
        ], 
        "title": "晚易斋 其一", 
        "type": "六言诗", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "泳道东湖联句，正仲篆畦和篇。", 
            "半世清风朗月，十年闷雨愁烟。"
        ], 
        "title": "晚易斋 其二", 
        "type": "六言诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "梦与黄粱并熟，路寻白社同归。", 
            "深欲蜘蛛结网，长勤络纬鸣机。"
        ], 
        "title": "感兴", 
        "type": "六言诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "蜡屐枝筇穿峤，蓑衣一笛横江。", 
            "试向屏风一揽，千山万水秋窗。"
        ], 
        "title": "成石屏诗后再赋六言", 
        "type": "六言诗", 
        "yun": "江"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "雨后月明，如醉而醒。", 
            "不见其形，但见其影。", 
            "我梦初回，非曙非暝。", 
            "道人无言，起舞弄景。", 
            "水鸟无声，一鹤自警。", 
            "清风南来，露坠炯炯。", 
            "我病不饮，酌此清泠。", 
            "超然顿悟，九万俄顷。"
        ], 
        "title": "雨后月明起坐戏成", 
        "type": "四言诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "士如圭璋，自然廉隅。", 
            "一日无耻，不可以居。", 
            "上帝降衷，毁败是虞。", 
            "迁史作传，爰首饿夫。"
        ], 
        "title": "伯夷", 
        "type": "四言诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "为管则易，为鲍则难。", 
            "相马失瘦，相士失寒。", 
            "管贫鲍富，坦然相安。", 
            "于利不疚，于义斯完。"
        ], 
        "title": "管鲍", 
        "type": "四言诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "叔孙事秦，以谀蔽愚。", 
            "至于归汉，荐进狡夫。", 
            "灭我王道，甚于焚书。", 
            "是以二儒，确乎其居。"
        ], 
        "title": "鲁二儒", 
        "type": "四言诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "我怀同人，如暵望雨。", 
            "天地崩裂，干戈间阻。", 
            "陈编孤哦，槁梧自抚。", 
            "思而不见，援桂延伫。"
        ], 
        "title": "停云诗 其一", 
        "type": "四言诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "千山月白，露气濛濛。", 
            "四顾惝慌，素霭成江。", 
            "飞萝扫屋，悬泉挂窗。", 
            "之子不至，世孰吾从。"
        ], 
        "title": "停云诗 其二", 
        "type": "四言诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "小园宛宛，水木鲜荣。", 
            "子念及此，我宁忘情。", 
            "曩岁中都，我归子征。", 
            "以子出处，用观我生。"
        ], 
        "title": "停云诗 其三", 
        "type": "四言诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "俯仰换世，昨梦蚁柯。", 
            "故交零落，屈指无多。", 
            "孔时尹任，夷清惠和。", 
            "各言尔志，夫也如何。"
        ], 
        "title": "停云诗 其四", 
        "type": "四言诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "妾家有高楼，高高入青天。", 
            "欲作万丈梯，倚空无攀援。", 
            "良人在万里，一去几经年。", 
            "长路与天接，举足蹑星躔。", 
            "妾欲寻夫婿，解甲投戈鋋。", 
            "携手上云霓，真到天河壖。", 
            "牵牛与织女，不知妾相怜。", 
            "姮娥惠神药，燕婉成天仙。"
        ], 
        "title": "寓言 其一", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昔有贵公子，闻鹤九皋禽。", 
            "其先本胎化，栖止必瑶林。", 
            "遣使三往聘，致之千黄金。", 
            "清唳复善舞，节奏合瑶琴。", 
            "日给费鱼米，延之如玳簪。", 
            "衔杯为主寿，千岁无遐心。", 
            "有客为主谋，禽荒可倾国。", 
            "此物非洁清，其志本贪冒。", 
            "遗矢玉阶阴，吞腥金塘侧。", 
            "当以禽养禽，毋令食人食。", 
            "主人颔其言，从此成捐斥。", 
            "萧条风雨晨，蹭蹬霜雪夕。", 
            "鹤将辞主去，顾视亦悽恻。", 
            "谓客君少留，行当蹈吾迹。", 
            "客亦惨不乐，相看泪沾臆。"
        ], 
        "title": "寓言 其二", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有促织儿，忧人不忧己。", 
            "华身有龙鸾，不出工女指。", 
            "瓦砾为堂奥，青莎作衣被。", 
            "一身可自了，剌剌不能已。", 
            "白露夜庭空，凄其行去矣。", 
            "金屋白玉床，贵人呼不起。"
        ], 
        "title": "十虫吟 其一", 
        "type": "古风", 
        "yun": "纸"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有织绢娘，轧轧鸣窗纸。", 
            "山翁卧中闻，谓是机上婢。", 
            "瓠花日萧疏，豆叶行披靡。", 
            "青灯照夜阑，胡为苦如此。"
        ], 
        "title": "十虫吟 其二", 
        "type": "古风", 
        "yun": "纸"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有络纬婆，如缫复如纺。", 
            "豆篱秋雨馀，秉烛不须网。", 
            "置之银丝笼，因而入罗幌。", 
            "偏资儿女玩，终夜奏繁响。"
        ], 
        "title": "十虫吟 其三", 
        "type": "古风", 
        "yun": "养"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有捣米叔，善跳如舂谷。", 
            "偶与屋上尘，堕地岂好触。", 
            "儿童仰置之，反弓奋腰腹。", 
            "欲行复遭抑，屡作不能伏。", 
            "非汝懒于舂，其力有不足。"
        ], 
        "title": "十虫吟 其四", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有卖油公，什伍处阴湿。", 
            "长脚如蟏蛸，胫细走不及。", 
            "儿童反接之，邀其吐微汁。", 
            "所挟虽不多，坐此遭捃拾。", 
            "倾资仅有此，微生何以给。"
        ], 
        "title": "十虫吟 其五", 
        "type": "古风", 
        "yun": "缉"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有避债夫，缉茧枝间缀。", 
            "窃食柽松毛，负之以为盖。", 
            "首鼠开两端，见人深拒闭。", 
            "想汝作债初，已作逃匿计。", 
            "小儿不汝赦，推寻见根柢。", 
            "计穷挺身走，终日失其竁。"
        ], 
        "title": "十虫吟 其六", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有转丸蜣，双角牛怒张。", 
            "生子牛矢中，转圜技所长。", 
            "两两如推车，千百满路旁。", 
            "弹丸有不若，累累圆且光。", 
            "污秽不自羞，敢比苏合香。", 
            "惜哉尔之智，不善择其良。"
        ], 
        "title": "十虫吟 其七", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有蛀地牛，曲吻利如钩。", 
            "趯取尾作首，倒行腹为头。", 
            "燥土作陷沙，露喙伺其幽。", 
            "小虫误过之，一入出无由。", 
            "小儿嫉其然，取彼众中酋。", 
            "缚置它穴口，其类亦相仇。", 
            "一引两得之，尽置清溪流。"
        ], 
        "title": "十虫吟 其八", 
        "type": "古风", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有撺梭子，头腹俱锐长。", 
            "绿衣而绛里，飞跃低踉蹡。", 
            "名我固甚善，所愧无筐箱。", 
            "维天有南箕，不可以簸扬。", 
            "微虫人强名，此岂彼窃攘。", 
            "秋田蚱蜢横，暗野如飞蝗。", 
            "索索浅草中，不倚两股强。", 
            "类中最善类，霜露死其常。"
        ], 
        "title": "十虫吟 其九", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有蠹书鱼，白腻铅粉如。", 
            "岐尾细而长，所嗜惟食书。", 
            "我老书久废，儿曹复相疏。", 
            "经年不启椟，宜尔穴以居。", 
            "蚀纸兼齧字，古篆成纡馀。", 
            "腹中有经传，顾我何空虚。"
        ], 
        "title": "十虫吟 其十", 
        "type": "古风", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有搏蝇虎，似蟢无网罟。", 
            "群蝇争嘬时，潜身入其聚。", 
            "蝇初玩其小，突然能攫取。", 
            "生擒加面缚，不辨头翅股。", 
            "蝇为人所憎，同欲畀兹虎。", 
            "其奈彼实繁，日食能几许。"
        ], 
        "title": "续十虫吟 其一", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有白蚁虎，食蚁功有取。", 
            "大厦初落成，白蚁郛其础。", 
            "日繁实有徒，岁久仆梁梠。", 
            "闻尔能食之，往求数十许。", 
            "纵之穴窍中，种育成生聚。", 
            "食蚁既无馀，虎自缘庭户。", 
            "亦复生几案，往往入筐筥。", 
            "主人反厌憎，拥彗务屏去。", 
            "客谓主勿然，前劳宜论叙。"
        ], 
        "title": "续十虫吟 其二", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有齧桑羊，两钳如角怒。", 
            "玄甲类蛣蜣，亦如龟背负。", 
            "我有十亩桑，苦为渠所蠹。", 
            "食必食其心，树死又飞去。", 
            "不知从何来，钻凿不到处。", 
            "上下开两窗，隐匿巧多路。", 
            "嗟哉啄木鸟，刚吐柔不茹。"
        ], 
        "title": "续十虫吟 其三", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有齧菊羊，齧脑脑则死。", 
            "人谓食且尽，细察理不尔。", 
            "微躯细于蝇，玄甲而利嘴。", 
            "顶上一粟红，鲜明大如虮。", 
            "方当四五月，苗盛新怒起。", 
            "上下截其茎，于中寄生子。", 
            "脑瘁子乃成，分枝从此始。", 
            "种菊须摘脑，不摘分披靡。", 
            "理有损而益，未用分愠喜。"
        ], 
        "title": "续十虫吟 其四", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有土中狗，翼短身则长。", 
            "行地如狗子，两臂健擘张。", 
            "纵横成穴道，堀堁身蔽藏。", 
            "握之人手中，排抉力甚强。", 
            "夜飞能打人，有物凭为殃。", 
            "收之入药录，虻蛭同其良。", 
            "君看医师术，可谓宰相方。"
        ], 
        "title": "续十虫吟 其五", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有水走马，八脚成四蹄。", 
            "映日如薸叶，点点水中开。", 
            "得食时争嘬，忽然各东西。", 
            "天牛非觳觫，水马非駃騠。", 
            "形容贵其似，瓮舞为醯鸡。"
        ], 
        "title": "续十虫吟 其六", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有天水牛，两臂徒甚修。", 
            "长尾龟其类，玄背鳖与俦。", 
            "细评无甚似，大槩勿深求。", 
            "终身混沮洳，亦与虾蛭游。", 
            "或云能羽化，为蝉槐树头。", 
            "清高乃如许，亦足掩前羞。"
        ], 
        "title": "续十虫吟 其七", 
        "type": "古风", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有蝌蚪子，初化厕群鱼。", 
            "鱍鱍穿绿藻，洋洋泳深蒲。", 
            "俄然生臂股，去尾登泥涂。", 
            "回首谓群鱼，幸来相就居。", 
            "神鲤为鱼长，不肯受辱污。", 
            "答云我龙种，岂与尔为徒。"
        ], 
        "title": "续十虫吟 其八", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有报雨蛙，竹树能攀援。", 
            "青褐随所处，肤如凝脂鲜。", 
            "长颈而方颔，顾盼升高颠。", 
            "久晴初得雨，清声满林园。", 
            "红蕉映白日，碧苇覆清泉。", 
            "幽居乐清净，饮露如风蝉。", 
            "俯视虾蟆辈，迥然异凡仙。", 
            "能鸣复善晦，所贵身名全。"
        ], 
        "title": "续十虫吟 其九", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "虫有摇橹郎，楚楚绿衣裳。", 
            "怒目祇自躁，奋臂倚枝长。", 
            "附桑寄螵蛸，亦入秘术方。", 
            "折之插屋壁，经时子穰穰。", 
            "竹篱疏复密，牵牛花低昂。", 
            "迎风新意气，顾盼何昂藏。", 
            "如逢大车辙，毅然亦敢当。", 
            "不如捕鸣蝉，脆美不尔伤。"
        ], 
        "title": "续十虫吟 其十", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昨日立春节，今晨春鸟鸣。", 
            "前峰宿苍霭，风声和且平。", 
            "南翁病来久，起绕花枝行。", 
            "花枝向人笑，婉娈感幽情。", 
            "摩挲勖小男，何时看汝成。", 
            "童稚引我前，老至不觉惊。", 
            "艰难亦已极，须汝见休明。", 
            "望望替官役，不顾日月征。"
        ], 
        "title": "十二月二十七日病起行花下闻春禽有感", 
        "type": "古风", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "寒暑一大疟，天地一病躯。", 
            "古来几寒暑，元气朘削馀。", 
            "人物生其中，短小一侏儒。", 
            "神农乏药草，黄帝无医书。", 
            "坐令豺虎横，咬嚼为膏腴。", 
            "顽疾久不治，脏腑生虫蛆。", 
            "愿借大雷斧，磔此害物徒。", 
            "八荒既清廓，万古无忧虞。"
        ], 
        "title": "放言", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "子有婉微句，藏之平淡间。", 
            "想子无愠色，熙熙好容颜。", 
            "吉人罕暴戾，详缓心自閒。", 
            "吾知子用意，欲挽陶韦还。", 
            "欲以静息竞，欲以柔镌顽。", 
            "坐使听者心，悠然和且安。", 
            "子来索我语，我与子无言。", 
            "评茶及品水，此事在舌端。", 
            "还有分别否，归鸿没远天。"
        ], 
        "title": "题王德渊水西藁", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "稻花花中王，桑花花中后。", 
            "馀花皆嫔妃，以色媚左右。", 
            "稻花吹早香，风露千万亩。", 
            "上以奉玉食，粢盛及醴酒。", 
            "下以饱苍生，亿兆餔其口。", 
            "桑花虽无华，红葚映纤手。", 
            "皇后首亲蚕，六宫承傅姆。", 
            "天生众裸虫，无羽毛飞走。", 
            "匪此皆冻死，性命安得有。", 
            "予谓二花者，斯民之父母。", 
            "昔予赋麦花，适当来牟候。", 
            "未及歌二花，三花谁可后。", 
            "请续时夏诗，以为风化首。"
        ], 
        "title": "稻花桑花", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "白发美青阳，新年试新浴。", 
            "小窗洁而明，板阁密以燠。", 
            "帘垂风绝蹊，汤煖云升屋。", 
            "探手酌温凉，微微浇背腹。", 
            "上盆颒吾面，下盆濯吾足。", 
            "初如马释鞿，渐觉蝉蜕壳。", 
            "周浃更融怡，味如书熟读。", 
            "澡身当去尘，洗心当脱俗。", 
            "湛然清净源，不遣生恶浊。", 
            "振衣聊出门，篝烟度修竹。"
        ], 
        "title": "春日新浴", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "迟月呼不出，海气红碧嘘。", 
            "何人捧隋璧，上处青松疏。", 
            "松间著不得，飞彻万里衢。", 
            "散作千山雪，芦花摇江湖。", 
            "冰轮虽渐侧，老桂斫不枯。", 
            "清光已非昨，来日更可吁。", 
            "徘徊情所结，有酒且歌呼。"
        ], 
        "title": "七月十七日夜玩月", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "夏炎已云极，秋暑方自兹。", 
            "借居面西日，午后如烹炊。", 
            "主人爱敬客，架杉覆青枝。", 
            "赫日辟三舍，鲜飙汎沦漪。", 
            "高蝉亦好吟，振响流笙篪。", 
            "夜静明月出，疏影复陆离。", 
            "攲枕寝桃竹，露坐冠笋皮。", 
            "凡此暑中事，施之无不宜。", 
            "念我逃世难，过用恐祸随。", 
            "昔时半山老，畏热架条枚。", 
            "不知公相贵，清俭谅可思。", 
            "我本无家客，禄尽寿有遗。", 
            "得此已厚忝，衔感以成诗。"
        ], 
        "title": "借居喜杉棚成", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "疾病之所生，风寒燥湿毒。", 
            "浸淫侵脏腑，脉络起丝粟。", 
            "有药所不攻，针砭功始录。", 
            "有如龙潜见，岩穴通隐伏。", 
            "又如善用兵，洞窟皆驱逐。", 
            "毛皮与腠理，一二数可烛。", 
            "刺俞已及髓，投穴不中肉。", 
            "春回九地底，冰崖芽众绿。", 
            "范子故书生，于此见也独。", 
            "十年从良师，神秘卷箧椟。", 
            "我疑秦卢扁，垣墙能外瞩。", 
            "又疑华佗子，披脏先剖腹。", 
            "范生何大奇，方书可无读。", 
            "我老目已昏，烦君为濯涤。", 
            "更阅十年书，细字蝇头黑。", 
            "与子作佳传，当与太史续。"
        ], 
        "title": "赠医博士范心斋", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "性不耐喧聒，况遭疥痒牵。", 
            "此物有朋党，一搔千窍连。", 
            "幽阴及肘股，烂漫罗胁肩。", 
            "城狐及社鼠，不如汝穴坚。", 
            "蚁虱犹外患，尔独腠理穿。", 
            "百药既不醒，取说聊自完。", 
            "闲邪自检束，敛容如见贤。", 
            "彼亦畏天理，亦有负其顽。", 
            "既不废谈笑，亦不妨食眠。", 
            "万事贵隐忍，此方老子传。"
        ], 
        "title": "幽疥", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "新交胜旧交，生别犹死别。", 
            "饥魂散欲飞，愁肠郁以结。", 
            "去住诚两难，主客新握别。", 
            "家山杳何许，千丈高巀嶭。", 
            "试登黄甘望，百里见积雪。", 
            "我甔无储粟，我箧无重褐。", 
            "妻孥幸团栾，忘此饥与渴。", 
            "倚君为大厦，顾我颜色悦。", 
            "无家未易归，无产难久歇。", 
            "乡校著我名，免在编氓列。", 
            "麦田望有秋，桑叶行可掇。", 
            "贳赀延馀年，空囊谁负窃。", 
            "不敢久累君，去去春二月。", 
            "为我谢王戴，徽音无断绝。"
        ], 
        "title": "将别棠溪遗仲素季厚昆仲", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "青蘋先知秋，调遣入窗几。", 
            "荷花如六郎，一笑忽堕水。", 
            "美人坐生愁，揽衣中夜起。", 
            "繁华难久持，零落自兹始。", 
            "所思在远道，千里复万里。", 
            "何处无芙蕖，秋江总相似。", 
            "折取莲蓬看，蜜房缀蜂子。", 
            "青茧初脱衣，瑶轸中含髓。", 
            "食莲须食心，心中苦如此。"
        ], 
        "title": "食莲有感戏为古兴新体", 
        "type": "古风", 
        "yun": "纸"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昔有尸乡翁，养鸡盖阡陌。", 
            "累财千馀万，积微利自博。", 
            "子美居瀼西，此物尚百翮。", 
            "作诗戒宗文，墙东树笼栅。", 
            "我今山居中，生理苦迫窄。", 
            "衰年资食治，时有不速客。", 
            "海鱼不常储，溪蟹碎难擘。", 
            "颇欲效两翁，字鸡供口食。", 
            "买得双伏雌，领以一赤帻。", 
            "户外听约束，安能污案席。", 
            "剖坼五十卵，引哺渐开拆。", 
            "从兹日生生，向秋益繁息。", 
            "麦云行刈黄，可得二十石。", 
            "已知饼臛具，不假天边翼。", 
            "窃笑茅季伟，割烹惟一只。", 
            "奉亲不及宾，资生拙无策。"
        ], 
        "title": "寇攘之馀谷五斗才易一鸡衰老多病资血味以为养求之弗可得畜二母鸡自春抱育至夏百翼不减子美生理喜而有作（四月初十日）", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "耿耿不可忍，相思在东北。", 
            "花月以为姿，风露以为食。", 
            "取我虞氏琴，一弹三叹息。", 
            "泠然不可寻，变为湘江瑟。", 
            "湘江深复深，哀哀泪千尺。"
        ], 
        "title": "古思二首 其一", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "饥饿未必死，甘腴能杀人。", 
            "憔悴未必殒，逸乐能丧身。", 
            "所以岩谷槁，以俭全其真。", 
            "秉耒自耕野，腰斧躬采薪。", 
            "亦复诵书史，自负亨经纶。", 
            "兵寇幸无恙，委蛇保天民。"
        ], 
        "title": "古思二首 其二", 
        "type": "古风", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "灼灼日及华，朝荣夕已坠。", 
            "牵牛泫碧露，见晛歘憔悴。", 
            "拒霜舒晓红，惟愁夕阴至。", 
            "蜻蛚庇其根，亦复多愁思。", 
            "容色岂不佳，浮脆何足贵。", 
            "念此令人嗟，百年何流驶。", 
            "所以靖节翁，把菊有深意。"
        ], 
        "title": "瞩物", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "麦倒桑折枝，山外花门过。", 
            "牛亡主不归，妇去蚕未卧。", 
            "在者哭空村，吞声谁敢大。", 
            "盲晖隐空崖，惊尘飞暗堁。", 
            "川逝痛陵迁，春深悲国破。", 
            "可惜此良宵，月轮升紫磨。"
        ], 
        "title": "过字韵诗辱诸友联和方营度枯鄙以酬厚意偶报北兵自瓯闽回驱男女牛羊万计入蛟湖深畯出独山屯尚义由童公岭以北三日夜不休闻之惊心遂成阁笔是月十四夜对月感涕遂即前韵以纪时事奉呈诸友", 
        "type": "古风", 
        "yun": "个"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "八月十六夜，清凉明月天。", 
            "新酒虽未熟，陈酒喜未乾。", 
            "早稻有馀饭，轻衫未为寒。", 
            "傍人见我醉，胸中故朗然。", 
            "有诗不自作，但咏古人篇。", 
            "唤取故山甫，醉即对床眠。"
        ], 
        "title": "十六夜月色佳甚对酒效乐天体招酒伴赏月", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "笋冠枕清泠，胡床坐空阔。", 
            "鲜飙飞早霜，活水漾明月。", 
            "神游十丈莲，仰卧恣天阅。", 
            "挽取河东流，黑我头上雪。", 
            "泥丸吐神光，陟降在金阙。", 
            "湛然大圆镜，一悟万想灭。"
        ], 
        "title": "九月十四日夜枕不寐起视明月清寒著人泠然有欲仙之意", 
        "type": "古风", 
        "yun": null
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "茂林脩竹更清泉，笑里相逢到酒边。", 
            "一片闲云了无著，共他风月自今年。"
        ], 
        "title": "永嘉王孟同适安堂", 
        "type": "绝句", 
        "yun": "先"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "轻暑著人疑酒困，卖花声转卖樱桃。", 
            "湖光静漾半帘影，燕子日长风絮高。"
        ], 
        "title": "烟雨馆 其一", 
        "type": "绝句", 
        "yun": "豪"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "红白桃花褪半梢，绿阴清浅未全交。", 
            "橹摇远岸日相射，扇落闲阶风自敲。"
        ], 
        "title": "烟雨馆 其二", 
        "type": "绝句", 
        "yun": "肴"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "湖接青林一带回，光浮玉镜半奁开。", 
            "塔峰对起飞云泊，时有断烟残雨来。"
        ], 
        "title": "烟雨馆 其三", 
        "type": "绝句", 
        "yun": "灰"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "酒杯光动柳梢月，衣袖凉生芦叶风。", 
            "露坐夜深醒似困，钓船人语过湖东。"
        ], 
        "title": "烟雨馆 其四", 
        "type": "绝句", 
        "yun": "东"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "湖波漾日乱檐花，人影天光带落霞。", 
            "衣岫浅寒杨柳陌，醉归闲数欲栖鸦。"
        ], 
        "title": "烟雨馆 其五", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "天上飞花报岁寒，西风相挟引栏干。", 
            "平湖不认花多少，只作寻常烟雨看。"
        ], 
        "title": "腊月二日烟雨馆", 
        "type": "绝句", 
        "yun": "寒"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "傍湖千树玉参差，湖面轻风落钓丝。", 
            "晚色晴阴正商略，断云来去半犹痴。"
        ], 
        "title": "三日雪后饮烟雨馆 其一", 
        "type": "绝句", 
        "yun": "支"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "旋融残雪点团茶，碧净红鲜朵上花。", 
            "客散亭闲半湖水，月梳斜掠晚晴霞。"
        ], 
        "title": "三日雪后饮烟雨馆 其二", 
        "type": "绝句", 
        "yun": "麻"
    }, 
    {
        "author": "葛绍体", 
        "era": "宋", 
        "subtype": "七言绝句", 
        "text": [
            "一片斜阳天北角，半痕初月水东弯。", 
            "浮烟更拥云峰起，全似西湖远近山。"
        ], 
        "title": "烟雨馆晚对", 
        "type": "绝句", 
        "yun": "删"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "寿星合在角亢旁，为尔来临翼轸乡。", 
            "日向绣床添永算，云纵书观发嘉祥。", 
            "修程九万开荣路，曲礼三千阅寿觞。", 
            "冬弟春兄同此日，天教鸿雁自成行。"
        ], 
        "title": "十七弟生日用其韵（十一月二十九日）", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "西堂旧作春池梦，南国今逢小满天。", 
            "重四巧排黄阁印，百分宜泛紫金船。", 
            "夜闻素月初生桂，晓看丹枝已属贤。", 
            "万种春红都敛避，一庭槐日翠阴圆。"
        ], 
        "title": "十九弟生日（四月四日） 其一", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "茧丝成綍夏初新，柳色如袍尚带春。", 
            "已见出墙添笋稚，即看调鼎长梅人。", 
            "书随雁序升秋汉，研拂龙旗对晚宸。", 
            "勉为家门成胜事，六枝仙桂一株椿。"
        ], 
        "title": "十九弟生日（四月四日） 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "八千尧历畀秋春，万里嵩高下甫申。", 
            "儿女只今多似栉，弟兄他日老于亲。", 
            "共誇戏綵随鸠杖，不羡横挝倚凤宸。", 
            "看取天台游观主，前衔虚作汉朝臣。"
        ], 
        "title": "三弟校尉生日用去腊见寿韵（六月六日）", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "蘋尾生薰梅作霖，葵心粲笑草明金。", 
            "杓星指处老人现，弦月升时欢伯临。", 
            "王母西池逢药喜，天孙斜汉有嘉音。", 
            "宫槐又报黄消息，早擢丹枝媚綵襟。"
        ], 
        "title": "敬甫生日（五月八日）", 
        "type": "律诗", 
        "yun": "侵"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "盘堆郁薁粲豳风，钟汎函林拂嶰筒。", 
            "一朵杖华千里到，六双蓂荚五云中。", 
            "初庚恰向今晨足，鼎甲悬知后日崇。", 
            "新息陂头多赤雁，看排行序上层空。"
        ], 
        "title": "任□□生日", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "晓殿蓂花一荚飞，晚檐桂树小些儿。", 
            "人间已过重阳后，天上将开瑞庆时。", 
            "新息陂长钟世德，嘉陵滩浅报官期。", 
            "待君饮却长生酒，又到江亭贺上卮。"
        ], 
        "title": "任司户生日", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "身长如玉脸如童，抱朴存真道气冲。", 
            "陇上木牛新拄颊，箧中芸蠹旧蟠胸。", 
            "周正已报初阳匝，商历方开远算洪。", 
            "不竞红尘桃李月，雪中松桧自舂容。"
        ], 
        "title": "任以道总干生日辘轳体", 
        "type": "律诗", 
        "yun": null
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "春入芳兰喜气浓，天风吹下庆重重。", 
            "大儿稳护梁州罽，小女登高监宅龙。", 
            "南亩新年付熊骥，北窗长日慕乔松。", 
            "阿咸多病宜偕隐，自洗山罍劝嗣宗。"
        ], 
        "title": "四伯父生日（三月四日） 其一", 
        "type": "律诗", 
        "yun": "冬"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "三月三日天气新，兰亭饮散鸡呼晨。", 
            "酴醾影里看月姊，翼轸星中占老人。", 
            "千二百岁广成寿，六十四日东皇春。", 
            "请诵古人诗一句，五枝芳桂一枝椿。"
        ], 
        "title": "四伯父生日（三月四日） 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "潭潭厦屋照春天，初作生申第一筵。", 
            "清畅惠和三月四，炽昌耆艾万年千。", 
            "窦郎植桂枝枝茂，荀里生龙个个贤。", 
            "汲井餐葵同此润，捧觞来赋从孙篇。"
        ], 
        "title": "代宜孙", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "我来镜水问遗民，想见堂堂报国身。", 
            "五月陂塘三百里，千年庙学一番新。", 
            "世传风烈今无数，自许经行得最亲。", 
            "一读金陵补天议，始知高处更惊人。"
        ], 
        "title": "吴给事（芾）挽词 其一", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "少年胸次已吞秦，暮日肝肠独许陈。", 
            "正笏于今无此杰，垂车在昔有先民。", 
            "伤心岁晚逢诸老，屈指才难更几人。", 
            "寿乐哀荣公不恨，年来于此自酸辛。"
        ], 
        "title": "吴给事（芾）挽词 其二", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "半世驱驰未白头，无穷心事等闲休。", 
            "生前可是门阑盛，身后宁知祸患稠。", 
            "雄凤已将凰共隐，灵椿仍与桂同秋。", 
            "茫茫三海连东漕，不尽重云片雁愁。"
        ], 
        "title": "寒食哭承甫兄墓（二月二十六日）", 
        "type": "律诗", 
        "yun": "尤"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "兰薰玉腻掌中雏，霅净苕深镜里居。", 
            "忍向芳洲爱鹦鹉，便随清梦化扶胥。", 
            "病多正要人扶杖，年少翻令我哭渠。", 
            "江汉西风吹老眼，一襟寒泪苦无馀。"
        ], 
        "title": "用韵哭叶运干", 
        "type": "律诗", 
        "yun": "鱼"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "布韦得路如公几，少壮登朝至老衰。", 
            "东观西雍盈记石，南宫北省遍絇丝。", 
            "童童戟纛开淮楚，奕奕图书冠马龟。", 
            "回首人间心事足，去寻天上玉楼期。"
        ], 
        "title": "荆□范侍郎挽词三首（四月二十一日） 其一", 
        "type": "律诗", 
        "yun": "支"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "功畏人知不遣闻，双双荣国孝曾孙。", 
            "果州汲绠无遗力，荆府调胹有德言。", 
            "此日美人俱厌代，何时病士得开门。", 
            "西风一掬涪翁泪，滴向公家两郁尊。"
        ], 
        "title": "荆□范侍郎挽词三首（四月二十一日） 其二", 
        "type": "律诗", 
        "yun": "元"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "岁戊戌秋倾鲁盖，公杨勋甫共吴船。", 
            "攀萝自此门阑密，寓茇经年里闬连。", 
            "二十六番新火变，四千石帅旧情坚。", 
            "万间忽作堂堂坏，杜屋无茅始可怜。"
        ], 
        "title": "荆□范侍郎挽词三首（四月二十一日） 其三", 
        "type": "律诗", 
        "yun": "先"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "人间一日履声藏，天上文昌落正芒。", 
            "直谅无朋今魏汲，师承有法古韦康。", 
            "思陵册府严招聘，孝庙经帷盛表章。", 
            "岁晚山林谁得似，十年高卧乐羲皇。"
        ], 
        "title": "挽程尚书词", 
        "type": "律诗", 
        "yun": "阳"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "忆送双旌帝北门，岂知此别是终身。", 
            "项亭诗到鲜于锦，羊岘书来暖似春。", 
            "只有死当封晋魏，不令生得定燕秦。", 
            "世间荣事翻成屈，独抱功名向古人。"
        ], 
        "title": "程枢密父待制挽词二首 其一", 
        "type": "律诗", 
        "yun": "真"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "阜陵按射殿南闱，同执彫弓侍赭衣。", 
            "病我已逢明主赐，失公弥觉旧人稀。", 
            "旌旗北伐心徒在，香火西清梦已非。", 
            "不只只鸡无路去，亦知身世渐同归。"
        ], 
        "title": "程枢密父待制挽词二首 其二", 
        "type": "律诗", 
        "yun": "微"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "官闸嶒𡵓昼闭涂，商船嘈囐夜衔舻。", 
            "卧听篙子湾湾月，坐待州家急急符。", 
            "石罅漏泉鸣锦瑟，篷窗筛雨落玭珠。", 
            "梦魂不受重门隔，自著斑衣过练湖。"
        ], 
        "title": "七日吕城守闸", 
        "type": "律诗", 
        "yun": "虞"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "将军岭下见文丰，如入桃源路始通。", 
            "鸡犬人民有生意，田园池馆类华风。", 
            "柘林亹亹围深碧，荆树霏霏脱晚红。", 
            "更想书堂翠微里，闻将杂字教儿童。"
        ], 
        "title": "二十七日山行两日始见文丰村", 
        "type": "律诗", 
        "yun": "东"
    }, 
    {
        "author": "项安世", 
        "era": "宋", 
        "subtype": "七言律诗", 
        "text": [
            "初疑峡外更无天，自见文丰意释然。", 
            "复向牛头行乱石，便知鹤弄有平川。", 
            "两山开处成塘水，十里宽乡漫稻田。", 
            "一险一夷元物理，闲悲闲喜漫情牵。"
        ], 
        "title": "山行二十里至鹤弄岭又见息勒村", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠丝窣地裹晴绵，三月春空灞岸烟。", 
            "四下叶蕃如吐雪，一随风起欲漫天。", 
            "池心直作浮萍化，墄胔多将缺藓填。", 
            "恨落夕阳亭树晚，趁蜂趁蝶扑鞦韆。"
        ], 
        "title": "柳花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "碧玉轮张万叶阴，一皮一节笋抽金。", 
            "胚成黄穗如鱼子，朵作珠花出树心。", 
            "蜜渍可驰千里远，种收不待早春深。", 
            "蜀人事佛营精馔，遗得坡仙食木吟。"
        ], 
        "title": "棕榈花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "此种何奇等寿椿，吹香时借好风频。", 
            "细花当暑飞黄玉，密叶屯阴侍紫宸。", 
            "深樾暗埋巢鹊乳，纤蕤乱缀网蛛尘。", 
            "岁赛重结青青子，培拥皇基不老春。"
        ], 
        "title": "万年枝花", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绿罗摇曳郁梅英，袅袅柔条韡韡金。", 
            "荣萼有光倾日近，仙姿无语系春深。", 
            "盛传覆第承华喻，别纪遗恩芾木阴。", 
            "晚圃甚花堪并驾，周诗明写友于心。"
        ], 
        "title": "棣棠花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "种出海南谁为誇，嫣然无语送韶华。", 
            "何人何事入彼粲，倾国倾城非比花。", 
            "羞靥倚风遗素脸，烂香浥露逼青瓜。", 
            "开时气味起憎妒，牢掩篱门蚕妇家。"
        ], 
        "title": "大笑花", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "接夏连春秀可誇，东山云月满谁家。", 
            "浪埋纤刺翻晴锦，绡缀柔条熨暮霞。", 
            "海外有瓶还贮水，亭前无洞可藏花。", 
            "多年不拆黄封酒，莫向樽前说梦华。"
        ], 
        "title": "蔷薇花", 
        "type": "律诗", 
        "yun": "麻"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "始开已落谩芳菲，暗写东皇几夕晖。", 
            "傍树谁矜火燄异，对花自感壮年非。", 
            "红脂含蒂长枝劲，紫粉粘蕤老叶肥。", 
            "名占辛夷播方册，诗豪惟许少陵挥。"
        ], 
        "title": "木笔花", 
        "type": "律诗", 
        "yun": "微"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绿扇摇秋吐秀黄，宿根清傲雪和霜。", 
            "花能成实连茎脆，子可为房取蜜藏。", 
            "争爱广阴能障暑，谁知甘味亦充粮。", 
            "何人吟羡青青叶，如此山殽不得尝。"
        ], 
        "title": "芭蕉花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "缠粉花心吐腻英，根柔叶绉簇娉娗。", 
            "锦窼绣窟攒风日，绛节华旌列户庭。", 
            "五色种遗吴地秀，独醒人耀楚江灵。", 
            "年年重午家家有，桃柳菖蒲共一瓶。"
        ], 
        "title": "葵花", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "韵友相送春已遒，剪琼肌骨更娇柔。", 
            "画屏缭绕无风展，酒瓮丰腴有味留。", 
            "云洞悬枝疑雪蛹，雨墙引蔓走烟虬。", 
            "年年压倒看承架，又费山翁斫竹修。"
        ], 
        "title": "酴醾花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "花中近侍盛江都，艳朵低攒意态殊。", 
            "白傅词工谁续得，刘郎谱在可修无。", 
            "翻阶媚雨娇红软，压砌迎风醉粉腴。", 
            "二十四桥春事老，而今难觅玉盘盂。"
        ], 
        "title": "芍药花", 
        "type": "律诗", 
        "yun": "虞"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "芳友幽栖九畹阴，花柔叶劲怯深寻。", 
            "谢家毓取阶庭秀，屈子纫归泽国吟。", 
            "百卉混林尊异种，一清传世绝同心。", 
            "身悝风露甘修洁，谁托斯馨欲援琴。"
        ], 
        "title": "兰花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "大花香透已春过，莫妙春工点染多。", 
            "蜀地锦机裁色样，洛阳土脉蕴中和。", 
            "牙牌有字分奇品，金屋无人续艳歌。", 
            "明月天泽桥上晚，一声不奈杜鹃何。"
        ], 
        "title": "牡丹花", 
        "type": "律诗", 
        "yun": "歌"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "吹将二十四番愁，锦样群芳逐急流。", 
            "风信到花春自往，霜华著子晚谁收。", 
            "树攒密萼屯阴重，瓣落高枝缀藓稠。", 
            "霞外曾传香醉咏，莺莺未啭舌应柔。"
        ], 
        "title": "楝花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "后土花呈绝世祥，瑶姿琪艳著惟扬。", 
            "一株独擅无双誉，六月重开有异香。", 
            "描作画图尊地产，酿成花露敌天浆。", 
            "朱阑几曲围丛树，珠络悬虚翠凤翔。"
        ], 
        "title": "琼花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "如馆如城几艳丛，拒霜不觉老西风。", 
            "曼卿人见骑驴去，丁度仙游按辔空。", 
            "惆怅二公皆死谶，浅深十里尚秋红。", 
            "且图席地看花醉，肯羡豪家绣褥工。"
        ], 
        "title": "芙蓉花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "瘦叶浮根傍柳矶，水天秋色夕阳时。", 
            "晶晶红染累垂糁，袅袅凉摇软弱枝。", 
            "挼汁自能为酒母，托名谁制作风宜。", 
            "花开只熨溜翁眼，可奈渔翁醉不知。"
        ], 
        "title": "蓼花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "春沁幽花透骨清，矮窼殊迈百芳馨。", 
            "紫英四出醉娇粉，绿萼千攒簇巧丁。", 
            "自覆熏笼须闭户，谁栽锦伞都当庭。", 
            "昼眠不用熏沈水，梦落庐山九叠屏。"
        ], 
        "title": "瑞香花", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "雪缀柔枝冷未融，暗销尘境暑威隆。", 
            "根从海国分灵种，花逐仙娥下蕊宫。", 
            "珠络香悬风紧处，玉壶人在月明中。", 
            "直须第四番开过，都洒秋愁落翠丛。"
        ], 
        "title": "茉莉花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "红白花开委暮尘，野粮能疗野居贫。", 
            "长腰可抵丰年米，苍玉难资食肉人。", 
            "石钵柳槌研乳细，春苗秋实荐香新。", 
            "马前见此羁怀恶，强饭应钟万里身。"
        ], 
        "title": "罂粟花", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言排律", 
        "text": [
            "天封竹拂子，赠我意何勤。", 
            "白马惟馀鬣，苍蝇合避人。", 
            "柄双疑共产，身粉止留筋。", 
            "可鄙棕毛贱，堪同麈尾珍。", 
            "书斋添道气，入室许嘉宾。"
        ], 
        "title": "咏竹拂子谢潘可大", 
        "type": "排律", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言排律", 
        "text": [
            "句读从朱老，经书本释翁。", 
            "于蓝青所出，他石玉堪攻。", 
            "文启吾乡秀，心知百代崇。", 
            "推尊非苟合，议论自难同。", 
            "名节道乡峻，词章淮海雄。", 
            "诸公交赞誉，此老定磨砻。", 
            "旧祀儒宫侧，新祠佛寺东。", 
            "开山犹别子，传钵许宗风。", 
            "俎豆干戈后，诗书煨烬中。", 
            "千年期勿坏，印印此心通。"
        ], 
        "title": "壬辰正月胡子持孙平叔刘正仲诸友于雁苍建赤城先生祠赋唐律一十韵以纪其事", 
        "type": "排律", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言排律", 
        "text": [
            "我欣牟莟重，君喜菜花黄。", 
            "露浥齑菹味，风摇饼饵香。", 
            "均为资食品，乍可少羹汤。", 
            "若论充冬蓄，何如续夏粮。", 
            "书生有定禄，百瓮亦须尝。"
        ], 
        "title": "评花", 
        "type": "排律", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言排律", 
        "text": [
            "乡心趋老重，见说买山成。", 
            "静坐性情淡，孤眠滋味清。", 
            "樵人时识面，禅客共知名。", 
            "山色元无垢，溪声自不平。", 
            "池荷应足制，山蓣想堪羹。", 
            "九日如今近，思君出峡行。"
        ], 
        "title": "和韵寄胡山甫", 
        "type": "排律", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言排律", 
        "text": [
            "金线比方浑未尽，玉函收录尚多遗。", 
            "盈盈蜂蝶菩提叶，袅袅蜻蜓菡萏枝。", 
            "寒女有针缝不得，山人无衮补何为。", 
            "芝茎底事生庭砌，莼叶胡为上井湄。", 
            "剪綵不香难作实，垂丝著石便生儿。", 
            "莫轻小草沿幽僻，也有凌霜傲雪姿。"
        ], 
        "title": "金线草", 
        "type": "排律", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "西笑惟携插架书，雍容车骑不求都。", 
            "观光凤阙前踪在，寄恨鸰原往事徂。", 
            "喜见教忠跻显仕，勉从迎养涉修途。", 
            "新诗清婉追棠棣，乐孺当年共究图。"
        ], 
        "title": "叔父承事用先公旧韵作诗次韵和呈", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "下田弥望股清流，谋食谁言必本州。", 
            "且复种粳资口腹，早知籍稻载春秋。", 
            "携家便可随丰俭，仕国从今委去留。", 
            "饘粥粗供吾事济，寸心安静得休休。"
        ], 
        "title": "和元方寄若拙弟托觅颜渊之五十亩韵", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "逸气轩轩盖搢绅，后来之秀子其人。", 
            "文如范晔无空设，学似扬雄已大醇。", 
            "记问五花能夺簟，风标一角共传巾。", 
            "怪来吐句皆清警，胸次应无庾亮尘。"
        ], 
        "title": "蒙若拙见和复次韵", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "新稻翻匙羹芋魁，慇勤重客肯相陪。", 
            "醉归已彻重城漏，睡起应寻十日杯。", 
            "欲得杜康连榼至，因令毛颖寄辞来。", 
            "扶头往饷宜频釂，更喜输租罢与催。"
        ], 
        "title": "伏蒙孝立朝请同年赴九日燕集翌日以佳篇须酒谨依韵上谢", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "骊珠鱼目两无遗，卷帙深烦为析釐。", 
            "赋咏粗疏惭短笔，赓酬刻画赖连枝。", 
            "似闻警策眈佳句，何用编摩载恶诗。", 
            "敢请冠篇重作序，二难文采胜延之。"
        ], 
        "title": "迩日诗卷承若拙编为小集见示且有诗因次韵", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "携装过我路漫漫，聊命杯铛为禦寒。", 
            "漏月竹疏怜影碎，干霄楸老见根蟠。", 
            "城头飞屐千峰迥，楼角凭栏六幕宽。", 
            "尚欲相留过残腊，小园佳致雪中看。"
        ], 
        "title": "次韵景纯后圃宴集", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "奉留高客敢同黄，恃有亲亲与雁行。", 
            "乐孺诚宜赋棠棣，盘桓何畏啬槟榔。", 
            "敬通叔达无争论，法护僧弥各擅长。", 
            "二义周官如问得，且看姜被莫腾装。"
        ], 
        "title": "景纯到汝数日遽求别仆固不敢留客然宋伯举（轩）为兄苏勤道（大宁）为妇之兄遽见去似非人情辄赋是诗率二僚留之", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "五十之年岁又开，劾归不勇尚徘徊。", 
            "家徒四壁谢金埒，第乏一区惭玉杯。", 
            "彊欲安心师达磨，懒谈真我类投灰。", 
            "吾僚轻作经时别，犹喜民谣挽得回。"
        ], 
        "title": "懋南博士暂出回邑以盛藻见观谨依韵奉和二首 其一", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "公退萧閒闭息深，从来县谱用山阴。", 
            "威棱少霁髯垂几，才韵频将笔捶琴。", 
            "取急卧家聊小憩，捧符还郡却幽寻。", 
            "风流若把名香拟，堪作盈斤百和沉。"
        ], 
        "title": "懋南博士暂出回邑以盛藻见观谨依韵奉和二首 其二", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "剥啄欣闻夜叩关，相迎一笑解愁颜。", 
            "枉帆虽落十人后，过饭今成五郡间。", 
            "自役其身惭鞍掌，无求于世羡萧閒。", 
            "何如赴陇从招隐，却遣幽丛问小山。"
        ], 
        "title": "提宫工部兄携家见过辄成律诗二首上呈 其一", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "相逢虽幸慰暌离，忧患仍年触境悲。", 
            "琴与俱亡念同气，缶犹难击怆齐眉。", 
            "筋驽肉缓奔名懒，意广才疏见事迟。", 
            "只待归资堪问舍，一封投劾去追随。"
        ], 
        "title": "提宫工部兄携家见过辄成律诗二首上呈 其二", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一官随牒浪推移，不到名山二十期。", 
            "踊甓独存煨烬日，布金重见鼎新时。", 
            "旧游已起人琴恨，净供还增奁镜悲。", 
            "赖是一般官拓落，林泉深处得追随。"
        ], 
        "title": "福国讳日寿宁院作呈工部兄", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "稚节争名翰墨场，中年习隐水云乡。", 
            "遭时有幸常温饱，济世无能分退藏。", 
            "山色不于羁客秘，日华端为散人长。", 
            "身閒却笑东方朔，避世金门傲武皇。"
        ], 
        "title": "近辟禄隐轩建瓢饮亭季父以诗寄题和韵", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "许昌旧姓有文儒，得得西来过燕居。", 
            "访我肯题门有凤，馆君深愧食无鱼。", 
            "鄣泥难为清游惜，便面频将好句书。", 
            "尚遣雅才淹簿领，好贤谁赋卫干旟。"
        ], 
        "title": "次韵景纯见寄叙相从之乐", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "惭无才望照簪绅，剖竹藩房误长人。", 
            "堪笑为官常拓落，独知取友爱真醇。", 
            "吏休时著煎茶帽，客去今閒漉酒巾。", 
            "曷日清扬重会面，划开河汉涤心尘。"
        ], 
        "title": "奉酬景纯道中见寄之什", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "长须剥啄叩柴扃，令弟官清远寄声。", 
            "擿句已欣资艺圃，漱醪兼赖破愁城。", 
            "牵丝闻说恢材力，露板应连上姓名。", 
            "犹忆具区分袂处，孤帆一点怆离情。"
        ], 
        "title": "友乡寄谢并月波酒和其韵", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "世涂艰险动难谐，学士深居但柏斋。", 
            "紫翠当门流水过，碧鲜遮槛好风怀。", 
            "角巾家巷便高枕，手板公廷厌没阶。", 
            "天地百年真逆旅，谁能巧宦役筋骸。"
        ], 
        "title": "次韵叔才幽居二首 其一", 
        "type": "律诗", 
        "yun": "佳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "粗才濩落与时乖，湖海幽居一竹斋。", 
            "月径清游疑不夜，风窗高趣到无怀。", 
            "身閒有分白莲社，地禁无心红药阶。", 
            "只待匡庐官秩满，一章程奏乞残骸。"
        ], 
        "title": "次韵叔才幽居二首 其二", 
        "type": "律诗", 
        "yun": "佳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "影落邗沟是我家，端来吴地寄生涯。", 
            "蜗庐困卧身何择，蝶梦时归路不遐。", 
            "幽径任荒陶令菊，閒门聊莳邵侯瓜。", 
            "西还约醉中秋月，屈指同襟尚阻赊。"
        ], 
        "title": "次韵工部兄见寄三首 其一", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "文采清华自一家，行身所到讵能涯。", 
            "学该古昔仍知要，识造高明岂不遐。", 
            "英晤早明当道李，勤书频事镇心瓜。", 
            "似闻忧国头今白，法会无钱想尚赊。"
        ], 
        "title": "次韵工部兄见寄三首 其二", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "朱门十万一贫家，鼓枻西归怅未涯。", 
            "数米称薪嗟隐约，望云临水负幽遐。", 
            "清音且听雉登木，曲路任从蝇集瓜。", 
            "午饭萧然无脍鲤，须知滋味已能赊。"
        ], 
        "title": "次韵工部兄见寄三首 其三", 
        "type": "律诗", 
        "yun": "麻"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "委巷歌谣愧斐狂，雷门布鼓背生芒。", 
            "凤毛忽尔惊悬罄，鱼目真能引夜光。", 
            "义重肯为流俗变，意勤仍以古风将。", 
            "怪来巾笥多珍玩，获奉英游已五霜。"
        ], 
        "title": "次韵叔才以诗卷见还有作", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "溪山佳处不须招，未到心旌每动摇。", 
            "渐喜田园挽陶令，敢将笔砚伏君苗。", 
            "黑云含雨迷江馆，白鸟冲烟映市桥。", 
            "回首海宁惊谪梦，挽舟犹记笏垂腰。"
        ], 
        "title": "昌化紫霄阁次长老仲希赋", 
        "type": "律诗", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "奠食无劳合退休，君恩误付百花洲。", 
            "未温坐席已当去，偶带泥封得少留。", 
            "官意正如彊弩末，归心先问大刀头。", 
            "略无涓滴苏民隐，空使闾阎说旧侯。"
        ], 
        "title": "去南阳有日书怀二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "离吴州好冠西畿，左竹才交赋式微。", 
            "云巘遐观空杳霭，春郊细履负芳菲。", 
            "薄游颇似桑三宿，重到谁惊柳十围。", 
            "诺画诸僚皆府望，不容坐啸久焉依。"
        ], 
        "title": "去南阳有日书怀二首 其二", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "暂摆尘劳坐燕居，野人偏与世情疏。", 
            "马牛价杂慵钩距，凫鹜行多厌簿书。", 
            "同醉径须邀绿竹，盗香无复念红蕖。", 
            "不持黄卷来遮眼，可惜炎天化日舒。"
        ], 
        "title": "郡斋书怀", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "稚绿藉老红，政尔有馀妍。", 
            "万虑不作时，清朗见尧天。"
        ], 
        "title": "绿阴", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "影浸苍凉月，香随澹荡风。", 
            "露华初汎汎，秋思莫匆匆。"
        ], 
        "title": "荷亭", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "事过清眠足，心宽缓步宜。", 
            "古人无限事，烟蹙几修眉。"
        ], 
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝 其一", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "去鸟仍回白，残阳更借红。", 
            "伤今兵乱后，人醉不如枫。"
        ], 
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝 其二", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "白兔秋毫绽，青虫树色并。", 
            "兴亡谁与吊，聊复快新晴。"
        ], 
        "title": "丙子兵祸台温为烈宁海虽经焚掠然耕者不废丁丑粗为有秋但种秫者少以醉人为瑞物吾亦似陶靖节时或无酒雅咏不辍也八月初九日连日雷雨溪路阻绝山房岑寂此夕初霁浊酒新漉数酌竟步秋树阴潭鱼可数望前峰老枫数十株已无色白鸟飞翻去来是中有惠崇大年笔家人遣两力来迎因倒坐篮舆而归人或问之戏答曰吾日莫途远故倒行也记以三绝 其三", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "扫石坐花阴，花阴复满襟。", 
            "此时真昼锦，富贵亦何心。"
        ], 
        "title": "花下", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "露叶堕清响，隔烟闻暝舂。", 
            "夕岚那可拨，月照山重重。"
        ], 
        "title": "八月初十日夜露坐场圃新月半破前溪夜舂俯仰寥泬小儿子周在侧忽引翁袖曰月照山重也聊记其语", 
        "type": "绝句", 
        "yun": "冬"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "得势茅欺蕙，安居爵笑鸿。", 
            "吾年已如此，役役又西东。"
        ], 
        "title": "柘溪道中有感（时入城求免役）", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "菜花随麦长，田水入池平。", 
            "此景寻常有，何人自在行。"
        ], 
        "title": "即事", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "明月青松枝，幽人岩下步。", 
            "劝君早归来，草头已多露。"
        ], 
        "title": "题李唐松月", 
        "type": "绝句", 
        "yun": "遇"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "飞雾不成雨，幽人懒出溪。", 
            "落红双雉过，新绿一鹃啼。"
        ], 
        "title": "懒出", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "山深无横吏，客至气和平。", 
            "野寺鸣钟罢，安眠到五更。"
        ], 
        "title": "宿龟石寺", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "子任调和逸，吾当噬嗑劳。", 
            "生年虽后子，未老得先焦。"
        ], 
        "title": "齿酬舌赠", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "刚柔君不吐，冷热我须当。", 
            "铁石还销毁，吾今已久长。"
        ], 
        "title": "齿酬唇赠", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "一雪林屋净，二雪皋隰新。", 
            "三雪为瑞应，伊耆氏作春。"
        ], 
        "title": "白雪词四首 其一", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "濛濛接白云，皎皎混清月。", 
            "长歌古人句，山明望松雪。"
        ], 
        "title": "白雪词四首 其二", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "半空纷下鹤，千尺矫游龙。", 
            "再歌古人句，晴雪落长松。"
        ], 
        "title": "白雪词四首 其三", 
        "type": "绝句", 
        "yun": "冬"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "古人不可见，物色故依然。", 
            "二麦何人种，忍冻及丰年。"
        ], 
        "title": "白雪词四首 其四", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "独鸟怨遥夜，冷萤明远陂。", 
            "且弄碧萝月，莫问出山期。"
        ], 
        "title": "芗岩山居孟夏二十绝 其一", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "无色庭前石，无声石上琴。", 
            "此时寂寞意，千载有知音。"
        ], 
        "title": "芗岩山居孟夏二十绝 其二", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "凯风引柔蔓，时雨滋绿苔。", 
            "寂寞无一事，空壑生悲哀。"
        ], 
        "title": "芗岩山居孟夏二十绝 其三", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "晨霞冠山椒，夕虹饮涧曲。", 
            "熊蹯未入唇，羊胛早已熟。"
        ], 
        "title": "芗岩山居孟夏二十绝 其四", 
        "type": "绝句", 
        "yun": "屋"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "桑柘隐寒墟，牛羊杂乱石。", 
            "林果摇青黄，已纵飞鸟吃。"
        ], 
        "title": "芗岩山居孟夏二十绝 其五", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "钟声澄万室，月影散千林。", 
            "岑寂岩栖客，应观不转心。"
        ], 
        "title": "芗岩山居孟夏二十绝 其六", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "鸟鸣青溪中，人行綵虹外。", 
            "洗药归去来，声迹两幽晦。"
        ], 
        "title": "芗岩山居孟夏二十绝 其七", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "微泉静后闻，去鸟空中灭。", 
            "耳目吾不营，烟景相与悦。"
        ], 
        "title": "芗岩山居孟夏二十绝 其八", 
        "type": "绝句", 
        "yun": "屑"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "幽鸟时一啼，前峰晚来翠。", 
            "人语惨澹中，复向烟雨外。"
        ], 
        "title": "芗岩山居孟夏二十绝 其九", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "迢递川观明，氤氛夏条绿。", 
            "于焉冲抱盈，缅然散烦溽。"
        ], 
        "title": "芗岩山居孟夏二十绝 其十", 
        "type": "绝句", 
        "yun": "沃"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "绿树塞柴门，青山压茅宇。", 
            "遥遥望来峰，日夕多风雨。"
        ], 
        "title": "芗岩山居孟夏二十绝 其十一", 
        "type": "绝句", 
        "yun": "麌"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "蛙声合川隰，荷叶等阶除。", 
            "悠然故园思，今雨后何如。"
        ], 
        "title": "芗岩山居孟夏二十绝 其十二", 
        "type": "绝句", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "远水去微茫，近峰互明晦。", 
            "偶与农夫言，飞雨霭而至。"
        ], 
        "title": "芗岩山居孟夏二十绝 其十三", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "旭日原隰丽，积雨条枚新。", 
            "万物此萧散，宇宙一欠伸。"
        ], 
        "title": "芗岩山居孟夏二十绝 其十四", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "雉子行傍丛，鹿麑下饮涧。", 
            "近人固数惊，无心复远患。"
        ], 
        "title": "芗岩山居孟夏二十绝 其十五", 
        "type": "绝句", 
        "yun": "谏"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "种松为老伴，栽菊充岁粮。", 
            "新国苦长役，遗民怀故乡。"
        ], 
        "title": "芗岩山居孟夏二十绝 其十六", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "珍禽好毛羽，高飞不啄粟。", 
            "路旁挟弹儿，何自规其肉。"
        ], 
        "title": "芗岩山居孟夏二十绝 其十七", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "兹峰虎蛇善，月下人去来。", 
            "濯足瀑水源，山扉终夜开。"
        ], 
        "title": "芗岩山居孟夏二十绝 其十八", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "夕阳挂东峰，光色笼远树。", 
            "西峰急雨来，童子渡溪去。"
        ], 
        "title": "芗岩山居孟夏二十绝 其十九", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "雨云冒山头，晴云出坞口。", 
            "东峰有龙湫，雨我私百亩。"
        ], 
        "title": "芗岩山居孟夏二十绝 其二十", 
        "type": "绝句", 
        "yun": "有"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "院静泉声合，夜深虫语多。", 
            "近窗移素榻，攲枕见星河。"
        ], 
        "title": "秋夜", 
        "type": "绝句", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "软煖炉星火，新香甑雪糕。", 
            "老人消一睡，守岁为徒劳。"
        ], 
        "title": "除夕", 
        "type": "绝句", 
        "yun": "豪"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "惨澹芜城暮，萧疏野树寒。", 
            "登山不惮远，反恐下山难。"
        ], 
        "title": "游永庆寺", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "高树俯沧江，老屋隐乱石。", 
            "水深群鱼集，一网千尺碧。"
        ], 
        "title": "施元屏面 其一", 
        "type": "绝句", 
        "yun": "陌"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "渔翁不食鱼，爱换酒子吃。", 
            "临川羡鱼人，似喜网有得。"
        ], 
        "title": "施元屏面 其二", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "大山插洪澜，定是关仝笔。", 
            "缣素不能永，壁石写雄逸。"
        ], 
        "title": "题零陵石屏 其一", 
        "type": "绝句", 
        "yun": "质"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "青峰插天隅，淡月如可吸。", 
            "江流疑有声，孤舟舞蓑笠。"
        ], 
        "title": "题零陵石屏 其二", 
        "type": "绝句", 
        "yun": "缉"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "大山如大国，小山如小邦。", 
            "低树无附丽，洪涛恣舂撞。"
        ], 
        "title": "题零陵石屏 其三", 
        "type": "绝句", 
        "yun": "江"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "大浪所簸摇，青山为俯仰。", 
            "云何峰外雪，亦与相下上。"
        ], 
        "title": "题零陵石屏 其四", 
        "type": "绝句", 
        "yun": "养"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "万事一鸱酒，平生几蟹螯。", 
            "悲秋仍送远，怀古更登高。"
        ], 
        "title": "九日", 
        "type": "绝句", 
        "yun": "豪"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "尊贵三公府，匆忙举子装。", 
            "周官那可见，唐制自难忘。", 
            "夕照深宫里，西风大道旁。", 
            "蝉鸣犹未悟，但报早秋凉。"
        ], 
        "title": "槐花", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "牟麦未全黄，和灰熟煮香。", 
            "嚼来冰响齿，咽下露生吭。", 
            "肉似鸡头韧，形疑鲎子长。", 
            "食芹应配美，吾欲献君王。"
        ], 
        "title": "有田妇献水麦甚美不知滹沱玉食曾有此否感怅作诗", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "乱后归田好，残生似可延。", 
            "馀花恋馀景，新麦起新烟。", 
            "𤱶浍藏科斗，园林带杜鹃。", 
            "妻孥共甘苦，一醉慰饥年。"
        ], 
        "title": "喜食新麦", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夜雨流如涧，春风响似雷。", 
            "千愁芳草远，一笑百花开。", 
            "白发痴贪酒，昏眸懒上台。", 
            "怀人不可见，应棹剡船回。"
        ], 
        "title": "春日怀帅初", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "黄菊一瓶酒，青山四壁书。", 
            "吾年馀几许，天意复何如。", 
            "寒日沙禽并，风霜野果疏。", 
            "山城询故旧，十九是丘墟。"
        ], 
        "title": "八月十九日得董正翁寺丞书兵疫后城中故旧十丧八九怆怀久之顾我已多幸矣", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "鹊立碧峰远，鸡啼清昼宽。", 
            "青苔留客醉，白发借书看。", 
            "方枕藤花软，一瓶丹井寒。", 
            "此时无二事，藜杖共盘桓。"
        ], 
        "title": "溪上小憩", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "桑柘疏时补，篁茅密处删。", 
            "水边黄叶路，雨外夕阳山。", 
            "一鸟自啼足，两牛相对闲。", 
            "山翁留壁记，子丑话时艰。"
        ], 
        "title": "种麦后栽补桑柘至田家憩息", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "去矣两黄鹄，归与一老翁。", 
            "秋虫阴雨里，夕鸟水云中。", 
            "今古唯愁在，乾坤总幻空。", 
            "诗成无寄处，沙上伫来鸿。"
        ], 
        "title": "有怀寄二林", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "往事沄沄逝，新愁衮衮生。", 
            "风来看木末，月上候潮声。", 
            "偶鸟分枝泊，邻蛩护穴鸣。", 
            "洗忧思学易，闻尔著书成。"
        ], 
        "title": "有怀寄正仲", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "流水故人尽，荒村落叶多。", 
            "空馀老矍铄，全是病维摩。", 
            "齿落不知味，眼花应有魔。", 
            "百年聊尔尔，千载欲如何。"
        ], 
        "title": "百年", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "向老工诗句，残春尽树花。", 
            "君来相映发，吾得减咨嗟。", 
            "著帽风前侧，挥毫醉后斜。", 
            "避尘如避虎，篱外便云遮。"
        ], 
        "title": "与正仲同游故园", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "借问真游趣，华胥路不赊。", 
            "青黄随涧柳，红白任岩花。", 
            "适意弦歌鸟，无私鼓吹蛙。", 
            "秋风榛子熟，撒雹散林鸦。"
        ], 
        "title": "题正仲真游园", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "长物乌皮几，宜人白氎裘。", 
            "晓霜花口噤，午雨柳绵收。", 
            "毛发匆匆变，光阴冉冉休。", 
            "直须瓜芡熟，长枕卧清秋。"
        ], 
        "title": "晓寒独立红茶花下", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "饱暖无他事，天心亦易回。", 
            "缫车翻急瀑，麦磨响轻雷。", 
            "履辟行泥笋，衣蒸过雨梅。", 
            "荒村断鱼肉，随兴酌山杯。"
        ], 
        "title": "田家即事", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "众花皆可喜，最好是灯花。", 
            "好结无风屋，偏生有庆家。", 
            "案头生瑞菌，火里养丹砂。", 
            "清夜开樽看，山人被诏加。"
        ], 
        "title": "灯花", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春去花亦去，何如见此花。", 
            "青山飞霭合，白日乱烟遮。", 
            "望月惟昏镜，看书似隔纱。", 
            "潇湘闻夜雨，此景属谁家。"
        ], 
        "title": "前所（原缺，据《永乐大典》卷五八四○补）咏诸花皆托物以赋者尔未若眼花乃吾身之花岂得遗乎", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "到此于今四，情深即故乡。", 
            "新松知改径，旧竹不依行。", 
            "平施天犹病，周回日载阳。", 
            "邻人馈鸡黍，厚意未能偿。"
        ], 
        "title": "己丑正月二十四日避地盐楹入省坑存思庵和旧韵 其一", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "雪蕻羊羔白，菘芽栗肉黄。", 
            "为谁端有此，正尔未能忘。", 
            "觉后心无愠，修来面有光。", 
            "道人参妙趣，一炷石炉香。"
        ], 
        "title": "己丑正月二十四日避地盐楹入省坑存思庵和旧韵 其二", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "去家无十里，过岭即他乡。", 
            "避地身三到，伤时泪数行。", 
            "高檐齐古树，新屋背斜阳。", 
            "我欲相邻住，青山志未偿。"
        ], 
        "title": "七月望日避地省坑存思庵留题时章林出白石可为水晶有旨差路县官同金玉提举差夫取凿又宿兵守之吏卒旁午指予为上户求鸡羊酒米油铁无以应其求且不堪其屡也来避于此予念自丁丑之乱至此凡三避矣僧旧屋更新怅然有感因赋之", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "朱朱石榴树，白白水栀花。", 
            "振鹭青溪客，迁莺碧柳家。", 
            "衰年新旅食，小雨梦京华。", 
            "贫有杯中物，宾来未用赊。"
        ], 
        "title": "会计家酿得十石日饮三升可周一岁是日一饮成醉", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山寒猿梦断，地远雁魂归。", 
            "猎火云中树，渔榔月下矶。", 
            "官梅撩技痒，池草见天机。", 
            "百岁风前烛，收心坐翠微。"
        ], 
        "title": "收心", 
        "type": "律诗", 
        "yun": "微"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "百粤喧哗外，三江指顾中。", 
            "耕桑遗俗在，草木故城空。", 
            "近泽知田美，多鱼验海丰。", 
            "由来形势地，越绝控辽东。"
        ], 
        "title": "和马粹老四明杂诗聊纪里俗耳十首 其一", 
        "type": "律诗", 
        "yun": "东"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "澄水铺千练，平山伏万犀。", 
            "月桥莲棹小，春圃酒旗低。", 
            "蓬岛云长在，桃源客不迷。", 
            "风流未寂寞，游屐半香泥。"
        ], 
        "title": "和马粹老四明杂诗聊纪里俗耳十首 其二", 
        "type": "律诗", 
        "yun": "齐"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "御史平囚日，郎中渡母年。", 
            "丰碑推笔妙，孤冢枕城偏。", 
            "白鹤空寥泬，黄蒿尚蔓延。", 
            "九原如可作，执驭故忻然。"
        ], 
        "title": "和马粹老四明杂诗聊纪里俗耳十首 其三", 
        "type": "律诗", 
        "yun": "先"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "箔蚕迎豆熟，江雪伴梅消。", 
            "抵虎螯经夏，跳沙蛤趁潮。", 
            "酒罂双印贵，药肆万金饶。", 
            "未觉西风远，三溪好采樵。"
        ], 
        "title": "和马粹老四明杂诗聊纪里俗耳十首 其四", 
        "type": "律诗", 
        "yun": "萧"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "巷陌随桥曲，闾阎占水穷。", 
            "郡楼孤岭对，市港两潮通。", 
            "春暖鸡鸣岙，秋寒鸭信风。", 
            "家家人富足，击壤与吾同。"
        ], 
        "title": "和马粹老四明杂诗聊纪里俗耳十首 其五", 
        "type": "律诗", 
        "yun": "东"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "岁熟禾论𥟈，人归夜击钟。", 
            "金澄沙底水，龙卧井边峰。", 
            "香火常存社，渔盐每夺农。", 
            "年来缣帛贱，砧杵万家舂。"
        ], 
        "title": "和马粹老四明杂诗聊纪里俗耳十首 其六", 
        "type": "律诗", 
        "yun": "冬"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "稻饭雪翻白，鱼羹金斗黄。", 
            "鲒埼千蚌熟，花屿一村香。", 
            "海近春蒸湿，湖灵夜放光。", 
            "北窗休寄傲，大隐即吾乡。"
        ], 
        "title": "和马粹老四明杂诗聊纪里俗耳十首 其七", 
        "type": "律诗", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "禽孝传居俗，风痴动浃旬。", 
            "灵鳗旱天雨，圣米歉年莼。", 
            "江涨长如海，冬温恰似春。", 
            "鸡豚追伏腊，行路亦情亲。"
        ], 
        "title": "和马粹老四明杂诗聊纪里俗耳十首 其八", 
        "type": "律诗", 
        "yun": "真"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "佛磬云中寺，樵歌郭里湖。", 
            "城居荫杨柳，野寇息萑蒲。", 
            "巫语传杯珓，渔蓑入画图。", 
            "幽香满花谷，不趁雪霜枯。"
        ], 
        "title": "和马粹老四明杂诗聊纪里俗耳十首 其九", 
        "type": "律诗", 
        "yun": "虞"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "莲阁红堪掣，兰池静不流。", 
            "梯航纷绝徼，冠盖错中州。", 
            "草市朝朝合，沙城岁岁脩。", 
            "两前茶更好，半属贾船收。"
        ], 
        "title": "和马粹老四明杂诗聊纪里俗耳十首 其十", 
        "type": "律诗", 
        "yun": "尤"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "地占灵龟背，山横小屿头。", 
            "一桥云借路，双沼月分秋。", 
            "竹影摇虚室，松烟著晓楼。", 
            "残钟谁共听，空籁更飕飕。"
        ], 
        "title": "题福源院", 
        "type": "律诗", 
        "yun": "尤"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "竹砌缘寒渚，松蹊藉绿苔。", 
            "楼台隔林见，花木带云开。", 
            "溪旱常流水，峰青自隐雷。", 
            "月华几万顷，谁掉酒船来。"
        ], 
        "title": "题尊教院", 
        "type": "律诗", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "龙护空堂钵，云笼古殿灯。", 
            "经窗僧待月，茶井客敲冰。", 
            "惊雁回峰影，疏星亚塔层。", 
            "心清更无睡，未羡杜郎能。"
        ], 
        "title": "香山野步二首 其一", 
        "type": "律诗", 
        "yun": "蒸"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "空涧寒探月，高斋客聚星。", 
            "霜分破窗白，山献隔帘青。", 
            "窥水知僧定，占云识地灵。", 
            "时时惊鹤梦，木叶下危亭。"
        ], 
        "title": "香山野步二首 其二", 
        "type": "律诗", 
        "yun": "青"
    }, 
    {
        "author": "舒亶", 
        "era": "宋", 
        "subtype": "五言律诗", 
        "text": [
            "三月桃源路，先生安在哉。", 
            "青衫尚颜色，蜂蝶已尘埃。", 
            "白鹤山云暗，金鸡洞锁开。", 
            "神游追不返，峦岳自崔嵬。"
        ], 
        "title": "题桃源书院", 
        "type": "律诗", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "曾是谈经一草堂，千年金碧欲飞飏。", 
            "顶峰有路青天近，绝壑无尘赤日凉。", 
            "月底露惊猿鹤梦，云中风动薜萝香。", 
            "芝𥰭茶灶平生念，遥谢仙人白羽觞。"
        ], 
        "title": "和游栖真寺见寄", 
        "type": "律诗", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "金碧楼台阁暮烟，彩虹双影卧漪涟。", 
            "云铺物外无尘地，月满人间不夜天。", 
            "细柳千门维画舸，华灯两岸度鸣弦。", 
            "清狂亦有黄冠客，不负仙人载酒船。"
        ], 
        "title": "和西湖即席二首 其一", 
        "type": "律诗", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "十洲风籁韵笙箫，疑有仙人燕碧桃。", 
            "影逼银河星半堕，气吞月窟兔争豪。", 
            "九秋波浪沙鸥狎，万古声名钓艇高。", 
            "却恨何须明似镜，空令志士泣霜毛。"
        ], 
        "title": "和西湖即席二首 其二", 
        "type": "律诗", 
        "yun": "豪"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "何人仗锡过千峰，雨里风烟转不穷。", 
            "暗壑水声清决决，深岩花气湿濛濛。", 
            "遥知雪岭开亭近，旧说云乡有路通。", 
            "自恨青鞋踏城郭，仙游长在梦魂中。"
        ], 
        "title": "雨中游仗锡", 
        "type": "律诗", 
        "yun": "东"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "去路鶱腾逼紫霄，何年凫舄堕王乔。", 
            "暗峰藏雨皆龙窟，灵草含霜半药苗。", 
            "已觉山衣云扑扑，还疑风鬓雪潇潇。", 
            "扪萝更上岧峣顶，下视沧溟百水潮。"
        ], 
        "title": "游云湖过香山偶成二首 其一", 
        "type": "律诗", 
        "yun": "萧"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "尘境回头隔圣凡，参差叠嶂巧如镵。", 
            "归云堕碧粘僧屐，落叶飘红上客衫。", 
            "果熟遥看猿渡涧，风号定想虎离岩。", 
            "长天自有无穷景，未信西冈日半衔。"
        ], 
        "title": "游云湖过香山偶成二首 其二", 
        "type": "律诗", 
        "yun": "咸"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "坞云过雨翠成堆，天淡平湖一鉴开。", 
            "万木号风韵丝竹，千峰带月上池台。", 
            "静无俗驾金铺地，閒有高人玉满杯。", 
            "闻道碧桃看欲发，刘郎何事不归来。"
        ], 
        "title": "和刘谊翁留题惠安二首 其一", 
        "type": "律诗", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "十里松行翠插天，暗溪嫩草尚芊绵。", 
            "笙歌自满萧郎宅，琴鹤空随贺老船。", 
            "未分旧游云寂寞，遥知归梦蝶联翩。", 
            "故山幸好宜回首，还见人间换一年。"
        ], 
        "title": "和刘谊翁留题惠安二首 其二", 
        "type": "律诗", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "洗出烟华紫翠匀，再将绝景付重闉。", 
            "千山有影螺垂地，一水无尘镜照人。", 
            "香溅钓筒萍雨夜，绿摇花坞柳风春。", 
            "杖藜尽日沧浪兴，时有幽人岸白纶。"
        ], 
        "title": "和新开西湖十洲之（原缺，据诗文存补）什", 
        "type": "律诗", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "绿玉手持寻五岳，正应未识海边洲。", 
            "倚栏花木参差见，对岸笙歌次第游。", 
            "烟霁多疑九峰晓，波平全胜六鳌浮。", 
            "仙风坐隔红尘路，消得丹青诧此州。"
        ], 
        "title": "秋宴十洲阁", 
        "type": "律诗", 
        "yun": "尤"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "参天松柏绿阴阴，古佛岩前一路深。", 
            "猿鸟不惊如有旧，云山相对自无心。", 
            "数泓寒水云藏雨，十里轻沙地布金。", 
            "杖屦更知非世境，上方日日海潮音。"
        ], 
        "title": "和楼试可游育王", 
        "type": "律诗", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "地吞越绝海分深，渺渺平流万马骎。", 
            "早晚渡江潮有信，往来鸥鸟客无心。", 
            "寒空倒影千山动，暖日澄波万籁沉。", 
            "安用鱼龙閒养鬣，平时春雨自成霖。"
        ], 
        "title": "题鄞江", 
        "type": "律诗", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "石眼双开白欲漫，潺湲更傍碧琅玕。", 
            "地饶爽气全无滓，天借灵源两不乾。", 
            "晓月自分云外润，午茶谁斗雪中寒。", 
            "孝先多睡相如渴，始把清甘乞取看。"
        ], 
        "title": "题西山双乳泉", 
        "type": "律诗", 
        "yun": "寒"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "绕塔想曾随白马，蟠泥故复傍金沙。", 
            "旱天霹雳长平地，乐岁污邪每满车。", 
            "受赐由来千里境，论封消得万人家。", 
            "朱门便是金涂榜，未负风云在一涯。"
        ], 
        "title": "题灵鳗庙三首 其一", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "绝境朱丹新栋宇，深山灵响杂蚖蛇。", 
            "黄金地底应千岁，甘雨人间几万家。", 
            "西域不劳方士咒，南州重识使君车。", 
            "老农争赛丰年社，古木萧萧自晓鸦。"
        ], 
        "title": "题灵鳗庙三首 其二", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "亘古人间蒙润泽，数泓云底贮清泠。", 
            "功将名并山无泐，道与人尊地转灵。", 
            "晓殿千家供香火，旱天万里入风霆。", 
            "谁知别有醍醐味，行路憧憧半未醒。"
        ], 
        "title": "题灵鳗庙三首 其三", 
        "type": "律诗", 
        "yun": "青"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "千古神僧旧石扃，清风如在地还灵。", 
            "溪形偃月无穷碧，山气当云不改青。", 
            "叶熟猿猱时啸聚，锡飞岩穴尚芳馨。", 
            "西来祖意谁人问，老柏森森翠满庭。"
        ], 
        "title": "题香山汤禅师", 
        "type": "律诗", 
        "yun": "青"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "由来去住不相关，赢得随缘到处閒。", 
            "笑出海云飞一锡，行分江月过千山。", 
            "微言定许谁人叩，胜事偏于俗士悭。", 
            "咫尺蒙堂隔霄壤，城东搔首只空还。"
        ], 
        "title": "题蒙堂", 
        "type": "律诗", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "别移宝所出埃尘，无限金光欲照人。", 
            "斤斧不惊龙象伏，栋梁特地水云新。", 
            "千峰坐断人间路，一榻分来月里身。", 
            "更看须弥师子座，未饶摩诘妙通神。"
        ], 
        "title": "题翠岩丈室", 
        "type": "律诗", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "郢匠犹来巧运斤，清光那复隔纤尘。", 
            "九秋万里云头路，半夜千峰顶上人。", 
            "坐见乾坤入肝胆，陡惊草木亦精神。", 
            "应怜赤水寻珠客，白日茫茫尚问津。"
        ], 
        "title": "题明月堂", 
        "type": "律诗", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "山农未用踏沟车，一穴灵泉荫万家。", 
            "香积从今饱檀施，会看讲夜落天花。"
        ], 
        "title": "题宝林院琼阇黎房", 
        "type": "绝句", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "抱山重屋两回廊，杉桧如云百尺长。", 
            "香火它年谁第一，老师辛苦顶如霜。"
        ], 
        "title": "题法喜院是院一瓦一木皆自能师手而师丈室惟布衾木枕无复长物即之坐庞眉皓顶泊然似不能言者无乃真有道者耶 其一", 
        "type": "绝句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "了无情解作攀缘，一钵三衣只兀然。", 
            "坐对青山不知老，学人休问祖师禅。"
        ], 
        "title": "题法喜院是院一瓦一木皆自能师手而师丈室惟布衾木枕无复长物即之坐庞眉皓顶泊然似不能言者无乃真有道者耶 其二", 
        "type": "绝句", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "千峰下视尽儿孙，仙事寥寥不可闻。", 
            "长作人閒三月雨，请看肤寸岭头云。"
        ], 
        "title": "太白峰", 
        "type": "绝句", 
        "yun": "文"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "何年杖锡此徘徊，天上真官为我来。", 
            "芝圃鹤归香火冷，石基空锁旧莓苔。"
        ], 
        "title": "太白庵", 
        "type": "绝句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "诡形迥与万山殊，空洞由来一物无。", 
            "直恐虚心自天意，人间穿凿枉工夫。"
        ], 
        "title": "玲珑岩", 
        "type": "绝句", 
        "yun": "虞"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "渊明休弄没弦琴，混沌中含太古音。", 
            "闻说几回风雨夜，四山浑作老龙吟。"
        ], 
        "title": "响石", 
        "type": "绝句", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "灵踪聊寄数峰云，雨意含云白昼昏。", 
            "不用高僧时咒钵，一泓长贮万家村。"
        ], 
        "title": "龙池", 
        "type": "绝句", 
        "yun": "元"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "一啸风从空谷生，直教平地作沧溟。", 
            "灵山不与江心比，谁会茶仙补水经。"
        ], 
        "title": "虎跑泉", 
        "type": "绝句", 
        "yun": "青"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "苍崖绝壁印苔痕，陈迹千年尚似新。", 
            "杖履纷纷走南北，几人不是刻舟人。"
        ], 
        "title": "佛迹", 
        "type": "绝句", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "高僧终是笑凭栏，亦似无心懒出山。", 
            "几度海风吹散雨，坐看彩翠落人间。"
        ], 
        "title": "临云阁", 
        "type": "绝句", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "隔水岩花红浅深，花边相对语幽禽。", 
            "管弦不到山閒耳，谁会凭栏此日心。"
        ], 
        "title": "春乐轩", 
        "type": "绝句", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "云过千溪月上时，雪芦霜苇冷相依。", 
            "正缘野性如僧癖，肯为游鱼下钓矶。"
        ], 
        "title": "宿鹭亭", 
        "type": "绝句", 
        "yun": "微"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "水绕陂田竹绕篱，榆钱落尽槿花稀。", 
            "夕阳牛背无人卧，带得寒鸦两两归。"
        ], 
        "title": "村居", 
        "type": "绝句", 
        "yun": "微"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "荐尽春园晓焙寒，灵踪留待使君看。", 
            "寒泉冷结花纹细，玉椀香收雪点乾。"
        ], 
        "title": "罗汉阁煎茶供应", 
        "type": "绝句", 
        "yun": "寒"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "不见风流李谪仙，彩笺谁继碧云篇。", 
            "黄花零落芙蓉老，惟有青山似去年。"
        ], 
        "title": "秋日登中山怀道人", 
        "type": "绝句", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "茅君失却三神鹤，王母应添五色麟。", 
            "草木未春花事动，乾坤不夜月华新。"
        ], 
        "title": "咏雪", 
        "type": "绝句", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "天风吹散赤城霞，染出连云万树花。", 
            "误入醉乡迷去路，旁人应笑却还家。"
        ], 
        "title": "梦入天台", 
        "type": "绝句", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "不管霜毛不贷人，一年旧了一年新。", 
            "山窗未晓闻山乐，可是梅花漏世春。"
        ], 
        "title": "题明觉寺在在堂十二首 其一", 
        "type": "绝句", 
        "yun": "真"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "风吹雨脚细于丝，泠暖浑如寒食时。", 
            "不待千山消尽雪，小红已到杏花枝。"
        ], 
        "title": "题明觉寺在在堂十二首 其二", 
        "type": "绝句", 
        "yun": "支"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "沙溪过雨半清浑，径石高低带雪痕。", 
            "又见山农话春事，腰镰两两唤儿孙。"
        ], 
        "title": "题明觉寺在在堂十二首 其三", 
        "type": "绝句", 
        "yun": "元"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "断桥高下路横斜，隔水人烟四五家。", 
            "雨后一枝红带雪，风流不道有岩花。"
        ], 
        "title": "题明觉寺在在堂十二首 其四", 
        "type": "绝句", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "一溪高自扑岩来，寺在岩腰水抱回。", 
            "林下老僧相顾笑，柴门今始为君开。"
        ], 
        "title": "题明觉寺在在堂十二首 其五", 
        "type": "绝句", 
        "yun": "灰"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "高低深浅逐阴晴，一簇林峦画不成。", 
            "谁道青山怕云点，白云点处转分明。"
        ], 
        "title": "题明觉寺在在堂十二首 其六", 
        "type": "绝句", 
        "yun": "庚"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "四山面面玉成围，只许閒云去又归。", 
            "更有小轩人不到，落花狼籍点苔衣。"
        ], 
        "title": "题明觉寺在在堂十二首 其七", 
        "type": "绝句", 
        "yun": "微"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "只见青山无水声，到头耳目未全清。", 
            "年来赏遍江东寺，才入今宵睡未成。"
        ], 
        "title": "题明觉寺在在堂十二首 其八", 
        "type": "绝句", 
        "yun": "庚"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "六国干戈擅霸图，先生谈笑有工夫。", 
            "不知当日纵横梦，曾识水声山色无。"
        ], 
        "title": "题明觉寺在在堂十二首 其九", 
        "type": "绝句", 
        "yun": "虞"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "榛棘丛中旧草堂，千年谁复辨兴亡。", 
            "累累付与张仪印，珍重空中一炷香。"
        ], 
        "title": "题明觉寺在在堂十二首 其十", 
        "type": "绝句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "枉将风月恼肝脾，懒复雕镌出小诗。", 
            "昼日焚香面山坐，捲帘时与夜僧棋。"
        ], 
        "title": "题明觉寺在在堂十二首 其十一", 
        "type": "绝句", 
        "yun": "支"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "小白山前大白山，两山强坐属僧閒。", 
            "何时卜筑三椽地，黄帽青鞋日往还。"
        ], 
        "title": "题明觉寺在在堂十二首 其十二", 
        "type": "绝句", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "白云堆里笑呵呵，上接天衢不较多。", 
            "翠锁亭台山月冷，香风吹裓尽莎罗。"
        ], 
        "title": "上雪窦山奉慈禅院", 
        "type": "绝句", 
        "yun": "歌"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "一峰傍倚两山朝，云里龙孙响佩瑶。", 
            "长与幽人发高兴，不辞雨雪过溪桥。"
        ], 
        "title": "题崇福禅院二首 其一", 
        "type": "绝句", 
        "yun": "萧"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "龛灯隐隐夜初分，落果猿啼枕上闻。", 
            "客梦欲成成不得，一窗残月半床云。"
        ], 
        "title": "题崇福禅院二首 其二", 
        "type": "绝句", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "寒窗送曙鸡一鸣，寻山蓐食天初晴。", 
            "水口溪穷为停棹，步携东坦仍添丁。", 
            "虎头岩高山色好，竹舆遥睇眼为青。", 
            "花濑濛濛胜紫气，微花拂衽闻芳馨。", 
            "岌峨悬臼与天接，脚力欲趁飞猱轻。", 
            "此邦佳处遍寻陟，夫差所顾独未经。", 
            "兹游野服穿不借，自胜五马仍双旌。", 
            "忆昔贞元守修贡，木瓜堂庑辉山扃。", 
            "两邦歌舞竞姝丽，谷雨不许遨头醒。", 
            "只今金沙杂榛莽，空照华发垂星星。", 
            "近涧喧豗泉㶁㶁，远峰娇腻云英英。", 
            "山僧意勤苞紫笋，倾盖一笑无平生。", 
            "息黥补劓有甘寝，梦觉起作游山行。"
        ], 
        "title": "同道祖及子舍游茶山归因成", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "吾庐新筑薰风堂，其下方池手亲掘。", 
            "畚插初无邻里相，垠隅那有波澜阔。", 
            "旱涸俄惊拆龟兆，灌输未免翻龙骨。", 
            "街南大浸卷滔滔，巷北小渠来汨汨。", 
            "胶杯忽觉水痕涨，抱瓮免嗟人力竭。", 
            "已怜红芰浃枯荄，更喜赪鳞救濡沫。", 
            "幽居胜事快先睹，上客高轩为轻出。", 
            "蛟龙好在且泥蟠，他年岂复池中物。"
        ], 
        "title": "新池水涸股引于前溪辱道祖来观", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "身閒那赠绕朝策，来作菁山数旬客。", 
            "结庵痛谢九流宾，轻重嫌人分履屐。", 
            "才通箭道菖蒲潭，幼舆政合居山岩。", 
            "斗健更须升绝顶，接天巨浸浮东南。", 
            "从来不办王济癖，石磴骑危甘脚历。", 
            "欲将土木化荆榛，坐叹清风来入室。", 
            "练裙葛帔居山村，共怪膏粱相国孙。", 
            "祝鸡为邻言不食，自此相从煮白石。"
        ], 
        "title": "初得庵基于青山用立方韵请道祖同赋", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "人言不饮第一策，况我携贫来作客。", 
            "破衣任笑频见肘，断鞋不办时新屐。", 
            "公材公望非丁潭，世人谁许瞻岩岩。", 
            "豺狼满道生理窄，立锥方卜南山南。", 
            "十年丘壑几成癖，澄怀坐想真历历。", 
            "难希蒋诩开三径，且学陈蕃事一室。", 
            "时危花柳自村村，未害含饴仍弄孙。", 
            "淡饭且安禅悦食，储钱更买奇礓石。"
        ], 
        "title": "道祖见和复赋一首", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "至后金柔伏日三，旱气焚宣势如惔。", 
            "火井涌沸烟生岚，鹤发遗老素未谙。", 
            "我居濒泽深眈眈，修廊飞庑贤僧庵。", 
            "薰然好风来自南，如甘露门开瞿昙。", 
            "如客怀冰吐清谈，有亭自雨临深潭。", 
            "不假凉草生毵毵，天日炎赫反所贪。", 
            "我穷储无石与甔，枵然饥腹空婪酣。", 
            "后皇矜怜百不堪，免使熟烂聊包涵。", 
            "王城衮衮穿朝衫，跨马挥汗流朱蓝。", 
            "独逃靡盬侍鱼泔，坐享逸乐扪心惭。"
        ], 
        "title": "大暑新居纳凉和小子韵", 
        "type": "古风", 
        "yun": "覃"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "山村艰食宇昼合，斋钵相呼坐僧榻。", 
            "今朝瘦羊忽入馔，云是馂馀彻膢腊。", 
            "年大才疏合退休，尚玷恩华只自羞。", 
            "赏延亹亹来踵武，命服童孙尚羁午。"
        ], 
        "title": "用立方韵二首 其一", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "仕宦由来须遇合，未遇杜门宁穴榻。", 
            "尊无泛蚁浪经春，突有悬貆偶乘腊。", 
            "郡印还官得小休，桑枢席门何足羞。", 
            "幽居不羡裴掌武，绿野堂前桥号午。"
        ], 
        "title": "用立方韵二首 其二", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "吾儿玄学师老怀，严持月六八关斋。", 
            "新来五辛不入口，坐使妻叹生不谐。", 
            "自言丈室净名量，惟期禅侣来存访。", 
            "栗里岂独尊常空，亦乏秦声乱舂相。", 
            "朝来天雨瑶花霏，句如连璧来交辉。", 
            "鹿柈茶果亦易具，不尔恐致膏肓讥。", 
            "幻界政应频燕喜，酒尽为谋当更起。", 
            "趋庭为尔复缓颊，一杯既空难但已。"
        ], 
        "title": "立方辟小阁附火兴之侄作诗劝会客次韵", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "葛翁携葛姓，小愒葛桥边。", 
            "葛泉出萝葛，一派自潺湲。", 
            "咫尺葛山观，金丹问葛仙。", 
            "耳孙忝瓜葛，行隐葛山巅。"
        ], 
        "title": "题庵壁", 
        "type": "古风", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "清香画戟，戟燕儒流，场籍英材喜博收。", 
            "奋袖谈辞争落落，抠衣矩步更秋秋。", 
            "新篇奖激华如衮，公议归怀缀若旒。", 
            "蕊榜登荣即从政，定知果艺过由求。"
        ], 
        "title": "次韵祝守康鹿鸣宴赠诸先辈 其一", 
        "type": "古风", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "江南黄䳺飞满野，徐熙画此何为者。", 
            "百年幅纸无所直，公每玩之常在把。"
        ], 
        "title": "跋黄鲁直画（一作王安石诗）", 
        "type": "古风", 
        "yun": "马"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "快雨霁亭千，晴曦作春妍。", 
            "邻曲饶胜士，共开浮枣筵。", 
            "中流惬啸咏，隐浪金壶偏。", 
            "红芰初出水，捧剑疑来前。", 
            "缅怀兰亭会，七百八十年。", 
            "可怜右军痴，生死情缠绵。", 
            "由来彭殇齐，顾或谓不然。", 
            "吾党殆天放，卜夜就管弦。", 
            "尺六细腰舞，女袖轻回旋。", 
            "且毕今日欢，不问来者传。"
        ], 
        "title": "诗一首", 
        "type": "古风", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "云岩五花树，下临碧玉潭。", 
            "泛泛石溜中，此独潴揉蓝。", 
            "潭底玉石响，声如奏韶咸。", 
            "名从襄阳样，山神固不甘。", 
            "姓字污山谷，贞元岁所镵。", 
            "我来事登览，云有神龙潜。", 
            "骄阳虔禬祷，膏乳一境沾。", 
            "灵祠锡硕号，丹雘飞楹檐。", 
            "僧庐锁深閟，灵境超尘凡。", 
            "悬瀑二十丈，银河挂高岩。", 
            "飞流溅珠琲，馀润沾松杉。", 
            "震响汹朝夕，数里声不歼。", 
            "禅客伴幽讨，高下皆穷探。", 
            "猿鹤不足数，俗驾从讥嫌。", 
            "何当叨龙宫，宝方求玉函。"
        ], 
        "title": "定光禅院", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": null, 
        "text": [
            "翛翛一羽翁，奇骨两目方。", 
            "乃以贫自乐，餐霞辟谷肠。", 
            "混世人莫识，结茅居僻荒。", 
            "一墩仅十亩，培塿萃彼疆。", 
            "惠峰作南屏，秦望横北墙。", 
            "隐此不记年，悟仙号青旸。", 
            "翩然仙道成，陟墩神远翔。", 
            "指墩名道成，人以许仙扬。", 
            "岂无缑山人，吹笙云锦裳。", 
            "令威去千年，归来赋歌章。", 
            "青旸得仙去，千古传此乡。", 
            "讹而为柳蹠，吴鲁路渺茫。", 
            "柳为横行盗，安肯城此旁。", 
            "不知何愚人，鱼鲁昧审详。", 
            "至今传名误，使志乘其将。", 
            "吾为正斯缪，百世流馀芳。"
        ], 
        "title": "道成墩", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "孤舂出苫盖，远火翳层矶。", 
            "云月光涎涎，露叶净辉辉。", 
            "此时正寂默，沙禽鸣且飞。"
        ], 
        "title": "十一日夜云月点缀山气如海羁雌暗嗥倏忽东西因诵王摩诘云夜登华子冈辋水沦涟与月上下寒山远火明灭林外深巷寒犬吠声如豹村墟夜舂复与疏钟相间往往摩诘诗多描模此境界余更掇拾遗馀耳", 
        "type": "古风", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "重露洗丛菊，长宇流哀鸿。", 
            "瞽月入九地，哑木号太空。", 
            "老翁中夜起，清坐寻丝桐。", 
            "两片乾死木，和合藏深衷。", 
            "七弦说妙义，十指扬春风。", 
            "自古知音者，舜文周孔公。", 
            "四圣洗忧患，琴与易道通。", 
            "舜处嚚傲厄，文居君臣穷。", 
            "二叔流谗言，陈蔡靡所容。", 
            "物外有变逆，圣道当正中。", 
            "感此悟琴旨，瞭然古人胸。", 
            "置琴且勿弹，待我读易终。"
        ], 
        "title": "琴旨", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "霜降水泉涸，风紧草木枯。", 
            "柴扃常自闭，淡泊守园庐。", 
            "晨有客来访，裹饭如桑舆。", 
            "世事不欲论，幽怀咏唐虞。", 
            "蚩尤作五兵，轩辕力诛除。", 
            "战伐从此始，祸患引八区。", 
            "兹事伤我心，何由返古初。", 
            "我辈惜榆景，来往莫相疏。"
        ], 
        "title": "送达善归玉塘", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "客从南方来，遗我薰风琴。", 
            "薰风未易致，且奏易水吟。", 
            "高浪忽起立，四顾变愁阴。", 
            "征马立踟躇，旁人泪沾襟。", 
            "壮士不畏死，怒发竖森森。", 
            "长揖辞四坐，秦关无阻深。", 
            "燕客视秦王，已若罝中禽。", 
            "一朝事不成，易水有悲音。", 
            "请君且勿弹，此曲伤人心。"
        ], 
        "title": "古意", 
        "type": "古风", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "厉厉岁于迈，栗栗风向遒。", 
            "老骥倦长坡，卧樵如罢牛。", 
            "时时一长吁，惭与蝼蚁俦。", 
            "高鸿志万里，矰缴非所忧。", 
            "胡为苦哀鸣，失类中道休。", 
            "壮士今则已，偃仰搔白头。", 
            "读书有分限，眼暗志未酬。", 
            "转蓬从风起，直上晴空游。", 
            "流星下至地，化石空山幽。", 
            "升沉亦何常，念此涕泪流。"
        ], 
        "title": "十二月初六日龟藏夜坐有感", 
        "type": "古风", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "去年十月吉，四山戎马交。", 
            "携家走万壑，惟恐草莽凋。", 
            "今日复此日，回睇龙舒高。", 
            "青黄杂远树，丹碧暧微霄。", 
            "黄华一斗酒，慰此两足劳。", 
            "念兹一釜内，触之成烂焦。", 
            "我穷天所怜，杯水解郁陶。", 
            "冥心听回斡，聊以永今朝。"
        ], 
        "title": "子瞻在惠州以十月初吉作重九和渊明己酉九月九日韵余去年以此日奔避万山今日则有间矣有野人馈菊两丛对之叹息因继韵陶苏之后", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "良月今日尽，始见小春天。", 
            "明日为子正，阳复于此焉。", 
            "墙阴委宿莽，已觉青娟娟。", 
            "坏壁出冻蝇，亦解飞翾翾。", 
            "向来可憎物，今者更堪怜。", 
            "梅梢太瘦生，此意正渺绵。", 
            "窥园频挟策，粒吐红豆鲜。", 
            "正须待一雪，我岂资暄妍。"
        ], 
        "title": "十月三十日晴暖而梅意殊冷也", 
        "type": "古风", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "维时十月闰，收穫已登场。", 
            "朋旧喜我至，殷勤置壶觞。", 
            "问我何方来，忧墨见清扬。", 
            "答言辱君问，欲报不成章。", 
            "忆昔盗起初，坚冰由履霜。", 
            "妖民纵愚妄，敢凌太阳光。", 
            "贱子久客鄞，移家入新昌。", 
            "完璞保贞吉，训猷谋善臧。", 
            "嵚岖远荆棘，瘏痡辟锋铓。", 
            "五男不挟册，四妇废条桑。", 
            "长孙病风挛，二孙鹤未昂。", 
            "三孙始周晬，疡垢浴兰汤。", 
            "曾孙客中产，敢拟门户当。", 
            "复有四女孙，包裹针线装。", 
            "步涉青店溪，伏莽突长枪。", 
            "性命幸完免，翁媪扶笋将。", 
            "回首烟焰涨，搜山发窖藏。", 
            "家林付瓦砾，书籍罹咎殃。", 
            "赍粮中道绝，万事慨以慷。", 
            "坟茔失洒扫，祖祢废蒸尝。", 
            "瀼西非吾里，浣花无草堂。", 
            "猛兽难与群，我亦思还乡。", 
            "又闻来屠剡，玉石恐俱伤。", 
            "冒暑去雪村，故里隔一冈。", 
            "棠溪吾故茇，父老不相忘。", 
            "昔行梅未落，今憩梅再芳。", 
            "皇皇一年馀，儿孙幸成行。", 
            "破屋涉寒暑，旧隐渺相望。", 
            "越公之贤孙，访我欲具航。", 
            "老我日已短，公孙意何长。", 
            "悲歌寄赠什，歌罢复徊徨。"
        ], 
        "title": "次韵袁伯长寄赠之作", 
        "type": "古风", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "杉棚已绝笔，复得云锦书。", 
            "况当既望后，一镜悬空虚。", 
            "恍然玉堂上，乘鹤来须臾。", 
            "君健胜我健，我臞甚君臞。", 
            "人事有离合，尺牍莫相疏。", 
            "老骥不忘骋，老耕不忘畬。", 
            "笔砚易乾涩，时时要喣濡。", 
            "井汲去泥鲋，清冽用有馀。", 
            "自君之往矣，我怀久不舒。", 
            "久闻畬斋君，插架富名都。", 
            "欲往鵁鶄市，读书借其居。", 
            "我曾见其文，鼎脔出帅初。", 
            "何年澄斋老，道我问其途。"
        ], 
        "title": "次达善送赵君理韵因寄畬斋陈贵白", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "薄田岁罕收，柴门客多好。", 
            "车辙自成趣，蒿莱不须扫。", 
            "邻家知客到，亦复馈梨枣。", 
            "酒尽当复沽，言论自颠倒。", 
            "万事皆可谈，慎忽谈世道。"
        ], 
        "title": "客好", 
        "type": "古风", 
        "yun": "皓"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "蛩泣草根露，鹤鸣松顶风。", 
            "标格既有异，音韵那能同。", 
            "我家水石村，圆月出中峰。", 
            "樵子时往还，野客多仙踪。", 
            "杳杳林表磬，冥冥岩下钟。", 
            "雾重时作雨，衣翠湿重重。", 
            "孔窍明似藕，肌骨通玲珑。", 
            "岩花时嗅馥，掩冉纷青红。", 
            "万叶互戛击，琴瑟间笙镛。", 
            "我当大闷时，一啸来清风。", 
            "凤鸣相应和，龙吟谐律筒。", 
            "窍竹去其节，清响合商宫。", 
            "累黍以为律，旋变为无穷。", 
            "仙人授刀尺，度数合纤洪。", 
            "此诀留岩石，千古苍苔封。"
        ], 
        "title": "岩间宴坐", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "麦风生晓寒，梅潦蕴炎溽。", 
            "三日不出门，新笋已成竹。", 
            "独酌固自佳，对妇亦不俗。", 
            "黄鱼出海门，餍饫及僮仆。", 
            "因思去年时，煎牟作糜粥。", 
            "饥饿走荒山，群奴深两目。", 
            "今春幸完生，一饱万事足。", 
            "薄蚕微有收，条桑柔更绿。", 
            "百里无鸡豚，虽老不食肉。", 
            "本是在家僧，杀生岂吾欲。", 
            "颇恨在棠溪，刍豢事屠戮。", 
            "归来卖笋翁，烧煮拟果腹。", 
            "无奈军马嚣，十百遭缚束。", 
            "此君何不幸，乃值汝辈辱。", 
            "今辰斑衣郎，扣门求采录。", 
            "开奁粲纤指，解苞剥寒玉。", 
            "释缚李左车，拭面何平叔。", 
            "有此席上珍，举箸诚不恶。", 
            "风味近瑶柱，标格荐醽醁。", 
            "似怜老翁馋，洗我尘一斛。", 
            "蜕脱成癯仙，凌空驾黄鹄。", 
            "吐吭出新诗，落纸攲醉墨。", 
            "王刘戴三君，秦楚齐敌国。", 
            "乐县森笋簴，箭锋值正鹄。", 
            "安得长相从，大嚼筼筜谷。", 
            "二袁竹主人，森森散林麓。", 
            "我来不问主，竟造藏书屋。", 
            "主人不我苛，终岁取书读。", 
            "陈郎后来秀，长瘦带岩壑。", 
            "挟册从我游，牛腰许成轴。"
        ], 
        "title": "村庄麦饭齑笋有怀达善正仲帅初因寄袁仲素季厚陈用之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "秋虫不用喙，动羽哀更清。", 
            "夜长不肯默，我眠渠自鸣。", 
            "我则异于是，鼻息为雷声。", 
            "止作不以力，大音自天成。", 
            "鼻吼耳不知，此乐尤难名。"
        ], 
        "title": "雨馀草树间羽虫乱鸣山斋晚酌朋辈已散听之不减孔稚圭两部鼓吹也既醉而卧卧而觉家人尚明灯事绩说向来鼻鼾雷鸣两山皆撼也戏作示之", 
        "type": "古风", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "美人弄纨扇，常恨无秋风。", 
            "待得秋风至，弃置在箧中。", 
            "弃置不自惜，物理有终穷。", 
            "反恐美人宠，随手亦成空。", 
            "十五邯郸女，玉指弄丝桐。", 
            "秀慧解歌舞，艳彩敌芙蓉。", 
            "一朝登上国，飞声凌后宫。", 
            "此日邢夫人，正自难为容。", 
            "纨扇手所题，主惠余其终。"
        ], 
        "title": "七月二日戏为纨扇新体", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "十月初吉日，四野闻惊呼。", 
            "停杯出门看，日食将无馀。", 
            "有如黑漆盘，来掩白玉盂。", 
            "自午而及申，磨荡未还初。", 
            "父老涕泗语，便恐天眼枯。", 
            "前年六月吉，昼日如煤涂。", 
            "众星争光怪，淡月悬天衢。", 
            "已谓毕生世，不复睹赤乌。", 
            "须臾还旧观，田野顿昭苏。", 
            "今胡久沦厄，翳昧不可祛。", 
            "前时缙绅谓，占度不属吴。", 
            "分野受其咎，天道安可诬。", 
            "以日诿敌国，不君良可吁。", 
            "兹辰为谁食，无路摅臣愚。", 
            "太阳万万古，少待收桑榆。"
        ], 
        "title": "日食", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "渊明不可及，适意惟所之。", 
            "无食不免乞，折腰乃竟辞。", 
            "主人必义士，知心如子期。", 
            "厚馈既赒急，复酌我以卮。", 
            "谈谐有真味，斯人定能诗。", 
            "柳惠未失正，鲁男岂可非。", 
            "学陶何必乞，书此以自贻。"
        ], 
        "title": "丙子兵祸自有宇宙宁海所未见也予家二百指甔石将罄避地入剡贷粟而食解衣偿之不敢以渊明之主人望于人也因读渊明乞食诗和韵书怀呈达善亦见达善烧痕藁中有陶公乞食颜公乞米二帖跋尾也", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昔有好名者，举国让子之。", 
            "若或非其人，箪食见色辞。", 
            "草木固同臭，磁铁非有期。", 
            "主人解谈谐，寓言蒙庄卮。", 
            "陶公岂真乞，善谑淇澳诗。", 
            "仲尼不假盖，将护子夏非。", 
            "贤哉此宾主，不乞彼自贻。"
        ], 
        "title": "次韵酬达善", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "刺刺重剌剌，唧唧复唧唧。", 
            "只解促鬓丝，岂能催妇织。", 
            "织亦何用催，有丝愿成匹。", 
            "今夏蚕薄收，巧手闲刀尺。", 
            "昨下急急符，三日立税籍。", 
            "箧中无馀丝，红女泪双滴。", 
            "汝更催不休，使我不得息。", 
            "汝因贪与嗔，形化生股翼。", 
            "不特登我门，又入床下壁。", 
            "号我夜不眠，墐户无计塞。", 
            "何时清霜来，堀堁同一寂。"
        ], 
        "title": "促纤叹", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "十月五日风，俗占端可验。", 
            "常年谁能记，两岁入程椠。", 
            "去年当此月，初三月未艳。", 
            "暮下陈村庄，夜投象原店。", 
            "道边人未眠，山曲灯微闪。", 
            "时经兵火馀，惊问暗窥觇。", 
            "往扣瓜葛门，炊糜聊属厌。", 
            "仲叔为猪肝，不辞口腹玷。", 
            "回思万马惊，心掉舌为舚。", 
            "恐恐如有追，昧爽踏霜霰。", 
            "横山过西田，恶风吹欲阽。", 
            "萧萧三两家，逋流已先占。", 
            "怜我是官人，枯薪许分㮇。", 
            "时艰无沽户，粗粝得充歉。", 
            "我行仆忙追，赵坑石排剑。", 
            "荒蹊陟崇冈，奔湍啮深堑。", 
            "有坞当中心，纸乡家自赡。", 
            "主人褐宽博，黄泥补茨苫。", 
            "邀我劝我留，铺床展伸欠。", 
            "少妇亦解事，炉中添燄燄。", 
            "我意自多危，岌岌急风缆。", 
            "蓐食入雪楼，山深路犹闇。", 
            "冰柱照层崖，霜花滑断磡。", 
            "山家喜客来，开门容弛担。", 
            "翁媪互行酌，畦菜许分盐。", 
            "此日气颇舒，愁新欢得暂。", 
            "文叔因饥寒，豆粥怀一啖。", 
            "劳薪与鍊炭，至此成针砭。", 
            "颇怪少陵妻，粉黛未忘艳。", 
            "今辰复此日，山庵私酒酽。", 
            "扫林三日风，纸帘垂襜襜。", 
            "患难几人全，生存吾已忝。", 
            "十月五日风，艰难须在念。"
        ], 
        "title": "十月五日风", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "春雨濛濛来，花时昏昏过。", 
            "山深多悲风，闭户祇欲卧。", 
            "此村无杜鹃，不知桑叶大。", 
            "滩声自不恶，赖此洗尘堁。", 
            "晓闻晴鸠呼，云阴似将破。", 
            "故园何时归，麦饭出舂磨。"
        ], 
        "title": "阴雨几月馀三月初一日闻鸠鸣有作", 
        "type": "古风", 
        "yun": "个"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "玉瓣凉丛拥翠烟，南薰池阁灿云仙。", 
            "芳林园里谁曾赏，薝卜坊中自可禅。", 
            "明艳倚娇攒六出，净香乘烈袅孤妍。", 
            "风霜成实秋原晚，付与华灯作样传。"
        ], 
        "title": "栀子花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "髣髴戎葵劲且柔，托名日及叹生浮。", 
            "苦怜相态无多艳，空缀郊原度一秋。", 
            "红澡暮零篱□上，翠深凉过屋山头。", 
            "风英掩映枯茅把，勾引行人觅酒流。"
        ], 
        "title": "槿花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "篱东佳友手曾删，莫把南山提眼看。", 
            "荒径可供元亮采，落英惟许屈平餐。", 
            "艳钟金气中分晚，香袅清霜独傲寒。", 
            "谁插满头开笑口，翠微亭北倚阑干。"
        ], 
        "title": "菊花", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠叶层敷楚茝苗，谁将绮石养清标。", 
            "幽姿晴待光风转，熏草寒禁艳雪消。", 
            "一干数蕤香不足，重栽百亩魄难招。", 
            "零陵虽是名堪托，无事因花忆晋朝。"
        ], 
        "title": "蕙花", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "叠萼黄心紫瓣柔，秾薰粉腻入香篝。", 
            "应知上苑清和转，聊为东皇款曲□。", 
            "拂拂靓香遗片异，鳞鳞刺叶矮丛抽。", 
            "夜长还有人空度，花里相延月一钩。"
        ], 
        "title": "徘徊花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "此花谁谓结朋悭，点染繁枝怯手删。", 
            "丛矮暗埋晴径秀，刺多横接露篱间。", 
            "野香雨浥遗春态，茜艳风梢取醉颜。", 
            "情似酒浓甘倚附，不教疏远晚芳閒。"
        ], 
        "title": "密友花", 
        "type": "律诗", 
        "yun": "删"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "占取韶光二月时，妒红深浅漫成蹊。", 
            "暗销春恨含烟薄，靓落晨妆受雨低。", 
            "忆树自伤前度种，见花谁想去年题。", 
            "武陵源上风光异，引得渔翁过此溪。"
        ], 
        "title": "桃花", 
        "type": "律诗", 
        "yun": "齐"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "太极林中碎锦堆，花仙曾识探花回。", 
            "自知坛上弦歌乐，谁想轩前羯鼓催。", 
            "烟撚湿须攒绮绣，露零醉脸削琼瑰。", 
            "野行觅酒无童指，拟拾遗仁作药媒。"
        ], 
        "title": "杏花", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "宜繁宜远九标新，花露能仙雨点频。", 
            "传姓老聃因指树，过门方朔验呼人。", 
            "苇绡缟月明偷夜，练帨当风静撚春。", 
            "实荐冰盆传种去，莫教钻破核中仁。"
        ], 
        "title": "李花", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "劲条馥卉冒仙荄，殿取东皇艳杏开。", 
            "茜瓣吐须凝露态，白英粘萼晕春腮。", 
            "自知此树无人指，谁问他蹊有种栽。", 
            "插取瓦瓶聊补空，不期粗俗误蜂来。"
        ], 
        "title": "郁李子花", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "水光月色最相宜，独结空林岁晚期。", 
            "万国春回先有信，孤山人往绝无诗。", 
            "吟风海鹤眠清影，敲雪村童认老枝。", 
            "举世祇知调鼎贵，玄机谁向静中规。"
        ], 
        "title": "梅花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "办取看花沽酒钱，素肌娇怯冷笼烟。", 
            "愁遗弟子离园日，泪尽宫妃过驿年。", 
            "缟夜露零啼恨湿，扶春雪压洗妆妍。", 
            "鞦韆院落清明近，绝艳能期月黑天。"
        ], 
        "title": "梨花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "天机雪锦织鲛绡，艳朵亭亭倚画桥。", 
            "无垢自全君子洁，有姿谁想六郎娇。", 
            "翠房分菂莲须褪，玉藕抽丝暑叶摇。", 
            "花里不妨呼净友，采香须棹月明桡。"
        ], 
        "title": "荷花", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "珠团绿锦趁晴摊，凉荫龟鱼六月寒。", 
            "背日开花非芡比，荒年收实当蔬餐。", 
            "一方锦里消清暑，五瓣阑干俯碧澜。", 
            "漠漠水天谁唱晚，苕溪翠展夕阳残。"
        ], 
        "title": "菱花", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "树枝高坠展霞绡，妆点清明景物饶。", 
            "帖上幸联青李字，花头不似海棠娇。", 
            "英英褪雨新红淡，瓣瓣零风蝶粉绡。", 
            "光景无多成实易，冰奁催荐泛凉桡。"
        ], 
        "title": "林檎花", 
        "type": "律诗", 
        "yun": "萧"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "香落衣巾靡靡中，花垂碧涧不流冬。", 
            "易开易落催成子，谁采谁收怕见红。", 
            "种有万林绵北地，诗传八月剥西风。", 
            "千株可等侯千户，安邑曾收结实功。"
        ], 
        "title": "枣花", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "秾芳比似橘花肥，当日曾从细雨移。", 
            "老有绉颜羞晚出，清无柔性结春知。", 
            "雪香四月蜂攒处，风味重阳蟹健时。", 
            "院落彩妆人最巧，搀先茉莉簇凉枝。"
        ], 
        "title": "枨花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "对花怀母望云心，不见围棋隐者寻。", 
            "晚径风清香更醉，小亭月满艳能侵。", 
            "千林翠幄千英雪，一点琼苞一颗金。", 
            "莫问封侯惟问酒，泛杯摘蕊寄情深。"
        ], 
        "title": "橘花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "种接他枝宿土乾，花开抵得北风寒。", 
            "蛹须负雪疑蜂蛰，毛叶粘霜若猬攒。", 
            "蕤破极冬悬蜡蒂，果收初夏摘金丸。", 
            "冻香便觉饴如蜜，树掩卢村月色宽。"
        ], 
        "title": "枇杷花", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "挑根扫叶古墙阴，雨后青腴有客寻。", 
            "又见开花如雪处，不知遍野已春深。", 
            "山殽难入膏粱味，冰室偏钟采撷心。", 
            "荼苦回甘谁识取，周诗历历播微吟。"
        ], 
        "title": "荠花", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "王事勤劳得少休，全家喜复入汀洲。", 
            "懒于荣路占淹速，尚有浮生任去留。", 
            "名誉未须惊谷口，功名终亦困壶头。", 
            "归栖拟种千竿竹，便与题为潇洒侯。"
        ], 
        "title": "南阳诸僚和留别诗再和二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "十连名郡近天畿，负重悬知困力微。", 
            "閒客已知无啸诺，邻邦聊得看芳菲。", 
            "谋身旧似齐优拙，罹咎今同鲁酒围。", 
            "回首隽游难恋嫪，索居独学果畴依。"
        ], 
        "title": "南阳诸僚和留别诗再和二首 其二", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "菊潭才到便归休，年大何心泣楚囚。", 
            "南岳献讥无反覆，东皋舒啸有朋俦。", 
            "龟灵自古称怀浦，狐老从来只首丘。", 
            "便觉讴吟罢庄舄，翛然随俗且沈浮。"
        ], 
        "title": "还乡有作二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "孑孑携家反故园，尚沾荣禄愧空飧。", 
            "官閒未办夸腰组，车过常先下里门。", 
            "涂巷依然榆社旧，屋庐犹喜枳篱存。", 
            "浮生孰似还乡乐，謦欬吾前尽弟昆。"
        ], 
        "title": "还乡有作二首 其二", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "假守秦头两月彊，往来遵路一年忙。", 
            "幸逢庇邑人惟旧，暂脱浮家计亦良。", 
            "退食井腴如就国，遥寻祖系似还乡。", 
            "南风未便轻蓬荜，也与虚窗拂衽凉。"
        ], 
        "title": "里中无居寓丹阳县书怀呈邑宰张子蒙", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "木彊与世异酸咸，扫洒真祠屡入衔。", 
            "新格似闻惟半俸，旧官那计是常参。", 
            "茶炉僧钵随时用，手板朝衫竟月缄。", 
            "赖有班书贫可贴，且谋蒲笋慰饥馋。"
        ], 
        "title": "戏书", 
        "type": "律诗", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "葛帔练裙一散仙，亲携畚锸道蒙泉。", 
            "滥觞初见开微溜，中准终能作止渊。", 
            "栖亩稻秧滋菶菶，入池藕叶泛田田。", 
            "道人跬步不知处，未遇高贤名孰传。"
        ], 
        "title": "依韵和工部兄寻由里山泉眼", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "风撼柴门夜不关，黎明琼玉遍人寰。", 
            "举头寒掩东隅日，纵目高疑西域山。", 
            "朝路昔宁飘袂上，禅房今喜点炉间。", 
            "亦知尘雾难撄拂，万径行踪绝往还。"
        ], 
        "title": "依韵和工部兄雪五首 其一", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "排寒聊与酒交关，呈瑞应先自帝寰。", 
            "初见同云迷六幕，渐惊飞鸟绝千山。", 
            "知酬素景风尘外，坐隔清游咫尺间。", 
            "飞洒却羞来傍鬓，安仁年少不重还。"
        ], 
        "title": "依韵和工部兄雪五首 其二", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "从此何忧家事关，明年粒米厌区寰。", 
            "腰青不见飞花女，头白先看对面山。", 
            "弦冻未应停绿绮，胶彊仍喜彀黄间。", 
            "平铺万顷茅檐冷，欲问城居几日还。"
        ], 
        "title": "依韵和工部兄雪五首 其三", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "门似柴桑画亦关，歘惊阊阖堕人寰。", 
            "郊原那异熬波海，垄阜浑疑聚米山。", 
            "望远恨无楼百尺，逃寒阻共屋三间。", 
            "阿兄诗句清奇甚，格律都高汉以还。"
        ], 
        "title": "依韵和工部兄雪五首 其四", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "偶兹穷腊憩乡关，无蒂花飞遍海寰。", 
            "粉饰门闱疑省户，云屯观阙想神山。", 
            "飘狂不绝三冬里，积厚遥追二纪间。", 
            "闻说旗亭增酒价，沈酣准拟典衣还。"
        ], 
        "title": "依韵和工部兄雪五首 其五", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "香雪常开小雪天，孤芳今占六花前。", 
            "欲从玉女互争秀，不分青腰誇擅权。", 
            "见事自知秦相缓，著鞭甘被祖生先。", 
            "左轓不要宜春郡，应恋南枝映水鲜。"
        ], 
        "title": "菁山梅花盛开予独未之知十一月二十二日周元举察院饷数枝以诗三首为谢 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "冬早寒轻测测天，疏枝明秀忽来前。", 
            "土酥结色神仙种，冰麝分香造化权。", 
            "三白共惊千树发，一年都占百花先。", 
            "巡檐索与冰姿笑，准拟携壶更击鲜。"
        ], 
        "title": "菁山梅花盛开予独未之知十一月二十二日周元举察院饷数枝以诗三首为谢 其二", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "山头云物冻吴天，几树寒英唤我前。", 
            "老不禁愁聊索笑，病方止酒暂从权。", 
            "松篁傲雪堪为伴，桃李酣春未敢先。", 
            "习隐菁山真不恶，吟鞍十里看芳鲜。"
        ], 
        "title": "菁山梅花盛开予独未之知十一月二十二日周元举察院饷数枝以诗三首为谢 其三", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "低云晻暧与天同，剪水飞空候应冬。", 
            "沴气潜消烦燮理，欢谣蔼布荷明农。", 
            "漾舟访友乘清兴，授简延宾继旧踪。", 
            "岁好定知丰五稼，仓箱行庆亩收钟。"
        ], 
        "title": "次韵耿守咏雪", 
        "type": "律诗", 
        "yun": "冬"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "溪边空谷偶来逃，散步虚廊破郁陶。", 
            "庭户月华封玉雪，林峦风响汹波涛。", 
            "气寒秋尽衣裳薄，夜静山深殿阁高。", 
            "欲识羁怀愁几许，明朝揽镜看霜毛。"
        ], 
        "title": "景山寺居大风步月", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "云山冬瘦露精神，整棹溪边试问津。", 
            "悬坎带坻冰积厚，缘甍冒栋雪飞频。", 
            "出乘舴艋为龟手，归卧蜗牛分曲身。", 
            "已觉乌蟾不能活，阳熙早晚定回春。"
        ], 
        "title": "十二月十日泛舟以北风寒回棹", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "淑景因阴苦未韶，峭寒于老不相饶。", 
            "窃香风韵归梅萼，刻楮工夫到柳条。", 
            "万瓦雪消疑夜雨，一溪波涨误春潮。", 
            "连枝别后儿曹远，赖有吾人慰寂寥。"
        ], 
        "title": "正月二十六日雪后登子亭示道祖", 
        "type": "律诗", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "松陵讲舌看澜翻，滞论冰消瞬息间。", 
            "觉性已明华藏海，退身聊遁莫釐山。", 
            "识真久认鱼筌假，处静因求麈尾閒。", 
            "我是殊庭仙隐吏，二年云水共跻攀。"
        ], 
        "title": "赠讲华严惠照大师", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "折床学子厌如云，卷席归栖震泽滨。", 
            "识了大千俱是幻，理穷馀二即非真。", 
            "已辞白社拘方侣，更笑红楼应制人。", 
            "弟子安心安已竟，不知若个是迷津。"
        ], 
        "title": "赠深老", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "诸方行尽已忘筌，宴坐归来水石边。", 
            "五叶承来真的嗣，七朝阅过到耆年。", 
            "鸾音衮衮閒犹振，鹤骨昂昂高更坚。", 
            "我特叩门来问道，投针相值恐前缘。"
        ], 
        "title": "赠福胜院老僧有宣", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一年春好是清明，万事都归笑矣行。", 
            "卵色天容供远兴，縠纹波面惬閒情。", 
            "门生陪从无参佐，野服徜徉束佩缨。", 
            "午困乞浆先馈少，已无形梦不须惊。"
        ], 
        "title": "春日野步二首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一春连雨少晴明，曳杖郊坰偶意行。", 
            "妩媚花枝空溅泪，风流柳色但牵情。", 
            "长饥频觉带移眼，大笑何宁冠绝缨。", 
            "北极朝廷今咫尺，穰穰寇盗莫相惊。"
        ], 
        "title": "春日野步二首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "年来生计一轻舠，晨出晡归岂惮劳。", 
            "谢客儿山存胜致，佛泥涅日往游遨。", 
            "波间星斗沈光冷，月里山河结影高。", 
            "何日菁山山上寺，与君痛饮读离骚。"
        ], 
        "title": "二月十五日游谢村福田院观涅盘会寺乃灵运故宅呈道祖", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "诏语从天下九围，并严法会保宸闱。", 
            "山称万岁诚尤切，鉴奉千秋事已非。", 
            "已听鸾音勤请祝，故应龙辂庆遄归。", 
            "孤臣拭血怀君处，小坌峰前泪满衣。"
        ], 
        "title": "天宁节感事示宝华鉴老", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "仙桥水殿照清流，攘攘游人聚九州。", 
            "光景从来夸辇毂，风标况是富阳秋。", 
            "天开卵色春方好，月上弓形夜更留。", 
            "勉作新篇书盛丽，莫令少味似韩休。"
        ], 
        "title": "和西郊春事招元方同游韵", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "人与严徐是一流，英英儒雅冠吾州。", 
            "白虹吐烛呈文夜，红杏飘筵得意秋。", 
            "禄薄未应腰为折，语多共叹舌无留。", 
            "令君举善搜寒俊，不进清华谅不休。"
        ], 
        "title": "和元方用韵见寄次韵奉谢兼呈元东诗二首 其一", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "文律高峰与激流，五言佳处似苏州。", 
            "宁甘鬲县中漓酒，不羡宣城赏弈秋。", 
            "白首同归相器重，青云一蹙岂淹留。", 
            "外家门阀期君大，作德虽休更勿休。"
        ], 
        "title": "和元方用韵见寄次韵奉谢兼呈元东诗二首 其二", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "击缶那能似漆园，销魂来访小桑门。", 
            "仰冲云阵寻峰顶，细步泉流觅水源。", 
            "九里环观山向背，两舆归趁月黄昏。", 
            "春风不识愁人意，柳暗花明自逐村。"
        ], 
        "title": "追贤院食已度岭历宋胡诸庵转山夜归", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "桐乳深藏鸟，苔花暗语虫。", 
            "谁能借修竹，为我宿清风。"
        ], 
        "title": "桐乳", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "春色三分二，人生七十稀。", 
            "蝶魂归蚁冢，花瓣泊鱼衣。"
        ], 
        "title": "春叹", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "旧雨黄鱼簄，新霜紫蟹䈻。", 
            "吾生了朝夕，何事忆江湖。"
        ], 
        "title": "秋日东风", 
        "type": "绝句", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "鸟独沉啼意，萤低照去踪。", 
            "艰危吾辈老，寂寞此心同。"
        ], 
        "title": "五月二十八日四绝 其一", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "蜂影过窗急，雏声出树繁。", 
            "经时不吐句，此日独窥园。"
        ], 
        "title": "五月二十八日四绝 其二", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "雨来元有路，风过本无痕。", 
            "小立清溪曲，攲眠白石根。"
        ], 
        "title": "五月二十八日四绝 其三", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言绝句", 
        "text": [
            "雪里红梅树，尊前白发翁。", 
            "莫求颜色似，风致许渠同。"
        ], 
        "title": "对红香梅", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "黄金为殿净庄严，笃耨醲熏翡翠帘。", 
            "正恐天风来拔宅，丁宁收取白银蟾。"
        ], 
        "title": "丹林有作 其一", 
        "type": "绝句", 
        "yun": "盐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "万古灵根种广寒，折来白日便升仙。", 
            "集英曾对三千字，也胜南山孟浩然。"
        ], 
        "title": "丹林有作 其二", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "江南江北皆宜产，濠上庄生语不虚。", 
            "京口旧来曾记此，纸屏流落近何如。"
        ], 
        "title": "老椿", 
        "type": "绝句", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "大男举网锦鳞红，稚子轻摇一榜风。", 
            "微雨斜阳身半湿，瓦瓯醉酌主船翁。"
        ], 
        "title": "渔翁", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "清新半树横枝句，冷淡暗香疏影诗。", 
            "谁见当时苦吟态，只应童鹤在旁知。"
        ], 
        "title": "题王任所藏林逋索句图 其一", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "隐几何思此意微，鹤眠未熟觑吟机。", 
            "踞炉炙脚童全野，应是前村踏雪归。"
        ], 
        "title": "题王任所藏林逋索句图 其二", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "千秋万古梅花树，直到咸平始受知。", 
            "若道此图真此老，何人觌面敢题诗。"
        ], 
        "title": "题王任所藏林逋索句图 其三", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "身后不遗封禅藁，吟梅全是自题真。", 
            "画工岂识凌云意，童子趋炎鹤附人。"
        ], 
        "title": "题王任所藏林逋索句图 其四", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "北风茅店晚炊迟，吠犬声中踏黑归。", 
            "溪上人家应夜绩，松明一点出疏篱。"
        ], 
        "title": "十月初三日自邑夜归", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "絮尽花空碧涨浔，幅巾藜杖度前林。", 
            "提壶爱我烦三请，拚与长瓶卧绿阴。"
        ], 
        "title": "绿阴", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "寒宜絮帽蒙头坐，暑称松风洒顶凉。", 
            "虮虱更无依附处，方知清野策为长。"
        ], 
        "title": "代影答赠一首", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "清声端是磬浮泗，黑质浑然玉剖荆。", 
            "应是任公垂钓得，灵鳌入手出沧瀛。"
        ], 
        "title": "神鳌（石名，灵壁产）", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "半村晴日乌盐角，十里春溪雀李花。", 
            "饼饵风来香冉冉，教人那得不思家。"
        ], 
        "title": "安住寺道中", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "绿蕉青苇列旗枪，一夜西风作战场。", 
            "薏苡低垂菰米老，花鹅绣鸭阵横塘。"
        ], 
        "title": "观万堂前蕉苇为风雨所败对之有感", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "棠子青黄带晚妍，忘机好鹊压枝偏。", 
            "从来报喜无憎恶，借汝庭柯取次眠。"
        ], 
        "title": "家藏画鹊二轴其一棠梨结子青黄叶亦虫蚀尚带晚花有鹊眠枝上枝若垂垂不胜者其一作攲竹一茎有鹊把竹磔螳螂而食之叶若振振而动摇者笔意精妙非黄筌不能也 其一", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "粉节娟娟碧玉枝，螳螂得意更谁疑。", 
            "旁人只与危黄雀，不道中林有鹊知。"
        ], 
        "title": "家藏画鹊二轴其一棠梨结子青黄叶亦虫蚀尚带晚花有鹊眠枝上枝若垂垂不胜者其一作攲竹一茎有鹊把竹磔螳螂而食之叶若振振而动摇者笔意精妙非黄筌不能也 其二", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "细雨幽窗晓露垂，雁苗昆石两相宜。", 
            "老翁拔白知无用，且为昌蒲镊退髭。"
        ], 
        "title": "为昆石蒲苗删去焦叶戏成", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "手栽杨柳恰成堤，招引清风障日西。", 
            "热客岂能知此味，请君来此听莺啼。"
        ], 
        "title": "柳市晚风", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "去岁花开三日事，今秋陆续两番开。", 
            "渥丹如雨香犹好，乞与幽人护绿苔。"
        ], 
        "title": "赋庭前落桂", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "霜翎沾泞衣难濯，朱顶多年色退鲜。", 
            "曾向青云黄鹄举，如今羸损啄乌田。"
        ], 
        "title": "老鹤", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "周老手中杖，天封顶上藤。", 
            "战龙纷可解，斗虎毙堪乘。", 
            "险路扶胜仆，深林肯伴僧。", 
            "山中行住坐，赖此好交朋。"
        ], 
        "title": "谢周拙翁惠万岁藤杖", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "车鱼鄮城馆，书画剡溪船。", 
            "饭颗诗应瘦，灯花人未眠。", 
            "空林带冰月，老屋架霜烟。", 
            "寂寞凰栖叟，思君又一年。"
        ], 
        "title": "岁晚寄帅初", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "睡魔如疟鬼，日日应期来。", 
            "符篆烧难却，茶枪战不开。", 
            "中宵翻醒去，当昼又潜回。", 
            "应是五穷数，留君共酌杯。"
        ], 
        "title": "睡魔", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "新发从渠白，旧颜疑我非。", 
            "莫嫌冠易堕，且喜虱无依。", 
            "镜里星星出，梳来日日稀。", 
            "长惭老松树，翠鬣沐烟霏。"
        ], 
        "title": "白发", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "石上原无藕，林间自有莲。", 
            "开花高似雪，垂实软如绵。", 
            "不入江妃笑，祇令山鬼怜。", 
            "芙蓉生木末，可證楚人篇。"
        ], 
        "title": "石莲花", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "紫玉炎天菊，红芽陆地荷。", 
            "孤芳群讪集，一笑百忧多。", 
            "美味河豚虐，妍姿鸩毒苛。", 
            "借渠存警戒，何必辩真讹。"
        ], 
        "title": "旱莲", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "初谓无兵祸，那知酷至斯。", 
            "相看不敢哭，有死未知期。", 
            "儿向草间没，夫随剑口离。", 
            "琵琶犹带怨，况是作俘累。"
        ], 
        "title": "去年大兵入台仙居幸免今冬屠掠无噍类衣冠妇女相随俱北闻而伤之作俘妇词", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "上伏清凉散，家僮手自成。", 
            "日斜蛟弄影，风过鼠行声。", 
            "解助藤床冷，何妨棐几明。", 
            "风车捲冰雪，得似此般清。"
        ], 
        "title": "次和杉棚", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "前垄摘茶妇，顷筐带露收。", 
            "艰辛知有课，歌笑似无愁。", 
            "照水眉谁画，簪花面不羞。", 
            "人生重容貌，那得不梳头。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其一", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "田头车水妇，挽水要流通。", 
            "乌帽掀炎日，青裙鼓晚风。", 
            "翻翻循故步，踏踏似虚空。", 
            "听取劳歌意，生身莫嫁农。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其二", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "江上提鱼妇，朝朝入市闉。", 
            "守船留稚子，换酒醉良人。", 
            "不著凌波袜，长垂溅水裙。", 
            "浑家同泛客，笑杀别离津。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其三", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "溪头汲水妇，力小憩中途。", 
            "奉佛澄斋钵，供姑洁饭盂。", 
            "煮蔬甘胜肉，洗布白于酥。", 
            "酿黍修时祀，家篘不用沽。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其四", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "欲识农家乐，听予行馌词。", 
            "两家从结发，一饭亦齐眉。", 
            "世上恩多薄，田间礼莫违。", 
            "不须言富贵，头白镇相随。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其五", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "闺中寄衣妇，夫婿在辽阳。", 
            "夜静剪刀响，天寒针线长。", 
            "自伤乖匹偶，不肯绣鸳鸯。", 
            "早愿王师息，我欢还故乡。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其六", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "田家舂米妇，隔宿办朝粮。", 
            "举臼红颜汗，投舂玉腕扬。", 
            "鸡窥筛下米，犬舐簸前糠。", 
            "未奉翁姑食，炊尘不敢尝。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其七", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "种麦谁家妇，青裙皂角冠。", 
            "从夫无燥湿，自小习艰难。", 
            "窠浅愁鸦窃，株成畏马残。", 
            "夜来新得雪，浊盎慰初寒。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其八", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "妇啼如此苦，吏夺一何豪。", 
            "尺布不得著，长年空自劳。", 
            "剥衣聊赎命，覆体不生毛。", 
            "念欲全家去，乾坤何处逃。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其九", 
        "type": "律诗", 
        "yun": "豪"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "卖菜深村妇，休嗟所获微。", 
            "芜菁胜乳滑，莱菔似羔肥。", 
            "橐里腰钱去，街头买肉归。", 
            "种蔬胜种稻，得米不忧饥。"
        ], 
        "title": "自归耕篆畦见村妇有摘茶车水卖鱼汲水行馌寄衣舂米种麦泣布卖菜者作十妇词 其十", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "负薪收芋栗，扪虱曝荆扉。", 
            "落日乌行乱，清霜杏叶飞。", 
            "岁穷终有复，人老自知非。", 
            "兀兀窗西夜，吾方理易几。"
        ], 
        "title": "蝶轩读易几", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "脉来层嶂远，影到片天清。", 
            "洗砚云根起，归瓢乳味盈。", 
            "岩花蒙润泽，水草见分明。", 
            "已遂投簪志，何须起濯缨。"
        ], 
        "title": "和正仲君子泉", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "人与松俱老，因名二老亭。", 
            "只惭吾发白，不及尔髯青。", 
            "佚史应同传，幽图总写形。", 
            "把杯长与对，我醉任渠醒。"
        ], 
        "title": "二老亭", 
        "type": "律诗", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "阆风有诗派，一派落山房。", 
            "新思如春柳，别来应更长。", 
            "相逢无可说，不见自难忘。", 
            "此是空圆意，雨馀荷叶香。"
        ], 
        "title": "喜山甫相过 其一", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "梦回春草远，病起故人来。", 
            "耿耿孤灯话，沈沈细雨杯。", 
            "千愁双鸟过，一笑百花开。", 
            "世事渺烟水，相携卧绿苔。"
        ], 
        "title": "喜山甫相过 其二", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山寺曾闻叫，悲哉失侣音。", 
            "能鸣终召祸，善走竟成禽。", 
            "设罟须新雨，寻踪恋旧林。", 
            "衰年资血味，生杀亦何心。"
        ], 
        "title": "食鹿肉谢正仲见馈", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "坐避窗边瀑，行便石上莎。", 
            "清池写癯貌，空谷应悲歌。", 
            "暮色东西合，虫声寤寐多。", 
            "离愁谁与洗，举斗酌明河。"
        ], 
        "title": "踏莎偶成三首 其一", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "两山天一路，孤石水分流。", 
            "多难身衰日，新凉病有瘳。", 
            "侯封竹万个，奴课橘千头。", 
            "生理能如此，真堪隐去休。"
        ], 
        "title": "踏莎偶成三首 其二", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "玉宇浮丛雁，黄槐带化蝉。", 
            "青山一长啸，白日半攲眠。", 
            "机断虫虚织，囊空藓叠钱。", 
            "去年真可怕，戎马暗山川。"
        ], 
        "title": "踏莎偶成三首 其三", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "河似琉璃底，水行空影中。", 
            "槎浮应恍惚，星会恐朦胧。", 
            "七月初七夜，一年须一逢。", 
            "经躔那有此，吾欲问天公。"
        ], 
        "title": "七夕", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "钟扣星辰动，鸡号天地开。", 
            "夜来新过雨，行处旋生苔。", 
            "白日一窗转，飞霜两鬓摧。", 
            "劳生何所恋，只忆两三杯。"
        ], 
        "title": "闻鸡早起", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "荒郊寒雁起，深夜早鸡鸣。", 
            "木枕违安寝，绳床遣不平。", 
            "风霜双鬓晚，岁月寸心惊。", 
            "牛具孤忠在，鸥波万事轻。"
        ], 
        "title": "十月初五日夜闻鸡", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "亭榭随人事，江山换劫灰。", 
            "邹裾前日盛，谢屐几时来。", 
            "红树攲城坂，黄花上石台。", 
            "欲寻观聚赋，谁与刬蒿莱。"
        ], 
        "title": "登小山谷", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "茅屋不称意，清泠照此心。", 
            "白鸥波万顷，黄鸟树千岑。", 
            "薝卜炎天雪，蒲萄午日阴。", 
            "旧来须此物，隘巷若为寻。"
        ], 
        "title": "茅屋", 
        "type": "律诗", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "何人缩地海东偏，灵岳分来不计年。", 
            "几见彩云争照日，真疑仙掌欲擎天。", 
            "依稀故国松千尺，迤逦前山石一拳。", 
            "四面开轩看不足，老僧时立碧溪前。"
        ], 
        "title": "题五峰兼简英禅师", 
        "type": "律诗", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "日日青鞋踏白沙，未应泛艇即灵槎。", 
            "雨溪清越鸣哀玉，风蔓蜿蜒动暗蛇。", 
            "晓润芝𥰭挑秀茁，午香茶灶煮苍芽。", 
            "玲珑仙客知何在，千古烟霞自一家。"
        ], 
        "title": "题天童", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "休话人间我独尊，何妨廛肆且随群。", 
            "乞钱往往多空手，问路时时向白云。", 
            "壁上形容图尚在，囊中气味许谁分。", 
            "分明提起无人问，欲会应须眼里闻。"
        ], 
        "title": "题布袋和尚", 
        "type": "律诗", 
        "yun": "文"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "危楼清迥立江风，紫逻红旗落日中。", 
            "暑雨涧溪来浩荡，暮烟洲渚隔朦胧。", 
            "欢声不厌重城近，霁色遥知秀野丰。", 
            "沧海一时传丽句，天才真是杜陵翁。"
        ], 
        "title": "题灵桥门", 
        "type": "律诗", 
        "yun": "东"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "闻说天台太守家，全家日日在烟霞。", 
            "壶中夜酿云分润，洞里秋香玉弄花。", 
            "四郭青山连市合，一江寒水抱城斜。", 
            "紫芝黄鹤应相识，梅福年来鬓欲华。"
        ], 
        "title": "寄台州使君五首 其一", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "使君家是八仙家，不负黄菁与紫霞。", 
            "麦陇儿童行竹马，月楼鼓角度梅花。", 
            "彩笺吟就云初合，玉局棋残月半斜。", 
            "闻说握兰消息近，星郎昨夜倍光华。"
        ], 
        "title": "寄台州使君五首 其二", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "赤城山下万人家，隐隐烟霄隔海霞。", 
            "石上仙书留鸟迹，碗中佛供落天花。", 
            "参云台树寒阴直，照日旌旗暖影斜。", 
            "遥想铃斋无别事，只缘风景费才华。"
        ], 
        "title": "寄台州使君五首 其三", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "几夜骊珠落蔀家，直疑光燄映朝霞。", 
            "彩毫写就千篇赋，红烛才烧一寸花。", 
            "卓荦高情欲飞动，淋浪醉墨半攲斜。", 
            "阳春白雪知难继，捧对空惊衮绣华。"
        ], 
        "title": "寄台州使君五首 其四", 
        "type": "律诗", 
        "yun": "麻"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "年来游尽海边山，独爱青青桐柏坛。", 
            "光射斗牛腰下剑，气吞龙虎鼎中丹。", 
            "白云千叠赤城晓，黄鹤一声华顶寒。", 
            "玉简姓名仙约在，洞天莫放酒杯乾。"
        ], 
        "title": "送道士归桐柏观", 
        "type": "律诗", 
        "yun": "寒"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "门前屏障绕潺湲，付与林僧夜定还。", 
            "松盖作云连十里，竹龙行雨出千山。", 
            "白公香火莲红后，谢氏池塘草碧间。", 
            "我亦凤凰台上客，图閒却笑未能閒。"
        ], 
        "title": "题云湖庆安院", 
        "type": "律诗", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "霜林尽处碧溪傍，小露檀心媚夕阳。", 
            "天下三春无正色，人閒一味有真香。", 
            "相思谁向风前寄，趁早先从雪后芳。", 
            "朝夕催人头欲白，故园正在水云乡。"
        ], 
        "title": "和石尉早梅二首 其一", 
        "type": "律诗", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "依然想见故山傍，半倚垣阴半向阳。", 
            "短笛楼头三弄夜，前村雪里一枝香。", 
            "可能明月来同色，不待东风已自芳。", 
            "幸免杜郎伤岁暮，莫辞吟对钓渔乡。"
        ], 
        "title": "和石尉早梅二首 其二", 
        "type": "律诗", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "五磊峰高笔插天，长松合抱几千年。", 
            "尘氛洒落非人世，风露清明近月边。", 
            "枕上数声敲夜磬，山前百亩起春田。", 
            "我来欲步苍苔色，不著篮舆两两肩。"
        ], 
        "title": "登五磊山", 
        "type": "律诗", 
        "yun": "先"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "四明太守爱西湖，想像桃源旧日图。", 
            "不放尘埃生水面，为传风月到皇都。", 
            "花开别屿千机锦，稻熟僯田万斛珠。", 
            "闻说儿童骑竹马，至今昂首望通衢。"
        ], 
        "title": "和西湖即席三首", 
        "type": "律诗", 
        "yun": "虞"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "何代神僧机匠深，手栽珠树作珠林。", 
            "狞龙离穴颔初凿，老蚌出泥光易寻。", 
            "海近鲛人工迸泣，山深木客费愁吟。", 
            "开窗夜半不成寐，明月时时照我心。"
        ], 
        "title": "含珠林", 
        "type": "律诗", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言律诗", 
        "text": [
            "尽日书齐无案牍，有时佳客上云霞。", 
            "清心自照江湖水，和气长开草木花。", 
            "千里裤襦歌不足，万家弦管思无斜。", 
            "笑谈坐觉仙风远，空卧秋山老岁华。"
        ], 
        "title": "寄台州使君五首 其三", 
        "type": "律诗", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "问讯金华伯，自是地行仙。", 
            "只为朱轮画戟，句引到湘川。", 
            "用个狎鸥心地，做就烹鲜时政，民化我何言。", 
            "但贵衡阳纸，纸落尽云烟。", 
            "对湖天，梅索笑，月还圆。", 
            "旧时岳生申甫，重到是前缘。", 
            "快洗瑶觥一醉，唤个鹤仙起舞，骑取上花砖。", 
            "春秋更多少，庄木八千年。"
        ], 
        "title": "水调歌头 寿衡守季国正", 
        "type": "词", 
        "yun": null
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "十二峰头月未央，天风吹下紫芝香。", 
            "我来分得僧清致，布衲蒲团一草堂。"
        ], 
        "title": "瑞岩寺", 
        "type": "绝句", 
        "yun": "阳"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "云山流水水中山，尽日青藜共往还。", 
            "更向僧房看图画，不知身在画图间。"
        ], 
        "title": "芦山寺（一作释德洪诗） 其一", 
        "type": "绝句", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "别开小径入松关，半在云间半雨间。", 
            "红叶满庭人倚槛，一池寒水动秋山。"
        ], 
        "title": "芦山寺（一作释德洪诗） 其二（一作释德洪诗）", 
        "type": "绝句", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "昨日南山今北山，山南山北几时还。", 
            "世人只道僧閒好，未必僧閒似我閒。"
        ], 
        "title": "芦山寺（一作释德洪诗） 其三", 
        "type": "绝句", 
        "yun": "删"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "老来漫有爱山心，酒少茶多却不禁。", 
            "一夜上方攲客枕，隔窗自伴冷猿吟。"
        ], 
        "title": "芦山寺（一作释德洪诗） 其四", 
        "type": "绝句", 
        "yun": "侵"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "山水连村不见村，冥冥细雨湿黄昏。", 
            "秋山咫尺无人到，须信閒人不用门。"
        ], 
        "title": "芦山寺（一作释德洪诗） 其五（一作释德洪诗）", 
        "type": "绝句", 
        "yun": "元"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "山空水落见遥村，取次人家只隔云。", 
            "一阵西风雨中过，溪头笑语陇头闻。"
        ], 
        "title": "芦山寺（一作释德洪诗） 其六（一作释德洪诗）", 
        "type": "绝句", 
        "yun": "文"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "江云扶雨暖溶溶，来往东西只信风。", 
            "早晚晴阴浑不定，青山半在有无中。"
        ], 
        "title": "芦山寺（一作释德洪诗） 其七", 
        "type": "绝句", 
        "yun": "东"
    }, 
    {
        "author": "舒亶", 
        "era": "宋", 
        "subtype": "七言绝句", 
        "text": [
            "鹅鸭相呼初出田，昏昏云日澹平川。", 
            "寒云数簇山南北，不见人家空见烟。"
        ], 
        "title": "芦山寺（一作释德洪诗） 其八", 
        "type": "绝句", 
        "yun": "先"
    }, 
    {
        "author": "舒氏", 
        "era": "宋", 
        "subtype": null, 
        "text": [
            "独自临池，闷来强把阑干凭。", 
            "旧愁新恨。", 
            "耗却年时兴。", 
            "鹭散鱼潜，烟敛风初定。", 
            "波心静。", 
            "照人如镜。", 
            "少个年时影。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "身清不受人间辱，只倩溪翁捣冰縠。", 
            "素涛照眼绝针痕，暖玉遮头无脸粟。", 
            "参寥已似絮沾泥，天女虽来暖非肉。", 
            "华鲸吼吼不成眠，蝴蝶蘧蘧犹未足。"
        ], 
        "title": "和懒窝严上人纸被诗", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "风叶下宿雨，菰蒲作秋声。", 
            "起头望天宇，凉意翛翛生。", 
            "欲挽天河水，一洗尘土缨。", 
            "谁人插两翼，送我上太清。"
        ], 
        "title": "晓起", 
        "type": "古风", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "围棋赌别墅，斗酒博凉州。", 
            "驱之夺名利，谁信可销愁。", 
            "不如陶靖节，客至空持瓯。", 
            "不如苏东坡，胜败两忘忧。", 
            "此心无外累，云净一天秋。"
        ], 
        "title": "余本不能棋因病又止酒", 
        "type": "古风", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "事亡如存死如生，以诚则著著乃形。", 
            "二字貌出孝子诚，晓然如见亲在庭。", 
            "有人念母愁思凝，终日如痴呼不醒。", 
            "自云所见政如此，触物有感皆分明。", 
            "山形作我枕扇清，风叶舞我莱衫轻。", 
            "江芦千株白皎皎，尚想鹤发垂星星。", 
            "入户宛然闻忾息，恍惚欲下来举觥。", 
            "始知至孝无间断，圣人所以见墙羹。", 
            "譬如忠信纯熟者，立则参前坐倚衡。", 
            "然而存著亦非真，能于吾母用吾情。", 
            "所见皆从所念得，初非刻木外经营。", 
            "虽然铭镂在中扃，何待扁榜垂丹青。", 
            "要令目击助心想，不然安得名吾亭。"
        ], 
        "title": "著存亭", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "两鬓点秋霜，黑白交相互。", 
            "倒指数行年，如日斜岁暮。", 
            "始污千佛经，颇叹儒冠误。", 
            "夜声喧爆竹，晓炬惊鸦树。", 
            "又是一年新，三百六十度。"
        ], 
        "title": "和洪龟父岁暮韵", 
        "type": "古风", 
        "yun": "遇"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "前晚尚锥锋，昨日突鎗剑。", 
            "今朝又稍长，吾曾刻竹验。"
        ], 
        "title": "以昌黎验长常携尺为韵赋笋五首 其一", 
        "type": "古风", 
        "yun": "艳"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "突兀出藩来，颇似逞狂荡。", 
            "高下列阶前，又如识少长。"
        ], 
        "title": "以昌黎验长常携尺为韵赋笋五首 其二", 
        "type": "古风", 
        "yun": "养"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "行矣脱锦绷，笙竽奏风篁。", 
            "岁晚尤可敬，霜雪不改常。"
        ], 
        "title": "以昌黎验长常携尺为韵赋笋五首 其三", 
        "type": "古风", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "吾家苍头奴，斫玉手自携。", 
            "云恐春风恶，吹开枝高低。"
        ], 
        "title": "以昌黎验长常携尺为韵赋笋五首 其四", 
        "type": "古风", 
        "yun": "齐"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "我至再三惜，恨不长百尺。", 
            "要夏结清阴，荫我醉眠石。"
        ], 
        "title": "以昌黎验长常携尺为韵赋笋五首 其五", 
        "type": "古风", 
        "yun": "陌"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "昨日雨不歇，薄晚云未收。", 
            "更阑望天宇，云净月如钩。", 
            "晓开读书窗，日光泼双眸。", 
            "蔬饭羹一盂，起傍吾庐游。", 
            "一洗尘土昏，水竹清更幽。", 
            "问花无恙否，低面含娇羞。", 
            "验笋长几何，突角凌羊牛。", 
            "前日移新荷，常恐水盖头。", 
            "池边报平安，小叶三四浮。", 
            "竹林叫钩辀，柳阴鸣栗留。", 
            "趁晴欲双飞，更著唤妇鸠。", 
            "物适吾亦适，投筇思悠悠。", 
            "却归堂上坐，苍头献茶瓯。", 
            "儿声清且美，读书如泻油。", 
            "静里无声乐，閒中不系舟。", 
            "不知腰金公，曾识此乐不。", 
            "我生微官缚，有如冠沐猴。", 
            "长恐舍此去，永愧池上鸥。"
        ], 
        "title": "雨后即事", 
        "type": "古风", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "舍南舍北争采桑，欲老未老蚕满筐。", 
            "晓切叶缕细且长，夜梦茧簇白间黄。", 
            "缲成万丝手中香，医得三月眼前疮。", 
            "有馀更著输官忙，无衣敢歌卒岁章。"
        ], 
        "title": "蚕妇叹", 
        "type": "古风", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "退之二十八，三上宰相书。", 
            "晚折王廷凑，骂佛戒鳄鱼。", 
            "少时及壮时，君试观何如。", 
            "士养要如此，合抱凌太虚。"
        ], 
        "title": "读退之传", 
        "type": "古风", 
        "yun": "鱼"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "子猷清雅如此君，菊花冷淡如渊明。", 
            "古人嗜物非著物，风味相似因适情。", 
            "不见铁心宋广平，乃肯一赋写梅兄。", 
            "爱渠风雪不改清，似我不肯郎张卿。"
        ], 
        "title": "读广平梅花赋", 
        "type": "古风", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "人生五马贵，画戟拥朱轮。", 
            "朱轮亦细事，舒卷方在身。", 
            "官至二千石，此手要活人。", 
            "请将胸中书，散作五岭春。"
        ], 
        "title": "送简贺州五首 其一", 
        "type": "古风", 
        "yun": "真"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "朔风撼木落，莫惊客店霜。", 
            "桂林雪片深，成都碧鸡坊。", 
            "西南幕中去，尚趣万里装。", 
            "今乘刺史车，何嫌驿路长。"
        ], 
        "title": "送简贺州五首 其二", 
        "type": "古风", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "曩时盐令更，官贫如负债。", 
            "而今旧法复，私贩夺公卖。", 
            "且莫作是想，亟欲目前快。", 
            "有钱藏之民，毕竟根本在。"
        ], 
        "title": "送简贺州五首 其三", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "摩挲风月堂，应记中庸公。", 
            "墙头荔子熟，勿剪比国风。", 
            "此翁出岭来，两颊丹砂红。", 
            "但云身力健，不言槟榔功。"
        ], 
        "title": "送简贺州五首 其四", 
        "type": "古风", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "我作送行诗，劝终铺美意。", 
            "吾君方急贤，侍从有虚位。", 
            "两府多故人，东阁欠奇士。", 
            "如送郑尚书，韵必以来字。"
        ], 
        "title": "送简贺州五首 其五", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "我昔场屋计，夜傍读书萤。", 
            "开卷啖公文，如味五侯鲭。", 
            "今年触热来，著脚湘山青。", 
            "暗中摸索著，紫髯照天庭。", 
            "风前笑语香，陡豁病眼醒。", 
            "一日驾征车，问讯短长亭。", 
            "买酒酌别君，我歌君试听。", 
            "命薄成雌甲，字惭识一丁。", 
            "文场与宦海，从公与乞灵。", 
            "飘然舍我去，却作参商星。", 
            "我歌虽不满，民谣如轰霆。", 
            "谓公三年留，阴德满幽囹。", 
            "束缚老奸手，两造必细聆。", 
            "民自以不冤，刑期于无刑。", 
            "是宜荐鹗书，风吹上青冥。", 
            "更铺锦上花，姓名记御屏。", 
            "不挥玉堂翰，必勒燕然铭。", 
            "文章特一技，九鼎重朝廷。", 
            "人生几緉屐，早画凌烟形。", 
            "衡阳有来雁，一字访风萍。"
        ], 
        "title": "送陈纠", 
        "type": "古风", 
        "yun": "青"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "宾鸿度月叫秋寒，天怕炎方雨露乾。", 
            "绣衣使者持玉节，先送春风入蛋蛮。", 
            "岭南日日望行色，湖南百姓争卧辙。", 
            "两路行人界上争，去思来暮歌讴接。", 
            "广盐变法是谁谋，直至而今病未瘳。", 
            "岭上逢人须细问，远方根本是深忧。", 
            "广吏从来恃天远，北归南载无空返。", 
            "埋轮家世本澄清，无使老蚕自营茧。", 
            "莫嫌岭路去逡巡，桂林见说最宜人。", 
            "笋样山峰罗样水，锦囊收得越精神。", 
            "直声曾动天颜喜，更有元台作知己。", 
            "谏坡言路著此翁，所谓如尊乃勇尔。", 
            "大苏文章继老苏，魏徵勋业付魏谟。", 
            "传家况有黄金印，行入衣冠盛事图。", 
            "门下书生知此意，恋恋不为儿女计。", 
            "黄花时节送君行，梅花时节迎归骑。"
        ], 
        "title": "送张仓移漕广西", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "阊阖排云叫玉旒，延龄不相白麻收。", 
            "圜桥留住不肯住，古来只说阳道州。", 
            "千载风流正相似，难处郊禋能有几。", 
            "不顾诸郎尚白丁，扁舟夜发浮湘水。", 
            "富贵酖人如蜜甜，小儿嗜蜜几曾嫌。", 
            "全家先遁无人觉，惟有诚斋句里拈。", 
            "回雁峰前再秋色，哀矜折狱多阴德。", 
            "弹压湖山处处春，楚波不动平如席。", 
            "不论朱墨细如麻，夜判千张烛有花。", 
            "老吏相看惊吐舌，如箭中的无少差。", 
            "世上纷纷几桃李，过却韶华尽纷委。", 
            "老松阅世傲风霜，万牛挽入明光里。", 
            "蓬莱弱水多逆船，人生一到已称仙。", 
            "重来况是文章伯，岂但旧物王青毡。", 
            "一佛出世从此度，紫薇花下皆平步。", 
            "更看健笔缴词头，恰似当时在言路。", 
            "六一老仙赞万微，益公首转造化机。", 
            "庐陵自有三台种，他日声名剪样齐。", 
            "三十年前韩一识，三十年后供吏役。", 
            "朝天好施一丸丹，教我春风生羽翼。"
        ], 
        "title": "送孙宪就任除秘监赴召", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "积雨洗残暑，翛然窗户凉。", 
            "蝇蚊不须驱，时至自退藏。", 
            "琤然一叶下，梧桐陨秋黄。", 
            "仰视天宇阔，宾鸿初南翔。", 
            "儿时亲灯火，二尺便宜光。", 
            "咀嚼复吟哦，惟恐更漏忙。", 
            "老来病如缚，空对书满箱。", 
            "短檠置床头，犹渴不能浆。", 
            "人生舍此乐，百年谩风狂。"
        ], 
        "title": "雨后", 
        "type": "古风", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "穷冬万木脱，风叶无停计。", 
            "老树露槎牙，四旁谁拥蔽。", 
            "泛视林莽间，一一献憔悴。", 
            "昨夜新阳复，根荄抱生意。", 
            "天将九转丹，一粒回元气。", 
            "三阳即为泰，原野争明媚。", 
            "老树亦逢春，绿阴看垂地。"
        ], 
        "title": "至后有感", 
        "type": "古风", 
        "yun": null
    }, 
    {
        "author": "舒邦佐", 
        "era": "宋", 
        "subtype": null, 
        "text": [
            "清江子郭子，作斋以遁名。", 
            "傍人或不解，谓将抛尘缨。", 
            "著语竞挽住，轩翥九万程。", 
            "吾闻遁之象，山止而天行。", 
            "止如子綦木，行如亚夫兵。", 
            "养静以须动，渊嘿藏雷声。", 
            "乃识个中趣，非专隐遁情。", 
            "虽然遁六爻，四阳理分明。", 
            "虽有艮在内，二阴要研精。", 
            "尾厉苟不审，嘉肥何由亨。", 
            "艮斋谢夫子，江南老先生。", 
            "君斋虽名遁，三爻自艮萌。", 
            "南丰一瓣香，好请子细评。", 
            "再拜若有得，为语年弟兄。"
        ], 
        "title": "题同年郭丞遁斋（郭，清江人）", 
        "type": "古风", 
        "yun": "庚"
    }, 
    {
        "author": "舒道纪", 
        "era": "宋", 
        "subtype": "五言律诗", 
        "text": [
            "澄心坐清境，虚白生林端。", 
            "夜静笑声出，月明松影寒。", 
            "绛霞封药灶，碧窦溅斋坛。", 
            "海树几回老，先生棋未残。"
        ], 
        "title": "兰溪灵瑞观", 
        "type": "律诗", 
        "yun": "寒"
    }, 
    {
        "author": "舒道纪", 
        "era": "宋", 
        "subtype": "五言律诗", 
        "text": [
            "松老赤松原，松间庙宛然。", 
            "人皆有兄弟，谁得共神仙。", 
            "双鹤冲天去，群羊化石眠。", 
            "至今丹井水，香满北山边。"
        ], 
        "title": "题赤松宫", 
        "type": "律诗", 
        "yun": "先"
    }, 
    {
        "author": "紫姑", 
        "era": "宋", 
        "subtype": null, 
        "text": [
            "绣帘垂，画堂悄，寒风淅沥。", 
            "遥天万里，黯淡同云羃羃。", 
            "渐纷纷、六花零乱散空碧。", 
            "姑射宴瑶池，把碎玉、零珠抛掷。", 
            "林峦望中，高下琼瑶一白。", 
            "严子陵钓台迷踪迹。", 
            "追惜。", 
            "燕然画角，宝钥珊瑚，是时丞相，虚作银城换得。", 
            "当此际、偏宜访袁安宅。", 
            "醺醺醉了，任他金钗舞困，玉壶频侧。", 
            "又是东君，暗遣花神，先报南国。", 
            "昨夜江梅，漏泄春消息。"
        ], 
        "title": "白苎", 
        "type": "词", 
        "yun": null
    }, 
    {
        "author": "紫姑", 
        "era": "宋", 
        "subtype": null, 
        "text": [
            "睹娇红细捻。", 
            "是西子、当日留心千叶。", 
            "西都竞栽接。", 
            "赏园林台榭，何妨日涉。", 
            "轻罗慢褶。", 
            "费多少、阳和调燮。", 
            "向晓来、露浥芳苞，一点醉红潮颊。", 
            "双靥。", 
            "姚黄国艳，魏紫天香，倚风羞怯。", 
            "云鬟试插。", 
            "引动狂蜂浪蝶。", 
            "况东君开宴，赏心乐事，莫惜献酬频叠。", 
            "看相将，红药翻阶，尚馀侍妾。"
        ], 
        "title": "瑞鹤仙", 
        "type": "词", 
        "yun": null
    }, 
    {
        "author": "紫衣师", 
        "era": "宋", 
        "subtype": "七言律诗", 
        "text": [
            "嘴长毛短浅含臕，久向山中食药苗。", 
            "蒸处已将蕉叶裹，熟时兼用杏浆浇。", 
            "红鲜雅称金盘饤，熟软真堪玉箸挑。", 
            "若把膻根来比并，膻根自合吃藤条。"
        ], 
        "title": "蒸豚", 
        "type": "律诗", 
        "yun": "萧"
    }, 
    {
        "author": "紫竹", 
        "era": "宋", 
        "subtype": null, 
        "text": [
            "醉柳边莺，懒风熨草。", 
            "约郎暂会闲门道。", 
            "粉墙阴下待朗来。", 
            "藓痕印得鞋痕小。", 
            "花日移阴，帘香失袅。", 
            "望郎不到心如捣。", 
            "避人愁入倚屏山，断魂还向墙阴绕。"
        ], 
        "title": "踏莎行 约方乔不至", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "绣阁锁重门，携手终非易。", 
            "墙外凭它花影摇，那得疑郎至。", 
            "合眼想郎君，别久难相似。", 
            "昨夜如何绣枕边，梦见分明是。"
        ], 
        "title": "卜算子", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "笔锐金针，墨浓螺黛。", 
            "盟言写就囊儿袋。", 
            "玉屏一缕兽炉烟，兰房深处深深拜。", 
            "芳意远穷，花笺难载。", 
            "帘前细祝风吹带。", 
            "两情愿得似堤边，一江渌水年年在。"
        ], 
        "title": "踏莎行 投方乔誓书", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "约郎共会西厢下。娇羞竟负从前话。", 
            "不道一暌违。佳期难再期。", 
            "郎君知我愧。故把书相诋。", 
            "寄语不须慌。见时须打郎。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "与郎眷恋何时了。爱郎不异珍和宝。", 
            "一定百金偿。算来何用郎。", 
            "戏郎郎莫恨。珍宝何须论。", 
            "若要买郎心。凭他万万金。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "晨莺不住啼，故唤愁人起。", 
            "无力晓妆慵，闲弄荷钱水。", 
            "欲呼女伴来，斗草花阴里。", 
            "娇极不成狂，更向屏山倚。"
        ], 
        "title": "生查子 其一", 
        "type": "词", 
        "yun": null
    }, 
    {
        "author": "紫竹", 
        "era": "宋", 
        "subtype": null, 
        "text": [
            "思郎无见期，独坐离情惨。", 
            "门户约花开，花落轻风飐。", 
            "生怕是黄昏，庭竹和烟黮。", 
            "敛翠恨无涯，强把兰缸点。"
        ], 
        "title": "生查子 其二", 
        "type": "词", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "雨久成淫昏，新晴如改过。", 
            "渐向东皋耕，还思北窗卧。", 
            "昏眼喜天晴，观书惊字大。", 
            "流泉无淈泥，轻风不扬堁。", 
            "归途未须忙，差谷聊避破。", 
            "小园迟能来，早茶看落磨。"
        ], 
        "title": "闻鸠有作喜为晴兆也是日开霁又喜其占之有验再赋之以贻达善季辨天色难保惟快作诗为应耳", 
        "type": "古风", 
        "yun": "个"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昔人十月菊，已恨光景衰。", 
            "今兹十月菊，瘦蕊未觉迟。", 
            "两年无官历，弦望占盈亏。", 
            "人言闰在子，节候固应违。", 
            "此物秉坚正，未怕风霜欺。", 
            "宁同此身槁，不与清香离。", 
            "香性自流传，更过梅花枝。"
        ], 
        "title": "十月初五日重赋菊", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "我昔登巾山，曾题翠微阁。", 
            "清诗照江月，月落诗不落。", 
            "踏露沐长松，辽东一只鹤。", 
            "千载还归来，塔杪栖寥廓。", 
            "过我沧海东，复作羽衣客。", 
            "问客何处来，乃是巾山郭。", 
            "旧题雷卷去，恐我有新作。", 
            "赠之锦绣段，归哦耿林壑。"
        ], 
        "title": "赠冯法师", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "雨馀山气凉，高林发清樾。", 
            "黄鹂百啭罢，初蝉始幽咽。", 
            "独茧曳长缲，既续还又绝。", 
            "衰年感时节，坐久心寸折。", 
            "梦归伊川上，树深泉乱发。", 
            "倚杖听多时，残阳满双阙。"
        ], 
        "title": "初蝉", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "流水写清音，青山发令姿。", 
            "左右惟所取，囊箧恒相随。", 
            "君游且有日，欲访燕赵奇。", 
            "此行犹在眼，已作久别思。", 
            "君如生马驹，腾踏不可羁。", 
            "王良施辔勒，往献白玉墀。", 
            "胸中二三策，和扁为国医。", 
            "南士方世用，砭针贵适宜。", 
            "腰间黄金印，季子何必归。", 
            "丈夫轻四海，吾老不可期。", 
            "何以为君赠，梅花千里枝。", 
            "何以为我报，千首纪行诗。"
        ], 
        "title": "送陈用之远游", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "山云如练静，水云如鹤飞。", 
            "细观聚散间，动静皆天机。", 
            "是物本无心，出处不可期。", 
            "我亦尝出岫，不雨竟空归。", 
            "师今恐云去，密密关窗扉。", 
            "收卷成坐卧，补缀为衲衣。", 
            "此中有深意，宴坐添炉霏。"
        ], 
        "title": "失题", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "贫莫客千里，富莫不出门。", 
            "迫隘多陵辱，飘飖困风尘。", 
            "所以丈夫志，奋翼凌清氛。", 
            "一举蹴四海，载举登昆崙。", 
            "玉皇顾我笑，众嫭粲以繁。", 
            "引酒酌北斗，银河为飞翻。", 
            "天姿固如是，龌龊何足云。", 
            "鄙哉贫贱者，矫首望馀芬。", 
            "鹏鴳各有分，榆枋保终年。"
        ], 
        "title": "交阮嗣宗一首", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "平田展明湖，密林含宿雾。", 
            "整冠对明月，天眼实汝顾。", 
            "那敢醉謼号，袒跣纵箕踞。", 
            "清心听鸣蛙，胜与俗子语。", 
            "青秧插已齐，决决沟底度。", 
            "忧乐在晴雨，将非为私故。", 
            "斯言乃知音，旁人自不喻。", 
            "余兹适无事，泯然离好恶。", 
            "坐久天西倾，汝鸣余睡去。"
        ], 
        "title": "初九日夜月下闻蛙此物得水悦乐故鸣心事与农人相关也", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "罢农亦易足，麦黄秧已绿。", 
            "早蝉发高林，晚莺隔修竹。", 
            "壶觞休倦劬，草阁一开浴。", 
            "翛然非吾故，佳眠恣清熟。"
        ], 
        "title": "五月初四日浴阁成", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "远峰没空苍，近树森立壁。", 
            "丛篁郁长汀，茅茨露半脊。", 
            "归舟何处家，中流弄长笛。", 
            "或恐画师身，留此黯淡迹。"
        ], 
        "title": "题萧照画卷", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "我昔向湘潭，故人贻我别。", 
            "珍于锦鲸赠，未数绨袍脱。", 
            "温如阳春曦，白似腊天雪。", 
            "香收禅榻云，光映书斋月。", 
            "政尔独眠佳，毋使恶卧裂。", 
            "阴寒不内侵，和气无外泄。", 
            "自从离乱来，袍缊罄攘夺。", 
            "惟此寄僧房，与书俱不灭。", 
            "我本生蠹鱼，自爱纸中穴。", 
            "宛如蚕作茧，蛾吐眉眼出。", 
            "夜来初肃霜，子美衾如铁。", 
            "忽忆此青毡，覆我俭且洁。", 
            "中有布衾铭，此铭无冷热。"
        ], 
        "title": "往时予有湖湘之游同年黄东发提举以清江楮衾赠别藏之四年矣山房夜寒覆之甚佳乱后不知东发避地何处作此拟寄", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "碧桃有佳实，方春开白花。", 
            "花悦悦花者，实惠能诗家。", 
            "咏花不咏实，未解写叹嗟。", 
            "水苍充朝佩，天碧泻露华。", 
            "空青珍莫采，帝珠净无瑕。", 
            "水波远涵竹，霄影浮副瓜。", 
            "春山净梳掠，秋烟澹笼遮。", 
            "卵色未有别，胆形图更加。", 
            "清酸笑金橘，寒脆压银茄。", 
            "瑶池漱灵液，萼绿蒙翠纱。", 
            "一食润燥吻，再食思无邪。", 
            "三食换仙骨，四食凌飞霞。", 
            "回首谢玉塘，吾诗不妄誇。"
        ], 
        "title": "谢达善见惠碧桃古体", 
        "type": "古风", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "柴门万物静，秋色栖四山。", 
            "风篁自洒扫，云鸟相往还。", 
            "而有玄寂士，泠然鸣辔环。", 
            "此客不喜饮，举瓢酌潺湲。", 
            "来既无所期，去亦不可攀。", 
            "抱月入绿萝，枕石秋菲间。"
        ], 
        "title": "周梅所还谭山", 
        "type": "古风", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "苍山面长溪，势若饮奔马。", 
            "层台跨其脊，万古绝萧洒。", 
            "登临惟兹时，朋从未云寡。", 
            "迢迢历榛莽，靡靡眺原野。", 
            "白云与翠霞，夐在履舄下。", 
            "穷秋向摇落，霜菊摘盈把。", 
            "赏心孰与同，幽抱欣已写。", 
            "邈矣千载期，名山俟来者。"
        ], 
        "title": "石台纪游", 
        "type": "古风", 
        "yun": "马"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "梅花树下梅花石，花作玉痕石铁色。", 
            "黄筌粉本花光枝，风吹数片尤奇特。", 
            "何年处士横斜句，影落寒溪印苔碛。", 
            "又疑飞自罗浮来，花仙谪堕投苍璧。", 
            "或是天星下陨时，打著梅梢灭不得。", 
            "若非曾支织女机，机上花纹相照射。", 
            "定是荆和泣玉时，泪入璞间馀点滴。", 
            "不然越女昔浣纱，指痕印粉难揩拭。", 
            "荒唐诡幻不可穷，我自稽经探根极。", 
            "傅岩人去实和羹，花落空岩馀此迹。", 
            "花开花落几春风，弃捐墙角真堪惜。", 
            "携向檐前洗濯看，相对无言三太息。"
        ], 
        "title": "梅花石吟", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "蜜蜂数日不出衙，将谓冻蛰无生涯。", 
            "今朝起看后园树，总将蜜蜡衔为花。", 
            "香作蜜香色蜡色，花瓣分明是蜂翼。", 
            "不是案头乾死萤，不是营营蝇止棘。", 
            "朝阳熠熠泛崇光，黄露溶溶蜜满房。", 
            "柔梢不入婵娟鬓，道韵偏宜冷淡装。", 
            "与梅同时唤作梅，风味甚似枝葩非。", 
            "若将形色定品格，何得江珧比荔枝。"
        ], 
        "title": "蜡梅咏（己卯正月）", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "阆风老人五十九，白头饥冻荒山走。", 
            "偶然脱命得生还，闾里相看惊老丑。", 
            "今朝初度最可怜，五子三孙在眼前。", 
            "老妻欲作无面饼，问讯鸡娘渠未肯。", 
            "海水潮小未登鱼，霜后黄柑亦自疏。", 
            "穷人作事天不与，只有红梅相媚妩。", 
            "为渠一笑买村酤，老夫自歌稚子舞。", 
            "明年六十更可歌，大乱不死奈我何。"
        ], 
        "title": "自寿", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "今年剩有冬一月，今冬先得半月春。", 
            "留春借冬皆乐事，但苦世上无閒人。", 
            "平皋梅花如雪浪，夜色晨光迷滉漾。", 
            "就中红香清且妍，风流故在海棠上。", 
            "昨夜月明天不寒，梦中走马来花前。", 
            "旧时都下千金买，翻弃草莽不值钱。", 
            "性情贵远初厌近，久不见之端可怜。", 
            "今朝起拣白髭须，未能免俗为花娱。", 
            "小车駊騀溪石滑，一竿挂酒悬长鱼。", 
            "无人对饮花为伴，小奴亦解吹长管。", 
            "花应怜我老而狂，起舞踏影月凌乱。", 
            "老人更醉三十年，不为酒仙即花仙。"
        ], 
        "title": "十二月十七日归故园酌红梅花下（十六日立春）", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "牡丹一名木芍药，拒霜也号木芙蓉。", 
            "好花名尽多重叠，不取枝同取貌同。", 
            "悲鸿一声天雨血，落霞万顷江饮虹。", 
            "水花已尽岸花出，千朵万朵能白红。", 
            "曾共鸳鸯登绣缛，也随鸂鶒上屏风。", 
            "金钗欲插嫌花重，玉手高攀与面重。", 
            "弄色合欢无限思，九心千叶为谁容。", 
            "朝看花开红偏淡，暮见花敛红转浓。", 
            "朝开夕敛如趋市，明日风光移别蘤。", 
            "平生爱花入骨髓，白头出没与花似。", 
            "老我逢花六十秋，花开花落水悠悠。", 
            "未吃太平一杯酒，岁岁花开伴白头。"
        ], 
        "title": "平皋木芙蓉千株烂然云锦醉行其中如游芙蓉城也作歌纪之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "寒木萧萧，寒汀渺渺。", 
            "船尾插竿童子閒，船头推篷天欲晓，雁雁斜飞起衰草。", 
            "颇记江湖独宿时，一梦十年看未了。"
        ], 
        "title": "老融墨戏词", 
        "type": "古风", 
        "yun": null
    }, 
    {
        "author": "童潮", 
        "era": "宋", 
        "subtype": null, 
        "text": [
            "借问谁家舟，孤横劳渡水。", 
            "远携蓑笠来，满载暮烟紫。", 
            "拍手唱沧浪，沙鸥惊不起。"
        ], 
        "title": "劳渡", 
        "type": "古风", 
        "yun": "纸"
    }, 
    {
        "author": "童颐", 
        "era": "宋", 
        "subtype": "七言律诗", 
        "text": [
            "两轓来自殿东西，要使旴民习俗移。", 
            "可但官条扶世教，更从乡饮叙伦彝。", 
            "一堂礼乐情何厚，四面衣冠乐有仪。", 
            "我老亦陪宾席后，蹒跚非据只心知。"
        ], 
        "title": "乡饮酒唱和诗", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "斗雪轻微吐粉蕤，同开结约是酴醾。", 
            "玉英递韵埋深叶，檀蕊分姿袅别枝。", 
            "无力可延春色住，有方曾著药名遗。", 
            "花空风转薰弦院，红柱棚攲𧀥乱垂。"
        ], 
        "title": "木香花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "有聚无分比蒜强，春苗数尺紫茎长。", 
            "青苍暗接多重叶，红白争开五月凉。", 
            "罔使蒸□□食气，祇堪当肉润吟肠。", 
            "山厨樱笋同时荐，不似花心瓣瓣香。"
        ], 
        "title": "百合花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "小绳挂起小壶擎，欲透青冥梦未成。", 
            "百卉弸中凉色进，丹丝垂下暑尘清。", 
            "纤蕤承雨无多艳，拳石围泉不满漒。", 
            "生意可撩书眼净，分明偷命寄檐楹。"
        ], 
        "title": "悬空草花", 
        "type": "律诗", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "花埋叶底寓春先，便想烹云煮活泉。", 
            "玉脸含羞匀晚艳，翠裾高曳掩秋妍。", 
            "灵随雷雨争抽瑞，尖吐枪旗趱摘鲜。", 
            "带雪莫知开又落，采须谁厌老蜂颠。"
        ], 
        "title": "茶花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "开时可食胜餐松，应在神人守护中。", 
            "九节自知遗种异，一花谁可斗香同。", 
            "碧丛露养仙苗细，灵卉泉抽玉髓空。", 
            "还有痴愚求见面，欲期颜貌亟还童。"
        ], 
        "title": "菖蒲花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "娇含丹粉映池台，忧岂能忘俗谩猜。", 
            "曹植颂传天上去，嵇康种满舍前来。", 
            "鹿葱谁验宜男谶，凤首犹寻别种栽。", 
            "浩有苦怀偏忆母，从今不把北堂开。"
        ], 
        "title": "萱草花", 
        "type": "律诗", 
        "yun": "灰"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "蒙茸紫结秀蕤明，远讶霞铺彩凤轻。", 
            "碎影照溪羞晚悴，烂香蔓壑藉春荣。", 
            "蔓如谀佞依权势，色比空华易死生。", 
            "花落水流儴沈约，至今故宅号馀英。"
        ], 
        "title": "藤花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "冗花焦叶袅风漪，乱展江乡白渺瀰。", 
            "两岸水枯鸥宿处，一天雪衮雁衔时。", 
            "羌儿削管吹边远，淮俗编帘障屋危。", 
            "岂特絮毡堪禦冻，津头拾取作薪炊。"
        ], 
        "title": "芦花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "花明五出绣汀州，自在沉沉自在浮。", 
            "古有楚童谣可信，今无越女采为羞。", 
            "江清得实谁能剖，风起虚根不复留。", 
            "晚向水乡回野棹，一规西日落湖州。"
        ], 
        "title": "蘋花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "剪刀叶上两枝芳，柔弱难胜带露妆。", 
            "翠管嫩粘琼糁重，野泉情心玉蕤凉。", 
            "舂成臼粉资秋实，种入盆池想水乡。", 
            "小小沧洲归眼底，幽研自觉成炎光。"
        ], 
        "title": "茨菰花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "四海张颐望岁丰，此花不与万花同。", 
            "香分天地生成里，气应阴阳子午中。", 
            "顷顷紫芒摇七月，穰穰玉糁杵西风。", 
            "雨晹时若关开落，歌壤谁摅畎亩忠。"
        ], 
        "title": "稻花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "西风篱落草虫鸣，唤起书生啜菽心。", 
            "雨瓣霏霏成晚荚，霞英蔼蔼烁秋阴。", 
            "三年得谪非无乐，七步燃茸谩有吟。", 
            "请看种分红白色，南山山下此苗深。"
        ], 
        "title": "豆花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "轻花细细复猗猗，何止青荧秀两枝。", 
            "万顷雪光抽夏日，一天翠浪弄秋时。", 
            "暖风覆野看摇燕，晨气笼晴想韵鹂。", 
            "有实可祈催食麨，昼长村疃不攒眉。"
        ], 
        "title": "麦花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "根苗着土干柔纤，依附青松度岁年。", 
            "彤蕊有时承雨露，苍藤无赖拂云烟。", 
            "艳攲偷醉斜阳里，体弱愁缠立石颠。", 
            "翠飐红英高百尺，藏春坞上忆坡仙。"
        ], 
        "title": "凌霄花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "朱砂炼椀质轻盈，知是蟾宫几杵成。", 
            "槁蒂秀钟天种艳，碾光辉映御袍荣。", 
            "叶沿绿刺星星劲，心结黄芽粟粟明。", 
            "皓魄正圆花正丽，相看无语说长生。"
        ], 
        "title": "月丹花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "谢了还开肯悟空，一年三十六旬中。", 
            "相看谁有长春艳，莫道花无百日红。", 
            "酡风倚娇承舞雪，瘦枝扶力借柔风。", 
            "四时常吐芳姿媚，人老那能与此同。"
        ], 
        "title": "月季花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "粉红朵子不胜簪，何日移根鹫岭深。", 
            "碎颗绿攒知暑过，栾枝红透得霜侵。", 
            "凉分细叶犹张盖，秀结枯条可架禽。", 
            "忆着花开花谢处，假山亭畔石池阴。"
        ], 
        "title": "南天竺花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "矮丛平剪海霞鲜，乱撒东风紫锦钱。", 
            "露沈翠抽春节嫩，烟枰绣蹙绛绡圆。", 
            "土阶晔晔摇芳泽，山舍英英吐秀妍。", 
            "秋色易花谁得见，何时容得麝香眠。"
        ], 
        "title": "石竹花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "知是何峰秀所钟，曾因手种得仙翁。", 
            "暑须怯袅粘金穗，凉瓣嗔封迸柿红。", 
            "扑卖有声传寂昼，幽妍无力借薰风。", 
            "窑瓶插满清香烈，攲枕探吟鄙鹿葱。"
        ], 
        "title": "山丹花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "问花忆别向秋江，清占花丛白鸟双。", 
            "落日袅愁归钓岸，薰风吹艳入船窗。", 
            "情迷洲渚根无蒂，名寄闾阎曲有腔。", 
            "寒露拉摧浮脆尽，断矶绝岸出枯桩。"
        ], 
        "title": "水荭花", 
        "type": "律诗", 
        "yun": "江"
    }, 
    {
        "author": "童蒙", 
        "era": "宋", 
        "subtype": null, 
        "text": [
            "跋涉千千里，我行亦良勤。", 
            "戒途桂林腊，解辔盱水春。", 
            "赤石照病眼，红泉濯征尘。", 
            "麻姑顾我笑，问别何所因。", 
            "忆昨罢清江，中兴初甲寅。", 
            "去家十五年，一扫先君坟。", 
            "未及亲旧语，遽随犬羊奔。", 
            "幕燕遂如客，月鹊无安村。", 
            "得官峤南州，欲访出世人。", 
            "禦虎信有命，生还聊一欣。", 
            "此事姑置之，既往安足论。", 
            "山神似相怜，静扫群峰云。"
        ], 
        "title": "宿青绥铺", 
        "type": "古风", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "入门松桂拂天长，遣化谁来自众香。", 
            "初剪蕨嶶丰菜把，半残桃杏露花房。", 
            "不辞峻极犹登践，免使幽寻堕渺茫。", 
            "闻有山人宅岩顶，试从度世觅神方。"
        ], 
        "title": "定山寺", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "千章宰木荫长城，申枉行颁宠数新。", 
            "金薤文华才冠世，银钩字画品称神。", 
            "佳城此日看驯鹿，文保当年想梦麟。", 
            "定有玉璜传后裔，投竿端自渭城滨。"
        ], 
        "title": "章申公坟寺", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "祖尚浮虚事漆园，生平圜府不曾言。", 
            "神峰峻若瑶林茂，手色全如玉柄温。", 
            "翊辅但求三兔窟，风流空擅一龙门。", 
            "季年丧国排墙祸，绮靡谀言可得存。"
        ], 
        "title": "读史二首 其一", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "曾侍东皇采紫芝，朅来西土宴瑶池。", 
            "藻翁梁上休繁役，灰劫池中认远期。", 
            "数木故应烦鬼子，窃桃那免号偷儿。", 
            "蒿庐不爱深山卧，避世金门世孰知。"
        ], 
        "title": "读史二首 其二", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "并寓僧蓝得几时，薄游苕霅遽暌离。", 
            "一麾为郡乖同济，百谪还乡独后期。", 
            "第隔东西希聚首，忧连宗戚罕伸眉。", 
            "何时解组俱林下，松菊园宽日共窥。"
        ], 
        "title": "与工部兄迩岁离多会少又乐少苦多述怀", 
        "type": "律诗", 
        "yun": "支"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一岁连膺四命书，衣冠庆美近时无。", 
            "绵长本自天资厚，凭藉由来地势孤。", 
            "襆被昔高兰省去，彯缨今喜棘班趋。", 
            "立言制行俱忠孝，岂愧堂堂七尺躯。"
        ], 
        "title": "和工部兄迁中散述怀韵", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "吉月迎秋万宝成，充闾瑞气降耆英。", 
            "枌榆社里藏身稳，桐柏宫中庀职清。", 
            "黄发定应惊再少，绛田端自保长生。", 
            "寿觞亲荐犹弥月，归梦驰诚栩栩轻。"
        ], 
        "title": "寄献中散兄生辰", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "黑头自致已三旌，暂寄江湖适性情。", 
            "五总龟游钦学富，九皋鹤立见神清。", 
            "西雍宁累飞章荐，东閤频蒙倒屣迎。", 
            "方幸台躔照苕霅，以兹投劾未能轻。"
        ], 
        "title": "次韵大资节使薛公见贻二首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "剧谈世事迩来慵，时向烟波掉雪篷。", 
            "德业未尝矜久大，光尘惟曲示和同。", 
            "十年辅政裨元化，万国宾贤振士风。", 
            "敢请中兴重作颂，衮衣不日见归公。"
        ], 
        "title": "次韵大资节使薛公见贻二首 其二", 
        "type": "律诗", 
        "yun": "东"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "久向岩廊侍禹汤，归身丘壑兴尤长。", 
            "东阡方幸陪游乐，南浦难轻送别伤。", 
            "欲以中经咨诂训，更将奇字问偏旁。", 
            "勉留衮舄辉山郡，不日天书下宠光。"
        ], 
        "title": "依韵和薛大资将往仙潭", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "膜拜同祈海岸仙，风云奔走会诸天。", 
            "山岩恍若龙衔曜，墀庑频惊鹤夺鲜。", 
            "莫讶瑶英来有信，都缘玉烛气无偏。", 
            "化工应念催科拙，乞与穰穰大有年。"
        ], 
        "title": "次韵林茂南祀喜雪二首 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "吾僚斋祷极精诚，俄见联翩舞玉霙。", 
            "逞巧封条危不堕，弄閒飘幌细无声。", 
            "倾都奇货归王老，侵户寒威赖曲生。", 
            "天念春回惟七日，故教连夜趁嘉平。"
        ], 
        "title": "次韵林茂南祀喜雪二首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "雅步谁追鹤氅仙，峭寒真是酒家天。", 
            "谢庭最爱因风起，桓扇宁书遇象鲜。", 
            "远觉归巢禽翅重，静看当槛竹枝偏。", 
            "三吴此景宜增赏，飘瞥郊原似昔年。"
        ], 
        "title": "僚佐再和复作二首 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "从来爱雪是真诚，又见祥飞六出霙。", 
            "材薄敢招能赋客，庭閒聊作咏诗声。", 
            "瑶阶误向凡间见，春蘤翻惊腊里生。", 
            "贺板并来无答语，自惭词笔太平平。"
        ], 
        "title": "僚佐再和复作二首 其二", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "苕溪溪上一茶神，三表遗经品藻亲。", 
            "轻拂竞看云态度，初尝应惬舌根尘。", 
            "草堂遥忆金沙水，花濑聊分紫气春。", 
            "尤物从来常贵少，彭城园外即非真。"
        ], 
        "title": "次韵中散兄及诸弟寄顾渚茶二首 其一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "健步苍头捷若神，露芽三日到情亲。", 
            "轻瓯延喜凝珍玉，小硙邻虚堕细尘。", 
            "便好相招十日饮，莫教虚负一年春。", 
            "慇勤后讯当重饷，月六斋时供应真。"
        ], 
        "title": "次韵中散兄及诸弟寄顾渚茶二首 其二", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "摇毫射策逐群裾，独以高名唱玉除。", 
            "五斗抛来为诗酒，三馀收得向樵渔。", 
            "固存夙悟无生理，永诀亲裁忍死书。", 
            "晚岁异乡成一恸，大红亲破茂红綀。"
        ], 
        "title": "哭卫卿弟三首 其一", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "远业相期未易量，那知百岁似风狂。", 
            "鵩来有恨催新赋，鹊往无医识禁方。", 
            "邻笛他年那忍听，人琴此日遂俱亡。", 
            "长空后夜西风急，吹断惊鸿不作行。"
        ], 
        "title": "哭卫卿弟三首 其二", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "高材磊落气峥嵘，命薄难将智力争。", 
            "赤米白盐生理窄，红莲绿水宦情轻。", 
            "曾期虚阁凭栏醉，不遂扁舟适野迎。", 
            "汝已反真归大化，山城空恸十年兄。"
        ], 
        "title": "哭卫卿弟三首 其三", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "未有归资可买山，一封程奏便求闲。", 
            "睢睢去后容争席，碌碌羞来肯抱关。", 
            "幻界已知都是梦，真心自要识无还。", 
            "尊前衮衮听名理，坐遣穷愁一破颜。"
        ], 
        "title": "曾梦良（傅）惠然见存出口字（以上三字原作出示，据《永乐大典》卷八九五改）诗十有七篇偶摭所遗成三篇纪谢 其一", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "清明时节访溪山，消尽机心大智闲。", 
            "元亮孤舟聊自棹，尚平家事不相关。", 
            "叩门虽幸千金顾，恋德翻嗟半日还。", 
            "并水幽亭同历览，应怜瓢饮政希颜。"
        ], 
        "title": "曾梦良（傅）惠然见存出口字（以上三字原作出示，据《永乐大典》卷八九五改）诗十有七篇偶摭所遗成三篇纪谢 其二", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "居然埋照向穷山，谁识龙媒伏帝闲。", 
            "意气虽吞云梦泽，功名未羡玉门关。", 
            "身常静退缘知止，心不倾邪畏好还。", 
            "但恐搢绅公论在，招延行见觐威颜。"
        ], 
        "title": "曾梦良（傅）惠然见存出口字（以上三字原作出示，据《永乐大典》卷八九五改）诗十有七篇偶摭所遗成三篇纪谢 其三", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "上印归来卧荜门，此心炯炯向谁论。", 
            "平生疏拙真天赋，此去安閒尽主恩。", 
            "旧识愧真为我累，近知凡百丧吾存。", 
            "好来同习菁山隐，白发仙臞两弟昆。"
        ], 
        "title": "中散兄喜罢郡有诗次韵却寄", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "晦迹才须一亩间，浮家暂寄五湖边。", 
            "官抛印绶轻千里，禄隐渔樵已十年。", 
            "眼对云山偏烂烂，腹藏篇牍自便便。", 
            "政缘欲遂幽栖乐，岂是清时独弃捐。"
        ], 
        "title": "次韵中散兄见寄", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "四年五度访郊村，苜蓿羹稀不厌贫。", 
            "清韵喜逢须展戟，奥篇仍睹笔书银。", 
            "一筇岩壑幽栖地，五两江湖自在身。", 
            "他日愿陪鸡黍社，贵邻应不买增珍。"
        ], 
        "title": "次韵钱伸仲（绅）见贻兼送别二首 其一", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "郊居牢落似东屯，剥啄欣闻客叩门。", 
            "笔下波涛文贯道，胸中瑜瑾学逢源。", 
            "西余未遂谐清赏，南浦俄惊黯别魂。", 
            "金菊万株秋露重，此时重复望来辕。"
        ], 
        "title": "次韵钱伸仲（绅）见贻兼送别二首 其二", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "衔哀负土记当年，白首来临涕泫然。", 
            "宰树成行无鹿触，佳城卜吉自牛眠。", 
            "已乖綵服亲尝膳，犹幸纶封数漏泉。", 
            "反顾云飞频怅望，孝诚宁愧斗南贤。"
        ], 
        "title": "题寄伸仲先茔瞻云亭", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "两年侨寓为知音，百指仍携就泛金。", 
            "蝇集树榛曾掣肘，鱼传尺素喜回心。", 
            "无边红芰邀同醉，不尽青山得共寻。", 
            "白首居诸良会少，对床免被别愁侵。"
        ], 
        "title": "喜中散兄将至", 
        "type": "律诗", 
        "yun": "侵"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "云山佳处复跻攀，景物依然得破颜。", 
            "春事阑珊三月尾，时光荏苒七年间。", 
            "重来怀绂成何事，归去抽簪幸有山。", 
            "且尽一杯今日乐，投林飞鸟会知还。"
        ], 
        "title": "次韵中散兄将到先示诗", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "林薄风号两日先，俄惊剪水堕遥天。", 
            "坐看山路禽飞绝，聊胜泥涂马不前。", 
            "轻点红炉呈妙意，斜飘素发映衰年。", 
            "寒霙与我官同冷，莫笑柴扉日晏眠。"
        ], 
        "title": "次韵中散兄喜雪二首 其一", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "缥缈山头白最先，模糊云物变吴天。", 
            "陆机玉圃无精粗，王衍瑶林满后前。", 
            "酒涨微澜宜永夜，麦翻翠浪看明年。", 
            "晓晴便是春消息，梅萼包香柳欲眠。"
        ], 
        "title": "次韵中散兄喜雪二首 其二", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "几度维舟此倚栏，伤心劫火总摧残。", 
            "拒霜半落无人管，时有流红驻下滩。"
        ], 
        "title": "过南渡见石砾之场有感", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "山间烟雨闭门高，心事难平著酒消。", 
            "今日萧萧风物好，官窑瓶里插红蕉。"
        ], 
        "title": "初七日", 
        "type": "绝句", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "凄凉客路趁长川，荷叶无衣柳不绵。", 
            "日暮正愁无宿处，乱鸦飞下有人烟。"
        ], 
        "title": "秋晚过北渡", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "摩挲岁久马肝死，洗涤尘开鸲眼鲜。", 
            "铜雀何人收废瓦，铭文犹记建安年。"
        ], 
        "title": "铜雀瓦砚", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "远眺沧洲十里强，早潮举网夜鸣榔。", 
            "倦游不作吴松客，白发归来乐故乡。"
        ], 
        "title": "远浦归潮", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "屈原庙外千株碧，高帝祠前万叶红。", 
            "楚尾吴头风景在，片帆不复更西东。"
        ], 
        "title": "枫树", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "月傍细细水波云，绣撚金描孔翠纹。", 
            "夜半冰轮悬净碧，太空不动扫魔群。"
        ], 
        "title": "十三日夜山斋玩月", 
        "type": "绝句", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "山居寒重户先扃，自向疏窗爱月明。", 
            "欲唤花光来貌取，入檐微见一枝横。"
        ], 
        "title": "十四日夜月色颇佳山寒不出门窗间拥絮坐玩殊胜昨夜之微茫也", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "此夜月明胜月半，可怜衰病自攲眠。", 
            "窗前树子如人影，渺渺羁雌叫渚田。"
        ], 
        "title": "十六日夜月色可爱病体怯风攲枕看窗影殊佳", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "樛枝平地虬龙走，高干半空风雨寒。", 
            "春来片片流红叶，谁与题诗放下滩。"
        ], 
        "title": "樟树", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "小小茅斋傍茂林，朝朝暮暮有鸣禽。", 
            "道人心事无憎爱，终夜闻枭也好音。"
        ], 
        "title": "遣兴三绝 其一", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "读书未尽老骎骎，更把残编往复寻。", 
            "六籍精微心已耗，只将韩杜了光阴。"
        ], 
        "title": "遣兴三绝 其二", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "老怀忽忽如中酒，短发萧萧不受簪。", 
            "四壁应闻长叹息，何人知我此时心。"
        ], 
        "title": "遣兴三绝 其三", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "数树远烟藏枣栗，半村疏雨下牛羊。", 
            "诗人过眼助成句，吟罢不知归路长。"
        ], 
        "title": "晚出", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "衡石程书括户口，头会箕敛生干戈。", 
            "老儒不用忧此事，苋羹麦饭醉且歌。"
        ], 
        "title": "老儒不用忧歌", 
        "type": "绝句", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "鲈鱼未上夜潮回，吹笛蓬窗古岸隈。", 
            "谁遣戴公山上住，两回牵帅子猷来。"
        ], 
        "title": "和用之题剡雪 其一", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "两岸青山一水流，蓑衣不著雪为裘。", 
            "安道只应深树里，青山不见便回舟。"
        ], 
        "title": "和用之题剡雪 其二", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "青山白发最宜看，点缀斓斑著意难。", 
            "巧付小园浑未了，东风急处又吹残。"
        ], 
        "title": "梦觉见雪", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "布衾温燠似春晴，睡足窗前一鸟鸣。", 
            "起挽梅梢拈雪嚼，五行谁带许多清。"
        ], 
        "title": "晨起嚼雪老齿生冰亦一快事", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "小楼周匝玉屏开，木落林峦入座来。", 
            "欲唤老关商略此，两峰高并致佳哉。"
        ], 
        "title": "近峰晴雪", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "冻鸦胶树水云迷，雀语相邀作早栖。", 
            "净扫门庭延雪集，可容圭璧委尘泥。"
        ], 
        "title": "日暮雪将作扫门待之 其一", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "夜静秋清月朗天，时时霜鹤唳芝田。", 
            "筑台正与仙人约，少驻人间五百年。"
        ], 
        "title": "日暮雪将作扫门待之 其二", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "篯铿自古寿称延，上下尧殷九百年。", 
            "自是周遮加谨畏，至今百忌历犹传。"
        ], 
        "title": "老彭像", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "商山深处养灵根，白发昂藏满面春。", 
            "一出汉庭安汉嗣，颇疑倾得戚夫人。"
        ], 
        "title": "四皓像", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "盗贼自反覆，干戈无是非。", 
            "上谋先劫掠，善胜昧攻围。", 
            "礼乐成乌有，诗书入翠微。", 
            "无银堪易米，甘采首阳薇。"
        ], 
        "title": "纪事", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "一年春潋滟，二月锦阑干。", 
            "绿嫩难扶醉，红轻最觉寒。", 
            "欲知花有恨，来向雨中看。", 
            "泥饮须通晓，千枝放烛残。"
        ], 
        "title": "咏海棠", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "含羞沧海畔，移种蜀江干。", 
            "对此花枝重，不应诗语寒。", 
            "半开须与醉，足睡更来看。", 
            "说与花神道，当筵莫放残。"
        ], 
        "title": "自用韵再赋海棠", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "深蔓迷归路，荒蹊未有家。", 
            "谁知寒雨里，也作小春花。", 
            "菌紫松间茁，菘黄涧底芽。", 
            "道人新破戒，窗外种红茶。"
        ], 
        "title": "樵童自故园来献海棠因赋二章 其一", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "只道娇春日，谁知战朔风。", 
            "轻霜去人远，爱景入枝红。", 
            "依旧风情在，难将艳冶同。", 
            "年年摇落后，来恼白头翁。"
        ], 
        "title": "樵童自故园来献海棠因赋二章 其二", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "耳聋便稳睡，眼暗总迷云。", 
            "树湿直如沃，花香不待焚。", 
            "燕归知旧主，蜂坌有新君。", 
            "莫怪今非昔，从他聚必分。"
        ], 
        "title": "山斋排闷", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "故国乌头白，太空鸡子黄。", 
            "蒲茸千顷麦，筠粉万株桑。", 
            "错莫昏花眼，朦胧尘土肠。", 
            "天河如可挽，洗出太阳光。"
        ], 
        "title": "三月六日黄雾四塞涉三日不散木叶屋瓦积尘皆泥粉因记所见", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "倚徙白头杖，哀伤赤子兵。", 
            "斜封今不用，直指近方行。", 
            "商鞅何妨徇，桑羊尽可烹。", 
            "击蒙须用此，尺箠惜刑轻。"
        ], 
        "title": "书事", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "冬旱井泉竭，霜清天宇空。", 
            "惊心严戍马，极目览征鸿。", 
            "弓手徵中产，船官及老农。", 
            "可怜时节在，吾道自终穷。"
        ], 
        "title": "即事", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "扰扰孰分形，纷纷谁与明。", 
            "蝼蛄擘地走，蚯蚓上阶鸣。", 
            "随事皆天道，因人见物情。", 
            "蝉吟兼蝶舞，风韵喜轻清。"
        ], 
        "title": "物化", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "新凉喜见栗，物色近重阳。", 
            "兔子成毫紫，鹅儿脱壳黄。", 
            "寒宵蒸食暖，饥晓嚼来香。", 
            "风味山家好，蹲鸱得共尝。"
        ], 
        "title": "初食栗", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "书在心犹在，时艰变易衰。", 
            "白云山半寺，红叶水西祠。", 
            "农老言多善，乌驯噪总慈。", 
            "谁于千载后，见我苦吟时。"
        ], 
        "title": "秋晚随意行涧上值老农问劳去年避乱时事 其一", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "辋川疏旧业，复望草堂归。", 
            "落叶无人径，残阳向水扉。", 
            "井萤吹不灭，堑鸟暗还飞。", 
            "豺虎方当道，何时赋式微。"
        ], 
        "title": "秋晚随意行涧上值老农问劳去年避乱时事 其二", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夫子赋归与，田园欲把锄。", 
            "春风吹故国，流水绕通衢。", 
            "螮蝀吞沧海，蟾蜍食太虚。", 
            "一灯深夜酒，呼子了残书。"
        ], 
        "title": "初八夜遭绿林之祸因纪其事", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "客子倦行役，閒寻古刹林。", 
            "双岩来势尽，汇水去声沈。", 
            "经社千人会，然灯七佛深。", 
            "松行喧万籁，僧定不知音。"
        ], 
        "title": "游天王寺", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "知君不寂寞，禅悦只空房。", 
            "书卷依经藏，吟声绕寺廊。", 
            "早霜狸面白，新酒菊花黄。", 
            "共此山家景，西峰隔夕阳。"
        ], 
        "title": "寄子堂（时子堂借居清莲寺）", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，先暝启黄昏。", 
            "狐叫青峰径，僧归白石源。", 
            "分灯三户市，打鼓七郎村。", 
            "莫管啼乌绕，吾今已断魂。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其一", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，涌海出初更。", 
            "溪寺鸣钟罢，山城禁火明。", 
            "梅光初点滴，鹤睡自凄清。", 
            "还念故人远，灯花结未成。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其二", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，出峤二更初。", 
            "蓐食催鸣碓，蒙头静著书。", 
            "清霜闻吠犬，细火有归渔。", 
            "一盏解寒酒，风炉煮雪蔬。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其三", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，有待到三更。", 
            "水鸟隔烟叫，山樵踏雪行。", 
            "诗成嫌烛短，酒渴爱菹清。", 
            "此际谁为伴，梅边送影横。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其四", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，绝妙四更残。", 
            "攲枕清无寐，推窗独起看。", 
            "流鸿曳稀宿，跃鲤散微澜。", 
            "颇记倦游日，孤舟宿雪滩。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其五", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，初出五更头。", 
            "清旭辉相映，馀光淡未收。", 
            "烟消江树出，霞弄市岚浮。", 
            "忆昔趋丹陛，鸡人唱晓筹。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其六", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，尊酒共论文。", 
            "冻茁沙中笋，冰芽涧底芹。", 
            "人生半歌哭，世事异传闻。", 
            "风宪分流品，儒生免出军。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其七", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，政自使人怜。", 
            "久废登山屐，愁催下濑船。", 
            "衰年免黄帽，旧习守青毡。", 
            "东浙承平地，如今是近边。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其八", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，特地向人明。", 
            "海驿催传箭，荒鸡误报更。", 
            "平生大敌勇，末暮小诗行。", 
            "老矣今安用，深杯送此生。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其九", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "篆畦今夜月，故意照人衰。", 
            "一梦十年过，千愁万里来。", 
            "只今安粤徼，何日悔轮台。", 
            "吟罢四百字，更倾三五杯。"
        ], 
        "title": "正仲思归作篆畦今夜月十诗非篆畦月乃雁苍月盖杜子美鄜州月之意也予作十章乃篆畦月也 其十", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "不来三十载，僧与寺俱非。", 
            "棕屦延苍藓，蒲团坐翠微。", 
            "溪传松顶相，风助竹谈机。", 
            "侍者能栽菊，秋深重扣扉。"
        ], 
        "title": "寄石泉策禅师（师住崇教寺）", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "宰辅平生望，儒酸贵日同。", 
            "诸贤亲盛德，末俗仰高风。", 
            "道丧悲歌凤，时乖叹卧龙。", 
            "经纶兹日泯，忧爱与身终。"
        ], 
        "title": "少师丞相国公西涧先生挽歌二首 其一", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "咸淳无正史，德祐少完人。", 
            "他日修公传，终身作宋臣。", 
            "渊明还死晋，商皓本逃秦。", 
            "壮士元无泪，西风自湿巾。"
        ], 
        "title": "少师丞相国公西涧先生挽歌二首 其二", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "本自柴门静，谁令种竹喧。", 
            "月来将画写，风过引书翻。", 
            "默坐雨偏响，闲眠雪易繁。", 
            "动中还有静，此意互为根。"
        ], 
        "title": "兼静黄坛杨君书室也取钱起柴门兼竹静之句名之邑里吟人题咏殆遍矣予为友作反骚不知者便谓子云与屈子异意非也", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "世事随流水，年华逐北风。", 
            "雁横残笛外，人老夕阳中。", 
            "听雪三间永，催梅百榼空。", 
            "沿溪漉明月，只在最高峰。"
        ], 
        "title": "余名宴居之室曰一枝巢赋诗以自遣", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "吴客多流越，君寻古剡归。", 
            "民贫官箠急，岁歉米船稀。", 
            "岭鹿三丫入，溪鲈一尺肥。", 
            "榆林知可隐，安得翅能飞。"
        ], 
        "title": "喜帅初归剡", 
        "type": "律诗", 
        "yun": "微"
    }, 
    {
        "author": "童潮", 
        "era": "宋", 
        "subtype": "五言律诗", 
        "text": [
            "先生已归来，遗此折腰地。", 
            "不见督邮人，祇闻解印事。", 
            "径花虽就荒，台月还留醉。", 
            "赋罢清流诗，西畴春已至。"
        ], 
        "title": "渊明故址", 
        "type": "律诗", 
        "yun": "寘"
    }, 
    {
        "author": "童潮", 
        "era": "宋", 
        "subtype": "五言律诗", 
        "text": [
            "长江万里来，一砥中流峙。", 
            "巨浸没根深，孤峰插汉起。", 
            "倒回三峡流，独据九江水。", 
            "真是海门关，波涛险莫比。"
        ], 
        "title": "小孤山", 
        "type": "律诗", 
        "yun": "纸"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "石竹麝香脐，博山水沈炷。", 
            "勾引爱香人，攀花春笋露。"
        ], 
        "title": "以鲁直露湿何郎试汤饼为韵赋酴醾七首 其一", 
        "type": "绝句", 
        "yun": "遇"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "江南万玉妃，肌肤冰雪立。", 
            "平生爱淡妆，不作胭脂湿。"
        ], 
        "title": "以鲁直露湿何郎试汤饼为韵赋酴醾七首 其二", 
        "type": "绝句", 
        "yun": "缉"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "金沙与同架，并蒂更连柯。", 
            "红白虽相宜，品藻当如何。"
        ], 
        "title": "以鲁直露湿何郎试汤饼为韵赋酴醾七首 其三", 
        "type": "绝句", 
        "yun": "歌"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "倚窗春睡觉，折玉满手香。", 
            "篸云疑未稳，指点问檀郎。"
        ], 
        "title": "以鲁直露湿何郎试汤饼为韵赋酴醾七首 其四", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "何面与荀香，美丈夫可试。", 
            "不学海棠花，只如妃子睡。"
        ], 
        "title": "以鲁直露湿何郎试汤饼为韵赋酴醾七首 其五", 
        "type": "绝句", 
        "yun": "寘"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "昨日落酒杯，引我卧醉乡。", 
            "对午犹未醒，支颐听煮汤。"
        ], 
        "title": "以鲁直露湿何郎试汤饼为韵赋酴醾七首 其六", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "爱花莫看花，如饥贪画饼。", 
            "一笑大江横，此句须参请。"
        ], 
        "title": "以鲁直露湿何郎试汤饼为韵赋酴醾七首 其七", 
        "type": "绝句", 
        "yun": "梗"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "世网角雄雌，官途争是非。", 
            "人方酣蚁战，吾自送鸿飞。"
        ], 
        "title": "谩题", 
        "type": "绝句", 
        "yun": "微"
    }, 
    {
        "author": "舒邦佐", 
        "era": "宋", 
        "subtype": "五言绝句", 
        "text": [
            "恨题玄都观，欢入武陵溪。", 
            "花面无今古，人心自笑啼。"
        ], 
        "title": "桃花", 
        "type": "绝句", 
        "yun": "齐"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "三径向来孤竹弟，一枝今日伴梅兄。", 
            "岁寒图上曾相识，一笑相看自有情。"
        ], 
        "title": "书堂前植竹今日移梅于其间", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "秋入高楼风露凉，疑从月里送清香。", 
            "五枝高折非难事，问取燕山窦十郎。"
        ], 
        "title": "戴氏楼名折桂来觅诗赋二十八字", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "酒尽瓶乾一再添，朔风吹叶响阶前。", 
            "起来水墨图中望，正是江南欲雪天。"
        ], 
        "title": "偶书", 
        "type": "绝句", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "倒床鼻息欲鸣雷，须仗灵芽一唤回。", 
            "此味直教真性在，切防勾贼用盐梅。"
        ], 
        "title": "和于湖集茶韵三首 其一", 
        "type": "绝句", 
        "yun": "灰"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "金沙泉下喊春雷，贡茗先随造化回。", 
            "欲望头纲分八饼，恨无笔力继欧梅。"
        ], 
        "title": "和于湖集茶韵三首 其二", 
        "type": "绝句", 
        "yun": "灰"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "气味相投陈与雷，有时煎点两三回。", 
            "午窗睡著呼汤急，止渴还应似望梅。"
        ], 
        "title": "和于湖集茶韵三首 其三", 
        "type": "绝句", 
        "yun": "灰"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "霜蟾照户鼓三更，独坐蒲团一盏灯。", 
            "名利此时都踏破，分明一个在家僧。"
        ], 
        "title": "夜坐", 
        "type": "绝句", 
        "yun": "蒸"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "细观才满一轮月，静坐能销万古心。", 
            "莫向洪炉烘醉客，只宜清夜定禅林。"
        ], 
        "title": "咏蒲团", 
        "type": "绝句", 
        "yun": "侵"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "不见牛郎不秉钧，一时虽拙有清芬。", 
            "附棋待诏皆因巧，何用翻成乞巧文。"
        ], 
        "title": "读子厚乞巧文", 
        "type": "绝句", 
        "yun": "文"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "金鎞刮膜妙通灵，从此昏花不再生。", 
            "闻道向来昏醉眼，而今黑白尽分明。"
        ], 
        "title": "挽黄助教四首 其一", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "有客携来幼妇碑，细看一字是褒辞。", 
            "触蛮索战吾无此，方信黄家万顷陂。"
        ], 
        "title": "挽黄助教四首 其二", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "杨枝一放任西东，已把浮生比梦中。", 
            "今日算来真是梦，翩翩丹旐引春风。"
        ], 
        "title": "挽黄助教四首 其三", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "春归平日馆池中，想是园花三四红。", 
            "还有旧时王谢燕，喃喃来吊主人翁。"
        ], 
        "title": "挽黄助教四首 其四", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "双双燕语落檐牙，惊破春屏梦到家。", 
            "睡起拈书无意绪，开窗隐几看桃花。"
        ], 
        "title": "睡起二首 其一", 
        "type": "绝句", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "蝶梦惊回思尚迷，起煎蟹眼试新旗。", 
            "桃花贴地杨花起，正是江南二月时。"
        ], 
        "title": "睡起二首 其二", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "步屧寻僧到日西，乱山深处见新碑。", 
            "却惊天上披风手，亦卷波澜入小诗。"
        ], 
        "title": "慕容簿送题宝峰石刻并中秋词以诗谢之 其一", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "月入中秋色满林，摹将好景寄清音。", 
            "自从句夺天工巧，景物无聊直至今。"
        ], 
        "title": "慕容簿送题宝峰石刻并中秋词以诗谢之 其二", 
        "type": "绝句", 
        "yun": "侵"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "快时一箭走飞篷，缓也委蛇碧玉中。", 
            "迟速无心安乐法，从今不怕打头风。"
        ], 
        "title": "回庙山放船", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "前日堆银冻未消，今朝满地踏琼瑶。", 
            "一杯蘸甲寒威退，只要行人著酒浇。"
        ], 
        "title": "三衢阻雪至永丰道中又雪", 
        "type": "绝句", 
        "yun": "萧"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "遥怜儿女数还期，自秣归骖趁晓鸡。", 
            "乾鹊有灵烦送喜，马蹄今日踏江西。"
        ], 
        "title": "回进贤道中", 
        "type": "绝句", 
        "yun": "齐"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "按指如医细切肤，对人便肯说荣枯。", 
            "我今跳出荣枯外，试问先生脉得无。"
        ], 
        "title": "赠太素脉王道人为端夫病起解嘲", 
        "type": "绝句", 
        "yun": "虞"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "我本江湖一钓徒，锦鳞到眼便欢呼。", 
            "他年莼鲙归来日，添个渔竿入画图。"
        ], 
        "title": "赠画鱼童秀才", 
        "type": "绝句", 
        "yun": "虞"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "奉春前日策和亲，夷夏雌雄恰始分。", 
            "今日呼韩朝渭上，如何万里嫁昭君。"
        ], 
        "title": "咏昭君", 
        "type": "绝句", 
        "yun": "文"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "锦绷儿啼妃子笑，鸡头肉念禄山来。", 
            "三郎若肯怜汤饼，岂被香囊作祸胎。"
        ], 
        "title": "读开元遗事", 
        "type": "绝句", 
        "yun": "灰"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "晚径收霜滑，青鞋踏浅沙。", 
            "看云閒活计，临水淡生涯。", 
            "篱菊犹存叶，江梅欲破花。", 
            "枫林凋落尽，露出两三家。"
        ], 
        "title": "晚出", 
        "type": "律诗", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "小院无人到，徐徐影转花。", 
            "池平初斗蛤，柳老半藏鸦。", 
            "矛戟犹封笋，枪旗欲试茶。", 
            "一丘并一壑，只此是生涯。"
        ], 
        "title": "小院", 
        "type": "律诗", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "隐几香一炷，时于静里求。", 
            "心源须得得，世路任悠悠。", 
            "佛国菩提树，庄园不系舟。", 
            "忘机吾自信，何必验沙鸥。"
        ], 
        "title": "隐几", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "梦觉还寻梦，胚胎一想中。", 
            "失身邯郸枕，得意大槐宫。", 
            "周在蝶何在，蕉空鹿亦空。", 
            "自怜心未静，起坐究幡风。"
        ], 
        "title": "梦觉", 
        "type": "律诗", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "索索叶多雨，梦惊窗月明。", 
            "一念堕世网，百虑战心兵。", 
            "天上麒麟阁，沙边鸥鹭盟。", 
            "展转复展转，孤鸿三两声。"
        ], 
        "title": "伏枕", 
        "type": "律诗", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "自踏功名地，斯心每淡如。", 
            "东南虽数任，来往祇单车。", 
            "上相逢知己，清时草辟书。", 
            "才宽天命窄，轓左换灵舆。"
        ], 
        "title": "挽余倅二首 其一", 
        "type": "律诗", 
        "yun": "鱼"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "仕接湖南北，逢人问起居。", 
            "蚤曾师砚席，非但托乡闾。", 
            "梦里诗春草，毫端赋子虚。", 
            "诸郎图不朽，当共葺遗书。"
        ], 
        "title": "挽余倅二首 其二", 
        "type": "律诗", 
        "yun": "鱼"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "日月一箭过，春光又别人。", 
            "竹孙才解箨，梅子已生仁。", 
            "阅世真旋磨，看诗老斲轮。", 
            "壮怀因病落，孤负百年身。"
        ], 
        "title": "春暮", 
        "type": "律诗", 
        "yun": "真"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "豌豆斩新绿，樱桃烂熟红。", 
            "一年春色过，大半雨声中。", 
            "仆野伤饥殍，祈天愿岁丰。", 
            "有谁捐白粲，相伴减青铜。"
        ], 
        "title": "闻野有饥殍感叹", 
        "type": "律诗", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "稍久梅黄雨，新晴麦熟天。", 
            "寸怀煎百虑，一病费三年。", 
            "方册强遮眼，短窗时送眠。", 
            "三生偿业尽，四体合安便。"
        ], 
        "title": "初夏二首 其一", 
        "type": "律诗", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "卢橘金珠似，杨梅火齐如。", 
            "燕衔春去后，蝉噪夏阴初。", 
            "药访三年艾，心凝一束书。", 
            "老身仍著病，节物最关渠。"
        ], 
        "title": "初夏二首 其二", 
        "type": "律诗", 
        "yun": "鱼"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "四海黄太史，百年陈后山。", 
            "意深识者少，味永到尤难。", 
            "夜静参禅悦，天晴窥管斑。", 
            "心知言未契，犹隔一重关。"
        ], 
        "title": "读陈黄诗", 
        "type": "律诗", 
        "yun": null
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "莫莫更莫莫，休休复休休。", 
            "平生都是错，一病尽堪羞。", 
            "龟为灵钻壳，膏因明出油。", 
            "细思根本悴，端的是招忧。"
        ], 
        "title": "自叹二首 其一", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "萧条一径微，来往觉人稀。", 
            "忽听邻家闹，欢寻稚子归。", 
            "卷书真是懒，添火且相依。", 
            "强起扶行处，斜阳正满扉。"
        ], 
        "title": "小巷", 
        "type": "律诗", 
        "yun": "微"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "春滞犹为腊，年移已换正。", 
            "节从忙里过，愁向病边生。", 
            "小雨止还作，虚窗暗又明。", 
            "时光与心事，无一可娱情。"
        ], 
        "title": "丁巳正月五日", 
        "type": "律诗", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "春来晴景少，昼夜已平分。", 
            "寒锁花藏莟，风微水皱纹。", 
            "端成空识字，谁可共论文。", 
            "惟有铜炉在，时拈柏子焚。"
        ], 
        "title": "春半即事", 
        "type": "律诗", 
        "yun": "文"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "去岁相过日，朱帘正上钩。", 
            "双双如旧识，一一话离愁。", 
            "留为荷花夏，归因梧叶秋。", 
            "今年头转白，还识主人不。"
        ], 
        "title": "嘲燕子", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "秀野吾曾到，名新景亦嘉。", 
            "雨移新到竹，晴接旧来花。", 
            "矗矗山围立，团团树绕家。", 
            "病中心漫往，无计聚抟沙。"
        ], 
        "title": "纪秀野之景", 
        "type": "律诗", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "官事何时了，偷忙得饷閒。", 
            "清风寒食里，飞絮落花间。", 
            "灵运池生草，渊明鞠见山。", 
            "诗来令细读，玉佩响珊珊。"
        ], 
        "title": "和王令尹游园之作", 
        "type": "律诗", 
        "yun": null
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "十月天犹暖，浑如二月晴。", 
            "雷声兼雨势，春令已冬行。", 
            "稻穟多生耳，田家有叹声。", 
            "官仓须玉粒，早为挂铜钲。"
        ], 
        "title": "久雨望晴十月六日夜雷雨大作", 
        "type": "律诗", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "皇华方北返，植纛指西风。", 
            "蜀谓今清献，戎言昔富公。", 
            "民夷两心服，勋业百年同。", 
            "赠与齐温国，功高报亦隆。"
        ], 
        "title": "挽左相京太师四首 其一", 
        "type": "律诗", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "圣代多名相，谁如德量宽。", 
            "平心消党与，著力援孤寒。", 
            "礼极三宫养，天开二圣欢。", 
            "尽忠扶孝治，烽火自平安。"
        ], 
        "title": "挽左相京太师四首 其二", 
        "type": "律诗", 
        "yun": "寒"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "尧考闻忧日，公身病瘁时。", 
            "哀情知痛极，疾势转增危。", 
            "梁坏将安放，天胡不慭遗。", 
            "此为天下恸，未敢哭其私。"
        ], 
        "title": "挽左相京太师四首 其三", 
        "type": "律诗", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "五言律诗", 
        "text": [
            "自际朱弦赏，逢人说项斯。", 
            "蜚章先剡上，荐墨更交驰。", 
            "遽卧漳滨疾，如轰荐福碑。", 
            "空流一襟泪，无路送灵輀。"
        ], 
        "title": "挽左相京太师四首 其四", 
        "type": "律诗", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "无数云山簇眼前，又听风叶响琤然。", 
            "近于此处开三径，准拟归来受一廛。", 
            "终日看山忘坐卧，有时扃户锁风烟。", 
            "寻花问柳如乘兴，且莫轻回访戴船。"
        ], 
        "title": "于尉以书室新成惠诗次韵", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "作诗意得在句先，下笔直写意所到。", 
            "世间惟俗最难医，剖石得玉加精巧。", 
            "初如面壁无所睹，一点圆明通万窍。", 
            "杨生杨生听我言，老语谆谆毋乃耄。", 
            "生平十九未可量，淘洗晶荧方入妙。", 
            "一再三见志愈坚，嘉子至意为倾倒。"
        ], 
        "title": "赠杨佳孙", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "秋晓秋莺鸣绿树，我自徘徊不能去。", 
            "年年鸣值晚春时，晓窗共听人何处。", 
            "莺莺少驻听我吟，我吟未成泪双注。", 
            "来年啼上茧头山，为说老人题此句。"
        ], 
        "title": "七月十一日晓闻莺有感", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "海飓既过天泬寥，瓦檠弄焰静自摇。", 
            "特山吟稿适在案，读罢不知山月高。", 
            "早从唐体入圆妥，更向派家事掀簸。", 
            "尽囊六卷要我删，子自得之何必我。", 
            "燕骑纷纷尘暗天，少陵诗史在眼前，我才衰退空茫然。", 
            "君能于此更著力，唐体派家俱可捐。"
        ], 
        "title": "题潘少白诗", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "东风常带三分冷，春日自有一种香。", 
            "百花合和不可拣，中人如酒令人狂。", 
            "马塍卖花只贪早，野翁自爱开迟好。", 
            "看花不可见花心，烂熳开时春已老。", 
            "梢头茧栗幻柈杅，有许包藏费天巧。", 
            "自携尊酒醉花阴，偃仰鹿皮听语少。"
        ], 
        "title": "牡丹", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "邵子花开二十四，吟诗惊动洛诸公。", 
            "我家两株三十枝，欢喜亦与邵子同。", 
            "作诗七绝恼正仲，过旬不见回邮筒。", 
            "正仲材高气浩博，鄙我琐细无豪雄。", 
            "文叔今见小敌怯，八骏岂肯盘蚁封。", 
            "再三思索得其意，笑我不知时节异。", 
            "洛阳城中天地中，春色花光好天气。", 
            "此时高韵一两篇，流出胸中真乐事。", 
            "我生初见钱塘春，歌舞西湖早已颦。", 
            "如今不见湖山面，鸟歌似哭花为尘。", 
            "作诗告人谁为听，当哀而乐非天真。", 
            "我谢正仲此意厚，请不吟诗但饮酒。"
        ], 
        "title": "近作对江牡丹吟七章呈正仲正仲于拙吟无不亟和者独此七章未和携而归茭湖半月矣递筒未至歌以趣之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "好翁和了碧桃咏，并欲尽赋园中花。", 
            "思迟才退句未吐，高篇已捷老柏涂。", 
            "此花蔓生枝自劲，天水碧染雪藕纱。", 
            "振鹭蝉联苍玉佩，不比掘阅纷衣麻。", 
            "山阿幽人贞且吉，城隅静女澹以华。", 
            "偶然种之近苍柏，君比兔丝疑未嘉。", 
            "兔丝无根空托附，结子滥充方药家。", 
            "小儿欲以凌霄拟，一种粗俗堪叹嗟。", 
            "碧莲比拟最清切，好向天苑凌青霞。"
        ], 
        "title": "次韵和正仲碧莲花", 
        "type": "古风", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "五月二十分龙雨，今日霏微如下土。", 
            "前日何日何霖霪，正是分龙乃如许。", 
            "有馀不足相乘除，天道人事元非疏。", 
            "何龙分得此乡雨，问龙先日何处居。", 
            "我昔游三江五湖，江湖处处皆龙潴。", 
            "我老归农卧海曲，与龙为邻无猜虞。", 
            "一盂饱饭龙所与，一片閒云龙所嘘。", 
            "百年地主属老夫，龙来龙去识我无。", 
            "神龙饮食与人异，布席欲荐寒泉蔬。", 
            "我知雨从龙身落，有时雨过堕虾鱼。", 
            "昔年海上亲眼见，龙出沧溟腾碧虚。", 
            "蜿蜒百丈露爪尾，黑水精灵光彻躯。", 
            "龙兮只在人头上，人不语龙谁语乎。", 
            "我有一寸愚，愿龙听区区。", 
            "一村南北异时雨，天公用意何偏枯。", 
            "愿龙溥泽均八极，东海苍生诚可吁。"
        ], 
        "title": "分龙吟", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "相见岭头相见少，北风吹却南翁倒。", 
            "短日荒荒白草枯，颠狂乱叶如飞鸟。", 
            "前峰低处紫海出，知是吾归里中道。", 
            "父兄问讯今何如，只是相公言语好。"
        ], 
        "title": "归至相见岭喜见紫海", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "白云际天隅，峰峰争秀出。", 
            "浩浩水石滩，归鸟时灭没。", 
            "我欲茅三间，巢此重叠峰。", 
            "我欲舟一叶，钓此苍茫中。", 
            "君从何处得此石，千岩万壑在方尺。", 
            "李成范宽格深秀，关仝荆浩骨峭特。", 
            "殆非一人之所能，欲穷其源不可得。", 
            "君言此物出零陵，远近来去皆天成。", 
            "是中能著元次山，刻诗勒颂留孱颜。", 
            "后来柳子曾作守，铭记摹写无遗闲。", 
            "二子去后精魄在，文章散落水石间。", 
            "鬼神往往窃馀巧，戏弄笔墨留斑斑。", 
            "赠我以作书砚屏，林风石月秋泠泠，萧斋静对如有聆。", 
            "元子柳子突出也大奇，今日之事我为之。"
        ], 
        "title": "潘少白前岁惠予零陵石一片方不及尺而文理巧秀有山水烟云之状予以作砚屏始成因赋长吟以遗之（庚辰二月十八日）", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "污田稻子输官粮，高田豆角初上场。", 
            "枫林沉沉谁打鼓，农家报本兼祈禳。", 
            "打鼓打鼓急打鼓，大巫邀神小巫舞。", 
            "绛衫绣帔朱冠裳，手持铃剑道神语。", 
            "前年军过鸡栅空，今年一母生十雄。", 
            "圳东种秫穫颇厚，大甑炊糍瓮成酒。", 
            "家机白布阔且长，翁媪制作新衣裳。", 
            "再拜奠神重酌酒，男耕女桑十倍强。", 
            "大妇小妇别有祝，生养好男房计足。", 
            "巫公巫公告尔神，产谷不如多产银。", 
            "驴载马驮车碌碌，免斫柘条行箠扑。"
        ], 
        "title": "乐神曲", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "麦熟即快活，汝不食麦空饶舌。", 
            "前时斗粟银百星，老农无银色菜青。", 
            "此鸟年年啄草子，今年草根救人死。", 
            "鸟无所食饥奈何，见人食麦喜且歌。", 
            "催人锻磨尤慇勤，前身恐是老农身。", 
            "大麦炊糍先祭祖，小麦作饼赛田神。", 
            "姊捉麦，姊捉麦，姊娣相随筐有获。", 
            "田间滞穟纵复横，伛偻东阡与西陌。", 
            "婆饼焦，断消息。", 
            "而今麦熟婆当还，莫忧饼焦儿不食。", 
            "脱布裤，村村雨满田无路。", 
            "平生不惯著新衣，两腿泥深逐牛步。", 
            "脱破袍，与郎裁衫两髀高。", 
            "田头赫日晒额焦，脱衣挂树踏桔槔。", 
            "画眉叫，画眉叫，抹截梳装趁炊早。", 
            "夫妇如宾有古风，乌头白颊宜相好。", 
            "上堂问讯白头翁，蚤晚寒温候不同。", 
            "善事阿姑姑不恶，粗茶淡饭是家风。", 
            "提葫芦，沽美酒，布帘书字邻家有。", 
            "沽来行馌望田头，先酌瓷瓯奉姑舅。", 
            "不学前村百舌儿，说非说是摇花柳。", 
            "不学桑间鸠妇相勃溪，天阴逐去晴归来。", 
            "大妇偷，我弗偷，辨说曲直令侬羞。", 
            "浅铺薄遍煮苋汁，二升麦饼鹘突流。", 
            "爷饭饭，奉亲约己渠非讪。", 
            "谁倚阑干十二红，鲜鲜翠碧乱芳丛。", 
            "烛烧花蜡夜嫌短，词斲锦囊尊不空。", 
            "此事有分求不得，不知归去从耕农。"
        ], 
        "title": "退之谓以鸟鸣春往往鸟以夏鸣耳古人麦黄韵鹂庚之句乃真知时山斋静听嘲哳群萃有麦熟之鸣戏集鸟名而赋之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "天台红酒须银杯，清光妙色相发挥。", 
            "瓷髹玉石岂不雅，君第酌之应自知。", 
            "我有银杯何所宜，恕斋惠我前朝得。", 
            "今朝把酒竟茫然，梅花万里人南北。"
        ], 
        "title": "梅下洗盏酌台红感旧", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "庭前梅花八九树，长为春风导先路。", 
            "他山消息未曾真，特与诗人映门户。", 
            "无情有性悟色空，将影和香作言语。", 
            "吴酥入酒斗轻明，是雪是花并月咀。", 
            "折来烛下看横斜，素屏淡墨无声句。"
        ], 
        "title": "赋山庵梅花", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "去年蝶轩馈羊酒，主人怜我空无有。", 
            "座上六客皆解吟，一翁不吟开笑口。", 
            "今年病叟蚤还山，烹鸡炰鳖翁对媪。", 
            "五男四妇六稚孙，更有曾孙依乳姆。", 
            "往来两载总遭荒，瓦瓶聊以挹酒浆。", 
            "山蔬满盘白雪白，野橘堆饤黄金黄。", 
            "荒村得此已自足，群奴饥啄撑空肠。", 
            "忽闻棠溪有书至，袁诗陈赋两辉煌。", 
            "一松正可枯檗比，五雏真与群鸡争。", 
            "举家病疟涉三月，一日计减一斗粮。", 
            "留储到此作素供，问君何为特杀生。", 
            "脏神见梦羊踏菜，便呼茗椀来祓禳。", 
            "君当戒屠我辟谷，轻身与蝶同飞扬。"
        ], 
        "title": "生日仲素惠羊酒作此奉谢", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "田公布衣五尺长，田姥角冠八寸强。", 
            "平生布施不造殃，教养儿孙耕与桑。", 
            "田公姥，生为农家夫与妇。", 
            "寿考百年作田祖，岁岁田头管风雨。", 
            "春三秋九享鸡豚，环珓神灵如对语。", 
            "田公姥，听侬歌，看侬舞。", 
            "使我仓有粳，使我庾有稌，使我囷有黍。", 
            "使我富牛羊，千斯牸兮百斯牯。", 
            "田公姥，侬肴芬芬兮侬酒湑湑，官税既输兮公役不烦。", 
            "男不为人驱，女不为伧妇，读书识字应门户。"
        ], 
        "title": "田公姥词", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "山樵夏斩樗栎枝，受尽日炙兼风吹。", 
            "天寒岁晚见功用，春透肝鬲连腰肢。", 
            "一室暖香胜桦烛，破衲纫缝针线续。", 
            "床头瓮子新篘成，翁媪分齑小筵席。", 
            "山家此乐无厌时，何须玉笋扶金卮。", 
            "我亦平生知此味，今年此味奇更奇。", 
            "山中低厂编错薪，不知山外飞氛尘。", 
            "一尘一窝榾柮老稚均，此时痛快出苦辛。"
        ], 
        "title": "次韵和李寔父焰火行", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "咸阳一火烧天红，重瞳将军帝业空。", 
            "欲据彭城作盟主，汉王随手定关中。", 
            "垓下楚歌闻太晚，帐前惊起途已穷。", 
            "当时楚士尽汉归，只有虞兮心不离。", 
            "悲歌泣下计何短，项王去后知属谁。", 
            "世传姬死横中道，怨魄悲魂化青草。", 
            "年年摇曳舞春风，枝似柳条花似蓼。", 
            "罗衣犹自作吴妆，也似美人颜色好。", 
            "有人传曲入丝桐，宛转吴音泣帐中。", 
            "试将此曲花前奏，花能起舞腰肢弓。", 
            "但疑此事史无书，项王溃去姬何如。", 
            "只应歌罢王自走，不为虞兮一回首。", 
            "死耶禽耶两不知，流传想像寄花枝。", 
            "人生变化那可料，蜀王曾化为子规。", 
            "楚王剽悍骨肉叛，项伯私汉无亲臣。", 
            "范增怒去黥布反，生死相随一妇人。", 
            "吕雉前曾入楚军，项羽还之亦有恩。", 
            "虞死不怜王土葬，帝王岂为儿女仁。", 
            "道人能识此花名，老人为造花枝曲。", 
            "我歌此曲花当舞，更使今人泪相续。"
        ], 
        "title": "虞美人草", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "山茶一株红胜烛，旋落旋开相陆续。", 
            "朱霞散射晓霏晴，熠熠林光映幽谷。", 
            "雪中见此朱砂杯，道人无情还悦目。", 
            "端正浓妆不逞妖，处女頩然在幽独。", 
            "有时脱蒂响苍苔，不作他花飞片逐。", 
            "剑南樵叟设色时，就掌调丹贵匀熟。", 
            "花容肉色两相宜，肌理细腻端不俗。", 
            "画犹如此况天生，谓花无韵评未足。", 
            "白茶虽白太清癯，何惜深红著深绿。"
        ], 
        "title": "庵中有红山茶一株自腊月开至二月半为蕊尚无数也盖十霜十雪矣", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "筇竹杖，筇竹杖，敬斋惠我侔璆荡。", 
            "万里岷江下峡船，大竹一筒中贮两。", 
            "四明直在海东头，我得一条长在掌。", 
            "蛟龙已蜕脊骨全，色如黄玉中心坚。", 
            "节围五寸茎似笔，重如铁石声铿然。", 
            "杖兮杖兮吾与尔，曾入千岩万壑里。", 
            "虎豹远遁兮魑魅不逢，走及狙公兮追及鹿子。", 
            "忽不见兮谁从，宁入水兮为龙。", 
            "或以挝马兮其毁，不逢日暮兮山空，篁竹鬼啸兮雾雨其濛。"
        ], 
        "title": "忆筇竹杖词", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "岁来沙上草头迎，岁去梅边雪中送。", 
            "岁去年来不自由，我亦送迎何所用。", 
            "人情厌旧只欢新，不道新来老却人。", 
            "喜为儿孙添一岁，可怜光景转成尘。", 
            "送君此去信悠哉，不知明日肯重来。", 
            "宇宙无穷迷道路，追随不见上层台。", 
            "萧萧便恐逐风散，茫茫尚想随潮回。", 
            "岁去匆匆不复顾，我犹留此君何处。", 
            "非缘故岁去无情，自是新年促君去。", 
            "送故迎新一百年，不迎不送无新故。"
        ], 
        "title": "饯岁行", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "的皪繁英贴翠鞭，流波拂影自牵连。", 
            "柔条袅画粘琼靥，小叶抽春垒玉钿。", 
            "冷艳远疑冰剪处，秾华低灿月明天。", 
            "莫欺露卉云丛乱，暗引迷香采蝶眠。"
        ], 
        "title": "散水花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "万花开遍郑花明，风堕纤纤萼频□。", 
            "小白挼香传七里，繁英筛雪饯三春。", 
            "无言甘作凌波弟，有意端凝老子身。", 
            "叶染嫩黄成色易，苔阶积糁总归尘。"
        ], 
        "title": "山矾花", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "老树苍枝翠子乾，烂红搀向雪晴看。", 
            "绿攒劲叶身边刺，金凝纤须腹内丹。", 
            "鹤顶剪开霞瓣暖，骊珠遗下日亡寒。", 
            "几多名品中州有，染透春风十二阑。"
        ], 
        "title": "山茶花", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "鹦柔猩艳胜西川，有色无香意态妍。", 
            "吟令美招名友聚，眠春羞并醉妃传。", 
            "锦城红濯垂丝雨，绣幄青笼秉烛烟。", 
            "莫待胭脂成粉去，月明便好泛金船。"
        ], 
        "title": "海棠花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "猩巾绉摺亚枝红，独现精神万绿中。", 
            "带种归来传博望，动人咏处想荆公。", 
            "触风绛彩逃春艳，萦火朱房烁暑空。", 
            "别有盆窠培埴异，深黄线碧不相同。"
        ], 
        "title": "石榴花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "破寒乘暖迓东皇，簇定刚条烂熳黄。", 
            "野艳飘摇金雀嫩，露丛勾引蜜蜂狂。", 
            "万千花事从头起，九十韶光有底忙。", 
            "岁岁阳和先占取，等閒排日趱群芳。"
        ], 
        "title": "迎春花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "树底催归咽一声，夕阳喷恨入繁英。", 
            "枝枝血染花风晚，萼萼愁开谷雨晴。", 
            "尚有春魂遗万古，岂无月色照三更。", 
            "冤红遮莫随流水，最挠天涯蜀客情。"
        ], 
        "title": "杜鹃花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "晴芳掩映宋窗曛，丑瓣攒鳞斗野云。", 
            "艳挺双头谁立异，名侪五德自为群。", 
            "丹裳浥露承秋重，赤帻临风唱晓分。", 
            "函谷关前如有此，不鸣惟恐误田文。"
        ], 
        "title": "鸡冠花", 
        "type": "律诗", 
        "yun": "文"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "花仙五色自迎逢，翅翼翔霞湿翠笼。", 
            "娇萃九苞攒露萼，秀离丹穴舞秋风。", 
            "埋丛还绕萧台胜，绚彩应怀舜殿空。", 
            "曾见毗陵遗便面，善描开谢不相同。"
        ], 
        "title": "金凤花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "翠蛾遗种吐纤蕤，不逐西风曳别枝。", 
            "翅翅展青无体势，心心埋白有须眉。", 
            "偎篱冷吐根苗处，傍路凉资雨露时。", 
            "分外一般天水色，此方独许染家知。"
        ], 
        "title": "碧蝉儿花", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "篱笆雨过晚阳红，碧衬秋空点染工。", 
            "河鼓星高钟异卉，铢衣烟靓袅西风。", 
            "香挼茜彩涂姜色，蔓引凉姿入豆丛。", 
            "为药尚犹分黑白，此花岂与易羊同。"
        ], 
        "title": "牵牛花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "有叶无花孰与同，繄谁指作雁来红。", 
            "翠梢润色攒秋瓣，玉树遗歌入野丛。", 
            "混迹尘泥欺落日，强颜篱落媚西风。", 
            "丽华曾洒当时泪，不把胭脂染井桐。"
        ], 
        "title": "后庭花", 
        "type": "律诗", 
        "yun": "东"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "鹅项窑壶插翠干，就中琼卉袅清寒。", 
            "暑天流影澄方沼，尘眼迷丛倚曲栏。", 
            "几叶但知静尾掉，数蕤易觉粉香残。", 
            "西风枝上无多雨，留傍花台当画看。"
        ], 
        "title": "瓶蕉花", 
        "type": "律诗", 
        "yun": "寒"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "密团粉腻翠枝擎，乱碾铢衣降紫冥。", 
            "揉雪谩为春晚殿，御风应负饮中灵。", 
            "蒂占琼瓣轻如蝶，心袅金丛灿若星。", 
            "谁指凌波姑射醉，有人眠月可曾醒。"
        ], 
        "title": "聚八仙花", 
        "type": "律诗", 
        "yun": "青"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "不能摩顶过祇园，幻作清芳与世传。", 
            "排叶瓜痕分翠净，吐葩心骨耀丹妍。", 
            "但迷色界空华相，肯悟宗门直指禅。", 
            "谁汲野泉临晓浸，瓦瓶插供白衣仙。"
        ], 
        "title": "佛手花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "繁蕊粘条簇茜尘，挨墙傍壁烁荒榛。", 
            "风传兄弟知何乐，雨喷精神老此春。", 
            "眼底叶空枝有艳，根头花盛树无身。", 
            "野芳若省荣枯易，肯厌游蜂来蜜频。"
        ], 
        "title": "紫荆花", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "天然嫩相烁秋明，淡染鹅裳结束轻。", 
            "醉蕊强传金盏侧，赤心长向火轮倾。", 
            "四娘蹊上能无种，一点眉间自有情。", 
            "不照花根元藉叶，羡他卫足了孤生。"
        ], 
        "title": "黄葵花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "负得刘王侍女称，何年钟作冢魂英。", 
            "月娥暗吐温柔态，海国元标悉茗名。", 
            "翠髻云鬟争点缀，风香露屑斗轻盈。", 
            "分明削就梅花雪，谁在瑶台醉月明。"
        ], 
        "title": "素馨花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "朝开暮落自篱头，此种南来翠叶稠。", 
            "辇致一壶舒数艳，时当三伏眩双眸。", 
            "麝香藤畔遗丹椀，叶莉窠边吐锦毬。", 
            "凉月在天天似水，深红独照满堂秋。"
        ], 
        "title": "朱槿花", 
        "type": "律诗", 
        "yun": "尤"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "绿蒂黄心簇绛英，何时负取旱莲名。", 
            "预知荒径非全盛，先吐芳葩破独清。", 
            "篱落赪填空有艳，风霜黄槁却无情。", 
            "红嫣香绝谁伤旱，难结蟂桑处士盟。"
        ], 
        "title": "胭脂菊花", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "泉石清游一月间，风轻气爽未惊寒。", 
            "唱经云岫频清梵，佞佛炉烟费紫檀。", 
            "震泽鱼肥聊独酌，包山橘熟阻同看。", 
            "归来顿识南宗髓，宁见弥天释道安。"
        ], 
        "title": "次韵中散兄二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "遍游湖寺棹舟还，重理残书逼小寒。", 
            "衰鬓迎风似蒲柳，贫炉无火取槐檀。", 
            "毫铢利禄回头笑，翻覆人情洗眼看。", 
            "痴钝老人堪底用，故应衡宇自偷安。"
        ], 
        "title": "次韵中散兄二首 其二", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "岁律峥嵘又欲还，鸣条风急作清寒。", 
            "菊英媚日犹呈秀，梅蕊包香未吐檀。", 
            "江水过门兼汐到，乡山当面带云看。", 
            "是身已觉都无事，只有空飧不自安。"
        ], 
        "title": "友卿弟见和复赋二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "门无杂客往仍还，趺坐澄心定水寒。", 
            "清净苦嫌千日酒，萧閒惟事一铢檀。", 
            "眼中金屑全无用，髻里明珠得自看。", 
            "作止更能除任灭，已无禅病自轻安。"
        ], 
        "title": "友卿弟见和复赋二首 其二", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "萧衣无柰客愁多，日饮那知酒有戈。", 
            "松径崎危羊石卧，筠筒屈曲虎泉过。", 
            "懒寻丹灶山名葛，且供禅龛人姓何。", 
            "共看今年龙集酉，穰穰蕃熟庆时和。"
        ], 
        "title": "次韵维心二首 其一", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "侧席求贤岁又除，如君德盛孰仪图。", 
            "轶材共仰人之杰，谠议悬知帝曰都。", 
            "岂有箦中终去魏，未妨庑下略居吴。", 
            "蒲轮不日来徵聘，禅句休誇雪点炉。"
        ], 
        "title": "次韵维心二首 其二", 
        "type": "律诗", 
        "yun": "虞"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "水风斜日惬新晴，初解铜章病骨轻。", 
            "远寺藏烟增晻霭，寒峰带雪更鲜明。", 
            "寻幽屡办扬舲出，辱访惭乖倒屣迎。", 
            "烟艇遥遥逐鸥飏，渊明从此得浮生。"
        ], 
        "title": "次韵叶少协（梦龄）泛舟", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "讲罢公堂得少休，下帘清兴与天悠。", 
            "书空怪事知无益，为圃机心逝不留。", 
            "四至九卿空士笑，一当万乘岂人谋。", 
            "先生独有摛词巧，夺尽人间重锦裘。"
        ], 
        "title": "寄题拙台", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "一味伽那已默传，随机任运且忘年。", 
            "翻经不落摩腾后，成佛仍居谢客前。", 
            "教海就舟方见圣，宗门得髓始通禅。", 
            "萧斋一炷寒沈水，了尽因缘与自然。"
        ], 
        "title": "和小室韵", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "千古兴亡马食槽，醉乡真可寄廉高。", 
            "功名戏事何须挂，富贵危机讵肯饕。", 
            "幸有碧筒消暑溽，休誇白堕执逋逃。", 
            "牢愁滞恨知多少，准拟都将付浊醪。"
        ], 
        "title": "次韵朝隐招饮二首 其一", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "何须逻逤响檀槽，独喜杯中酒浪高。", 
            "芰实深酬屈到嗜，鲈鱼仍足季鹰饕。", 
            "加笾亹亹情尤厚，醉舞僛僛罪敢逃。", 
            "我亦头巾漉家酿，明当相速醉芳醪。"
        ], 
        "title": "次韵朝隐招饮二首 其二", 
        "type": "律诗", 
        "yun": "豪"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "飘零羁旅苦摧颓，旬日希逢笑口开。", 
            "炉冷难施文武火，气寒聊杂圣贤杯。", 
            "牛鸣地去无多远，羊胛熟时宜便来。", 
            "闻说家山动归兴，预愁叠鼓起高桅。"
        ], 
        "title": "招中散兄饮", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "阳和协气起寒灰，席上清歌听落梅。", 
            "煖逐日华惊岁换，夜占天象觉星回。", 
            "书筹屡点蟾蜍砚，命釂连催鹦鹉杯。", 
            "愿敛春祺锡黎庶，熙熙一镜似登台。"
        ], 
        "title": "次韵卿任赋立春", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "棠华靴韡绮筵开，何用三行粉面回。", 
            "金鸭香残知漏永，土牛色重喜春来。", 
            "飘霙著树狂欺柳，剪綵装花巧斗梅。", 
            "俛仰光阴惊岁换，谁将蓝尾更衔杯。"
        ], 
        "title": "次韵道祖赋立春", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "补陁香供走人天，赴感随缘旧所传。", 
            "霖雨方忧困桑户，晚晴俄喜赋樊川。", 
            "阶庭旋见收黄潦，斋壁何因上绿钱。", 
            "多谢化工哀老子，遨游不复更祈年。"
        ], 
        "title": "喜晴", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "拿云老桧欲千春，几阅人间旦复曛。", 
            "风里樛枝喧过雨，月中清影碎流云。", 
            "蟠根不愿郎官谷，耸干宜参君子军。", 
            "须信英灵神物护，频经兵寇惜挥斤。"
        ], 
        "title": "陈朝桧", 
        "type": "律诗", 
        "yun": "文"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "屏居岑寂似禅关，顾笑初无素与蛮。", 
            "昼栋差池宁识燕，绮窗葱翠旧游山。", 
            "时危谩自怀颇牧，境静聊欣接尹班。", 
            "二纪家园逋细履，身閒今得一时还。"
        ], 
        "title": "春昼偶作次元述韵", 
        "type": "律诗", 
        "yun": "删"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "漂泊身如不繫舟，芙蓉湖上懒回头。", 
            "干戈时幸逃新鬼，岩壑人能识故侯。", 
            "已觉功名真破甑，却惊岁月甚奔流。", 
            "仙庭五载空浮食，恩重丘山岂易酬。"
        ], 
        "title": "次韵元述", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "五载投閒隐薜萝，眼看时事只悲歌。", 
            "家贫不畏鬼来笑，世变难教佛柰何。", 
            "髀肉生缘痴坐久，带围减为客愁多。", 
            "他年莫忘菁山寺，百口啼饥两鬓皤。"
        ], 
        "title": "即事 其一", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "青云那肯羡雄飞，前料山边习遁肥。", 
            "名教固应多乐地，贱贫聊幸脱危机。", 
            "齑无萍韭何妨醉，羹有菰莼自合归。", 
            "格外一官垂欲满，便从神武挂冠衣。"
        ], 
        "title": "即事 其二", 
        "type": "律诗", 
        "yun": "微"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "诸公衮衮上岩廊，济世无能分退藏。", 
            "所止先名大隐洞，平生本望秘书郎。", 
            "画成顾失一卮酒，箭蹶空穿百步杨。", 
            "幻界光阴凛无几，养生从此学长桑。"
        ], 
        "title": "即事 其三", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "单车去位五年强，初乏恩襦庇一方。", 
            "大姓殷勤携老稚，精蓝祈祝饭缁黄。", 
            "此时美稷勤邀迓，他日桐乡必奉尝。", 
            "为报庚桑相俎豆，不如道术永相忘。"
        ], 
        "title": "村人写予像即景山饭道僧祈祷为会颇盛", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "晚涂萧飒寄渔樵，梦亦无因到上朝。", 
            "书在床头脱复看，客逢野外偶相要。", 
            "敢嗟禄薄难糊口，大胜官粗每折腰。", 
            "六十七年明日是，亦逢村酿也浮椒。"
        ], 
        "title": "除夕郊居书怀", 
        "type": "律诗", 
        "yun": "萧"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "烟霄飞步欲青春，未信论甘肯忌辛。", 
            "三仕固应无喜色，一鸣今复见惊人。", 
            "射如关尹方知中，画若元君始识真。", 
            "早晚奏篇来拭目，清涂聊为洗荒榛。"
        ], 
        "title": "次韵德升颐轩书怀", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "儿曹春榜预言扬，窃吹知难服士乡。", 
            "黄绢未能摛好语，青毡偶幸继前芳。", 
            "穿杨喜共东床客，攀桂同标北寺房。", 
            "圣世选材如华岳，积尘曾不弃毫芒。"
        ], 
        "title": "次韵中散兄庆立方赐第", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "小鲜无数命临危，邂逅云庄扩大悲。", 
            "巨浸何劳长者水，亲临尤胜校人池。", 
            "依蒲俯视还真乐，贯柳充庖那复知。", 
            "圉圉介鳞俱得所，道人因得一伸眉。"
        ], 
        "title": "次韵边公明（知常）放鱼", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "燖鹅急雪洒斑斑，叠嶂层峦浩渺间。", 
            "拳鹭失巢无倚著，却随蓬背下江湾。"
        ], 
        "title": "大横屏", 
        "type": "绝句", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "十年欲作石屏题，覃思冥濛意转迷。", 
            "枕上呻吟翻了此，短篷秋雨宿浯溪。"
        ], 
        "title": "成石屏诗后枕上再赋", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "四十年前不畏老，酒豪踏雪买梅花。", 
            "如今七十愁年尽，远客匆匆梦到家。"
        ], 
        "title": "冬日感怀", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "老去无家天一方，安贫乐土羡刘郎。", 
            "夜来一阵西风起，闻得山亭酒味香。"
        ], 
        "title": "得正仲书相勉归乡作一绝复之", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "昔年曾读退之诗，墙角短檠吁可悲。", 
            "我有短檠元不弃，自悲双眼早昏眵。"
        ], 
        "title": "短檠", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "雨涴壁泥行蜥蜴，风吟窗纸落蟏蛸。", 
            "空斋惟有书千卷，夜夜青灯共寂寥。"
        ], 
        "title": "老屋", 
        "type": "绝句", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "日午风休树不哗，蚀残香篆伴南华。", 
            "忽闻霜鸟如春鸟，闲想芦花作柳花。"
        ], 
        "title": "静坐偶成 其一", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "作意投床寐不熟，嗒然隐几睡偏安。", 
            "从来万事无心好，心到无心自是难。"
        ], 
        "title": "静坐偶成 其二", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "门插垂杨不是家，自怜飘泊似杨花。", 
            "一樽和泪浇坟土，馀馂分张及野鸦。"
        ], 
        "title": "寒食题山庵", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "烟雨峰峦无古今，断崖迷径静愔愔。", 
            "隔溪樵子遥相语，昨夜春流尔许深。"
        ], 
        "title": "题萧照山水 其一 隔涧语樵", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "林穷涧绝石崖倾，临水幽朋更欲登。", 
            "拟共前峰成小隐，晓来云尽见高棱。"
        ], 
        "title": "题萧照山水 其二 前峰小隐", 
        "type": "绝句", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "何人一舸下清溪，列壑攒峰想旧栖。", 
            "不雨石林元自湿，无云山路只长迷。"
        ], 
        "title": "题萧照山水 其三 清溪一舸", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "翩翩凉树小茅堂，揖客柴门去栈长。", 
            "山外横舟篷不启，谁知世有送迎忙。"
        ], 
        "title": "题萧照山水 其四 野渡横舟", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "乱离无酒何以活，最爱涓涓浅酌时。", 
            "理到何须辨清浊，兴来谁解问醇醨。"
        ], 
        "title": "次韵答戴帅初送曲二绝 其一", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "子云嗜饮苦不给，时有问字人能来。", 
            "使我得裂醉乡土，为尔特筑黄金台。"
        ], 
        "title": "次韵答戴帅初送曲二绝 其二", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "峄阳浑璞凯风心，此是姚虞膝上琴。", 
            "我有全琴元不斲，时携枕簟卧清阴。"
        ], 
        "title": "桐", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "未要携家入远山，闭门谢俗自安閒。", 
            "檐低还许归云度，墙短仍将叠嶂环。"
        ], 
        "title": "山扉", 
        "type": "绝句", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "作此横舟古柳间，八风不动只如山。", 
            "夜来雨涨牂牁没，却道舟移过别湾。"
        ], 
        "title": "杨柳筏", 
        "type": "绝句", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "冬暖熙熙作午晴，红梅花下一壶倾。", 
            "衰年未夜先思睡，深闭柴门却月明。"
        ], 
        "title": "十一夜月色凄淡数酌竟醉华胥国似可避世也", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "清风截断排檐雨，返景烧成冠岭霞。", 
            "定是来朝好春色，海棠须作小桃花。"
        ], 
        "title": "平泉佳景 其一", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "山狖暗穿黄叶响，沙乌远叫白烟昏。", 
            "采兰童子归来晚，一道香风先到门。"
        ], 
        "title": "平泉佳景 其二", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "老去无营百念宽，只馀故纸未忘钻。", 
            "小窗坐寐含幽梦，梦涉寒波赋楚兰。"
        ], 
        "title": "九月二十七日晓起书梦", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "款段徐行稳不危，迢迢溪路见疏梅。", 
            "青枝欲挽怜香雪，唤取芳尊树下来。"
        ], 
        "title": "纪梦", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "独行东阪茅茨屋，回望西墙竹树坡。", 
            "愁杀曛黄归路远，兵残人少髑髅多。"
        ], 
        "title": "梦归", 
        "type": "绝句", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "桃李成蹊春不言，有人扶瘦倚栏干。", 
            "柔柔软软愁如困，燕子初归带薄寒。"
        ], 
        "title": "梦中作", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "山棠红白间青林，上有和鸣百啭禽。", 
            "一阵晚风吹曀去，又寻桃杏说春心。"
        ], 
        "title": "梦成", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "斜日照疲蹇，茅茨葺未成。", 
            "觇梅天气好，卧雪梦魂清。", 
            "叶脱悬星大，溪长去火明。", 
            "诗翁如退将，谁守五言城。"
        ], 
        "title": "和亦翁韵", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "爱酒不嗜饮，行藏一小窗。", 
            "斜阳屐樵磴，细雨笠渔矼。", 
            "红树桥边独，青禽石上双。", 
            "永怀草庐葛，来访鹿门庞。"
        ], 
        "title": "小窗一首寄帅初", 
        "type": "律诗", 
        "yun": "江"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "志在千寻上，根蟠十里间。", 
            "不除当路树，为作对门山。", 
            "田近龙常见，枝低鹘可攀。", 
            "向来戎马入，世故涉艰难。"
        ], 
        "title": "为胡后山提干咏南麓古松", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "风开半村雨，月吐四更潮。", 
            "静处常参省，从来本寂寥。", 
            "天机双鹤唳，霜信一鸿飘。", 
            "短发梳还痒，寒釭凝不摇。"
        ], 
        "title": "中夜对月有省", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "雾重月无色，夜来寒有情。", 
            "墙根馀宿莽，木末弄初晴。", 
            "去岁那知有，新冬得此生。", 
            "拥炉谈往事，鸲鹆报三更。"
        ], 
        "title": "十月十三日嫩晴薄寒山房新构书阁去年此日北兵入是夜自中心墺徙独山", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "暑浊难为酒，秋清易得诗。", 
            "出门残月在，骑马晓风吹。", 
            "山厂藤萝构，荒园枳棘篱。", 
            "新条闻快活，归路不妨迟。"
        ], 
        "title": "早凉出邑", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "自嫌林谷暗，欲作海天游。", 
            "芦苇人家晓，蒹葭国士秋。", 
            "树根生石上，山影占江流。", 
            "载酒船头去，风波几瓦瓯。"
        ], 
        "title": "海眺", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "到处图松树，何曾忘却山。", 
            "相携溪路断，愁踏夕阳还。", 
            "田狖吟桑空，山鸡饮石间。", 
            "所忧无可醉，天上酒星闲。"
        ], 
        "title": "送山甫还峡中", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "得肉鸢归树，无鱼鹤下田。", 
            "此中藏世界，他处少人烟。", 
            "可怪衣偏裻，何妨屐下穿。", 
            "乱离多少事，史笔若为传。"
        ], 
        "title": "自次前韵酬马奥诸丈见和 其一", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "久别形容改，相逢涕泪收。", 
            "少陵歌里哭，元亮饮中忧。", 
            "岩瀑和冰下，溪楂避石流。", 
            "故园春早动，归计莫悠悠。"
        ], 
        "title": "自次前韵酬马奥诸丈见和 其二", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岩云黏壁白，瀑雨点帘斑。", 
            "诗句鸦初晓，乡愁日半山。", 
            "故人来沼上，好鸟韵窗间。", 
            "树近夜先到，村空春未还。"
        ], 
        "title": "岩云", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "怅望雁山云，柴门一欠伸。", 
            "笭箵潭底影，袯襫雨中身。", 
            "红煮溟波日，青回烧地春。", 
            "青城新祼奠，馀景付诗人。"
        ], 
        "title": "怅望雁山云", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "数我初生岁，今为第二年。", 
            "光阴六十过，行辈几人全。", 
            "试把新诗写，闲将好梦圆。", 
            "儿孙扶出拜，苏酒让渠先。"
        ], 
        "title": "庚辰元旦试笔", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "黄昏风雨后，清夜圣贤心。", 
            "松月生池底，窗灯间竹林。", 
            "咽津芝朮味，洗耳石泉音。", 
            "早秫传消息，清香慰暑襟。"
        ], 
        "title": "夜坐", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "千年矮桃树，从昔不教长。", 
            "静入仙人室，低亲处女妆。", 
            "苔枝深渍雨，秋实冷含霜。", 
            "蜂蝶谁知顾，春风四畔香。"
        ], 
        "title": "矮树", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "杨柳清明近，棠梨烟雨愁。", 
            "红来千树色，白尽几人头。", 
            "歌哭同途去，繁华转眼收。", 
            "铜驼千古恨，只为一尊休。"
        ], 
        "title": "杨柳清明近二首 其一", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "杨柳清明近，梨花气候寒。", 
            "谁家争蹴鞠，客子泪阑干。", 
            "茇舍凤栖小，芹泥燕子宽。", 
            "西湖吾旧梦，见说不堪看。"
        ], 
        "title": "杨柳清明近二首 其二", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "凭谁诗寄我，溪水接流瓢。", 
            "岛瘦神空泣，韩豪骨未销。", 
            "闲眠重落叶，久坐到归樵。", 
            "予亦逃名者，何当共寂寥。"
        ], 
        "title": "酬张常吉", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "世事多眉皱，綀衣觉鼻酸。", 
            "老怀呼子写，瘦影引孙看。", 
            "尔健心无事，吾贫骨带寒。", 
            "一樽江上别，露气夜来漙。"
        ], 
        "title": "次韵酬正仲见和并贻用之", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋晚如春早，晨昏海气濛。", 
            "霜嗥呼偶鹿，雨哑破昏钟。", 
            "知命休行险，吟诗不怨穷。", 
            "吾侪天所赐，出入戴青松。"
        ], 
        "title": "次韵酬用之见和", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "卖药不二价，买书甘一贫。", 
            "谁于无妄世，完此不赀身。", 
            "酒熟狂连月，花香走四邻。", 
            "因思少年事，默默自沾巾。"
        ], 
        "title": "十二月十三日晒药有感", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春晚愁偏重，垂头向下生。", 
            "牡丹怜与叶，蕙草爱分茎。", 
            "悬袋双鱼意，含胎少妇情。", 
            "幽姿如冷淡，那敢拟倾城。"
        ], 
        "title": "咏豆蔻花 其一", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "舌吐梅仁颗，心含豆角花。", 
            "折来无处著，留取爱名嘉。", 
            "脆紫深愁雨，轻红落软沙。", 
            "虞兮成恨草，姊娣共成家。"
        ], 
        "title": "咏豆蔻花 其二", 
        "type": "律诗", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "尽道潮阳因骂佛，谁知忠谏得天知。", 
            "鳄鱼夜徙衡云散，请看而今玉局碑。"
        ], 
        "title": "读东坡韩文公庙碑", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "万灶烧松有妙功，分张犹未及邻翁。", 
            "陶泓毛颖来呼友，要为幽斋草送穷。"
        ], 
        "title": "以诗追墨", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "欲寿莫誇尧丙子，欲贵莫疑雌甲辰。", 
            "学取燕山人姓窦，自然五桂一灵椿。"
        ], 
        "title": "遗术士", 
        "type": "绝句", 
        "yun": "真"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "众禽栖息不闻声，独向三更月里鸣。", 
            "终日劝归归未肯，故教枕上听分明。"
        ], 
        "title": "闻杜鹃", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "白沙翠竹钓鱼矶，家在江南未得归。", 
            "最恨花光山下路，数声杜宇背人飞。"
        ], 
        "title": "花光寺送使者书壁", 
        "type": "绝句", 
        "yun": "微"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "烟雾冥濛雨意垂，远山隐隐抹修眉。", 
            "急催行李投前店，似我当年在道时。"
        ], 
        "title": "题三石屏 其一", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "正是江南雪霁天，素娥特地弄婵娟。", 
            "山川一望皆如剡，只欠渠侬访戴船。"
        ], 
        "title": "题三石屏 其二", 
        "type": "绝句", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "月姊携炉出广寒，镕银为水又为山。", 
            "夜来归去忘收却，陷入浯溪石壁间。"
        ], 
        "title": "题三石屏 其三", 
        "type": "绝句", 
        "yun": "删"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "正昼东风自展扉，双双燕子望巢飞。", 
            "杨花却是元无定，吹落南邻不肯归。"
        ], 
        "title": "春日即事五首 其一", 
        "type": "绝句", 
        "yun": "微"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "架上酴醾万玉浮，当年攀折为迟留。", 
            "而今老病空相对，花不羞人人自羞。"
        ], 
        "title": "春日即事五首 其二", 
        "type": "绝句", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "桃杏酣酣著意红，当时只要嫁东风。", 
            "而今却被东风误，一片西飞一片东。"
        ], 
        "title": "春日即事五首 其三", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "鸣鸠乳燕寂无声，蜜熟花蜂亦懒营。", 
            "睡起卷帘春已晚，竹篱穿笋两三茎。"
        ], 
        "title": "春日即事五首 其四", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "谷雨催秧蚕再眠，采桑女伴罢鞦韆。", 
            "前村亦少游人到，牛歇浓阴人饷田。"
        ], 
        "title": "春日即事五首 其五", 
        "type": "绝句", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "睡起挼挲两眼眵，卷帘惟见水平池。", 
            "小窗幽寂无人到，自拨炉薰试一旗。"
        ], 
        "title": "睡起", 
        "type": "绝句", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "炎官司印未十日，暑气骎骎著病翁。", 
            "卷地吹来忽惊散，今朝还遇楝花风。"
        ], 
        "title": "立夏后热甚既而楝花风作极寒", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "怡颜今得盼庭柯，黄鸟啼边绿荫多。", 
            "回叹此生肝肺涸，只因雕篆损天和。"
        ], 
        "title": "自叹二首 其二", 
        "type": "绝句", 
        "yun": "歌"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "万绿枝头几点春，逢人偏喜上乌云。", 
            "出来只为当时暑，故剪红绡皱作裙。"
        ], 
        "title": "榴花", 
        "type": "绝句", 
        "yun": "文"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "萱草榴花照眼明，水团角黍满盘清。", 
            "文殊问疾移秋晚，空想敲门剥啄声。"
        ], 
        "title": "寄端夫三首 其一", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "迟子来时细讲论，未须著语策奇勋。", 
            "庖丁妙在牛先解，水上风行自有文。"
        ], 
        "title": "寄端夫三首 其二", 
        "type": "绝句", 
        "yun": "文"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "求田未用太匆忙，且况毛锥觅太仓。", 
            "择地读书终不恶，莫教辜负北窗凉。"
        ], 
        "title": "寄端夫三首 其三", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "博山烟断懒重添，屋角无声雀去檐。", 
            "午梦欲成鸡唤醒，卧看修竹映疏帘。"
        ], 
        "title": "午睡", 
        "type": "绝句", 
        "yun": "盐"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "桑柘枝头一一空，林峦放出画屏风。", 
            "鹭鸶惊晚归飞急，零乱昏烟一抹中。"
        ], 
        "title": "春晚", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "隔帘见竹早清幽，卷起疏帘满眼秋。", 
            "一搭夕阳收不得，被人都送上帘钩。"
        ], 
        "title": "捲帘", 
        "type": "绝句", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "官池无数拥红妆，日日全家坐晚凉。", 
            "官职已抛无梦去，尚疑身绕一池香。"
        ], 
        "title": "忆官舍芙蕖", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "日轮停午汗珠融，帘箔都无半点风。", 
            "唤起睡龙行一雨，病身移入水晶宫。"
        ], 
        "title": "秋暑极炽而雨作凉气翛然", 
        "type": "绝句", 
        "yun": "东"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "纱幮纹簟北窗眠，只道清声比管弦。", 
            "谁念夕阳官道里，几多客旅听凄然。"
        ], 
        "title": "闻蝉", 
        "type": "绝句", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "万绿枝头一叶黄，秋风恰则到林塘。", 
            "晚云更作潇潇雨，拾得人间一夜凉。"
        ], 
        "title": "立秋后十日", 
        "type": "绝句", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "病眼因君得再明，依前风骨照人清。", 
            "凭谁说与司花女，伴我长开过一生。"
        ], 
        "title": "瓶梅", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "一纸西风书客愁，愁来如泻满汀洲。", 
            "从他梦鹿还争鹿，休问封侯与不侯。", 
            "百岁光阴草头露，一年好景菊花秋。", 
            "人生能著几緉屐，且为重阳一醉不。"
        ], 
        "title": "于尉惠诗有流落之叹次韵招饮", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "连珠叠璧照窗间，得句须知出等閒。", 
            "有似弟兄花萼集，更如大小淮南山。", 
            "言诗自愧知来赐，闻十如何敢望颜。", 
            "一夜不眠追险韵，起来疏发有诗斑。"
        ], 
        "title": "和许宰于尉间字韵诗后一首送其子赴太学 其一", 
        "type": "律诗", 
        "yun": "删"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "籋云追电笑谈间，争看骅骝出帝闲。", 
            "暂借短檠赊眼力，莫因远别梦眉山。", 
            "诗闻庭下频趋鲤，易在床头久铸颜。", 
            "趁取双亲皆未老，绿衣归换綵衣斑。"
        ], 
        "title": "和许宰于尉间字韵诗后一首送其子赴太学 其二", 
        "type": "律诗", 
        "yun": "删"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "策策西风两鬓秋，瘦藤独倚思悠悠。", 
            "送凉小雨勾牵睡，泼面新醅断送愁。", 
            "涉世已经三折臂，浮生空白一分头。", 
            "流行坎止随天意，且著烟蓑上钓舟。"
        ], 
        "title": "雨后书怀", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "云冻长空铺水墨，风鸣破屋响琅玕。", 
            "忆梅探梅春已露，欲雪不雪天正寒。", 
            "呵笔岂能诗句好，拥炉偏怕酒瓶乾。", 
            "太平宰相非吾望，煨芋何须问懒残。"
        ], 
        "title": "天寒偶成", 
        "type": "律诗", 
        "yun": "寒"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "光入疏棂晓色添，开门犹认蝶飞帘。", 
            "千山陡失青丝障，万户横拖白玉檐。", 
            "压竹重时疑绿折，著花轻处露红尖。", 
            "自惭对景无佳句，空笑当时絮与盐。"
        ], 
        "title": "喜雪二首 其一", 
        "type": "律诗", 
        "yun": "盐"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "未问街头酒价添，迎光先捲读书帘。", 
            "送寒作片频窥户，著暖先融半溜檐。", 
            "莫作桧花添项强，且随梅点闹眉尖。", 
            "叮咛勿压南枝折，商鼎调羹待作盐。"
        ], 
        "title": "喜雪二首 其二", 
        "type": "律诗", 
        "yun": "盐"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "低唱虽无金步莲，公来处处已闻弦。", 
            "满街灯火作元夕，此段风光胜去年。", 
            "纸上飞云惊落笔，盘中走弹喜诗圆。", 
            "便宜归侍传柑宴，满泛钱塘药玉船。"
        ], 
        "title": "于尉灯夜招饮酒酣援笔成诗继韵", 
        "type": "律诗", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "雪花点破潘郎鬓，始得荷衣上钓蓑。", 
            "蚕经一眠再眠后，船历顺风逆风多。", 
            "云烟过眼竟何有，星斗在天终不磨。", 
            "著鞭古人乃吾事，长檠莫换短檠歌。"
        ], 
        "title": "仿古", 
        "type": "律诗", 
        "yun": "歌"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "晚来颇忆林塘幽，又拄乌藤款款游。", 
            "细雨斜风三日后，落花啼鸟半春休。", 
            "不知何处数声笛，唤起幽人一点愁。", 
            "赖有青蛙知客恨，笙歌一部起池头。"
        ], 
        "title": "晚步", 
        "type": "律诗", 
        "yun": "尤"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "道传伊洛政龚黄，肯为人间富贵忙。", 
            "爱满棠阴踰五岭，种成荔子又三湘。", 
            "贪贤急召恩虽渥，因病求閒策本长。", 
            "闻说晦翁天下士，更将出处细商量。"
        ], 
        "title": "送湖南潘帅赴召", 
        "type": "律诗", 
        "yun": "阳"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "烂醉春风玉不颓，自封喜信入湘来。", 
            "同乡多少同年士，两榜何如两夺魁。", 
            "琼苑宴开应共醉，西湖赏罢更同回。", 
            "早归多谢文翁力，莫待平安家信催。"
        ], 
        "title": "和林帅喜汤王二魁将还", 
        "type": "律诗", 
        "yun": "灰"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "重三投晓出郊坰，跃马归来趁晚晴。", 
            "笔卷云烟归赋咏，轴联珠玉斗晶明。", 
            "我从多病三春里，转觉浮生万事轻。", 
            "夜半惟歌盘谷序，肯如仲叔请繁缨。"
        ], 
        "title": "张推上巳出郊寻花送至诗轴（四字原缺，据清抄本补）次韵", 
        "type": "律诗", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "玉环妖血不飞天，化作芙蕖满眼前。", 
            "恰有六郎来比似，便哦七字斗清妍。", 
            "晓妆洗露汉宫女，晚步凌波水府仙。", 
            "得待蜜房成玉蛹，送烦纤手剥新莲。"
        ], 
        "title": "张推水亭赏莲惠诗（二字原缺，据清抄本补）次韵", 
        "type": "律诗", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "冰池照日暖初融，准拟迎春更饯冬。", 
            "杯酒乍疏情少绪，尺缄稽报病多慵。", 
            "残年断送风和雪，晚节相依竹与松。", 
            "回首思量十年事，倦投孤枕听鸣钟。"
        ], 
        "title": "残腊书怀", 
        "type": "律诗", 
        "yun": "冬"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "千林气脉未全归，一点清香已著枝。", 
            "每爱月窗横瘦影，敢将水墨污冰姿。", 
            "淡妆出屋新相见，索笑巡檐旧有诗。", 
            "不见化工先著力，雪中风韵最相宜。"
        ], 
        "title": "梅花", 
        "type": "律诗", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "拂枕投床鼻息鸣，邻鸡报午梦还惊。", 
            "一春已过半春了，十日曾无五日晴。", 
            "唤客难同藉草饮，隔墙虚认卖花声。", 
            "十年前忆西湖上，柳荫苏堤取次行。"
        ], 
        "title": "病中口占", 
        "type": "律诗", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "万里云衢著脚初，临行尚肯过吾庐。", 
            "风云得助子方快，冰玉相依我不如。", 
            "驿路响铃看报捷，殿门放钥待传胪。", 
            "逾科又见龙飞榜，此度传衣应不虚。"
        ], 
        "title": "送履正赴省", 
        "type": "律诗", 
        "yun": "鱼"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "云冻长空昼亦昏，谁欤剥啄扣柴门。", 
            "故人言向潇湘去，此别应须岁月论。", 
            "衡岳五峰瞻胜槩，耒江千载吊诗魂。", 
            "旧游倘有人相问，为说扶犁教子孙。"
        ], 
        "title": "送致远赴耒阳酒官", 
        "type": "律诗", 
        "yun": "元"
    }, 
    {
        "author": "舒邦佐", 
        "era": "宋", 
        "subtype": "七言律诗", 
        "text": [
            "客饯旗亭酒半酣，抟风九万送鹏南。", 
            "薄劳汗马功收一，肯怨长途玉献三。", 
            "去去梅花催驿骑，看看柳色斗恩蓝。", 
            "长篇好上刘蕡策，莫作书生无用谈。"
        ], 
        "title": "送冯勉仲赴省", 
        "type": "律诗", 
        "yun": "覃"
    }, 
    {
        "author": "童童", 
        "era": "宋", 
        "subtype": null, 
        "text": [
            "屣弃万乘追浮丘，仙成驾鹤缑山头。", 
            "碧桃千树锁金嗣，玉笙嘹喨天风秋。", 
            "回眸下笑蜉蝣辈，蜗角争战污浊世。", 
            "何当高气凌云霄，愿随环佩联云骑。"
        ], 
        "title": "题王子晋", 
        "type": "古风", 
        "yun": null
    }, 
    {
        "author": "童敏德", 
        "era": "宋", 
        "subtype": null, 
        "text": [
            "挂帆一纵疾于鸟，长兴夜发吴兴晓。", 
            "杖黎上访鲁公祠，一见目明心皦皦。", 
            "未说邦人怀使君，且为前古惜忠臣。", 
            "德宗更用卢杞相，出当斯位诚艰辛。", 
            "生逆龙鳞死虎口，要与乃兄同不朽。", 
            "狂童希烈何足罪，奸邪嫉忠假渠手。", 
            "乃知成仁或杀身，保身不必皆哲人。", 
            "此公安得世复有，洗空凡马须麒麟。"
        ], 
        "title": "湖州题颜鲁公祠堂", 
        "type": "古风", 
        "yun": null
    }, 
    {
        "author": "童宗说", 
        "era": "宋", 
        "subtype": "七言绝句", 
        "text": [
            "吾家小院千里驹，眉宇照人自秀整。", 
            "平生尚友康山陶，拔俗翩翩有高骋。"
        ], 
        "title": "亦爱堂", 
        "type": "绝句", 
        "yun": "梗"
    }, 
    {
        "author": "童邦直", 
        "era": "宋", 
        "subtype": "五言排律", 
        "text": [
            "碧苔侵野径，好鸟隔春烟。", 
            "有洞寻青翼，无僧结白莲。", 
            "雨添蛙一部，暖足柳三眠。", 
            "绿发便花朵，悭肠怯酒船。", 
            "安仁嗟拙宦，苏晋暂逃禅。", 
            "日色同悲惨，东风乱纸钱。"
        ], 
        "title": "登麻姑山", 
        "type": "排律", 
        "yun": "先"
    }, 
    {
        "author": "童传", 
        "era": "宋", 
        "subtype": null, 
        "text": [
            "古来风义遗才少，近世公卿荐士稀。"
        ], 
        "title": "句", 
        "type": "句", 
        "yun": "微"
    }, 
    {
        "author": "程骧", 
        "era": "宋", 
        "subtype": "七言绝句", 
        "text": [
            "几日东风雨乍晴，独骑官马绕湖行。", 
            "诗成酒力都消尽，人与仙花一样清。"
        ], 
        "title": "赵子固水仙图", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "一年辛苦岁终成，夜杵相闻晓甑香。", 
            "缸面浮蛆初滃滃，小槽压作春檐鸣。", 
            "东邻麦磨连日响，饼料已具蒌牙长。", 
            "磨刀霍霍割红鲜，银鬣翻光趁湖上。", 
            "岁阑无事且招邀，邻曲披榛共来往。", 
            "为言今岁胜去年，来岁应须更胜前。", 
            "去年除夜各走险，荒村千里无人烟。", 
            "今年山舍一炉火，妻子甥孙相对坐。", 
            "巷翁里媪在眼前，共酌瓦盆行果蓏。", 
            "只怜旧岁去无还，惜此须臾未去间。", 
            "多情一宿尚难别，况是相同一岁阑。", 
            "固知无计得留驻，只怕眠中不知去。", 
            "添灯续火甚慇勤，起写桃符觅诗句。"
        ], 
        "title": "守岁行", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "修竹柴门向山路，晴日满溪春欲莫。", 
            "浣纱少妇不知寒，两脚如霜下滩去，少年闲倚青梅树。"
        ], 
        "title": "浣纱妇", 
        "type": "古风", 
        "yun": "遇"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "蓬窗漏晚风，蓑衣盖秋雨。", 
            "蒲白早潮来，小儿事扶橹。", 
            "三尺鲤鱼飞上天，渔翁醉卧不能举。"
        ], 
        "title": "一蓑", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "久雨新霁如发蒙，嫩月出海来屋东。", 
            "开轩静听百虫语，清光入沼翻帘栊。", 
            "白日劳劳生万事，不如淡月含冥濛。", 
            "收心展体且高枕，合眼不管东方红。", 
            "我缘居贫得清省，晏起一粥黄昏钟。", 
            "更深一顿白汤饼，坐送落月沉西峰。", 
            "眼昏灯下不看字，与书相忘如不逢。", 
            "渐收少年辟谷效，养取眼力成方瞳。", 
            "自行此法颇简易，有能修之神气充。", 
            "临役多忧刘正仲，少忍一月毋匆匆。"
        ], 
        "title": "六月十四夜久雨新霁见月极佳坐观万堂中收拾尘霓湛然不作久不见此趣因书之以寄正仲", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "人言乍见易得好，以我观君久更佳。", 
            "古来善友晏平仲，顾沮孔子胡为哉。", 
            "不如寒拾两相遇，抚掌吃吃笑口开。", 
            "虽然是中有机事，笑人恶念自堕邪。", 
            "不如见恶亦弗笑，恻然悯悟自叹嗟。", 
            "醉翁四十早自号，君年五十衔始题。", 
            "好翁地位君须到，除拜甚称何歉怀。", 
            "他衔叙爵此叙齿，称位不以官高低。", 
            "他年同入隐逸传，何须羊马卧青苔。"
        ], 
        "title": "正仲次韵谢證明亦翁之作此意佳甚不次韵为报", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "轻财好事余文叔，磊落襟期端不俗。", 
            "外方避地客来多，我亦从君借书屋。", 
            "屋前曲径绕沦漪，池上高楼新结束。", 
            "一条碧涧贯虹飞，几片青霞排闼宿。", 
            "四时自换景自留，是中云月无春秋。", 
            "家家见山长在眼，处处有山堪起楼。", 
            "不如此楼能著我，磨墨题诗楼上头。", 
            "主人之贤乐复乐，青山曾见此客不。"
        ], 
        "title": "题余文叔山间四时之楼", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "人骑马，我骑牛。", 
            "骑马行大道，青丝为辔金络头。", 
            "胡衣北笠见者走，扬鞭指顾矜朋俦。", 
            "骑牛入山谷，不羁不勒无拘束。", 
            "我只骑牛犊自随，母子相呼烟草绿。", 
            "骑马不若骑牛安，牛自肥刍马伤谷。", 
            "我见骑马郎，白金入手遭鞭朴。", 
            "何如骑牛儿，树下高眠无宠辱。"
        ], 
        "title": "骑牛歌题厉归真骑牛图", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "山中一种乌盐树，剥皮为角开春路。", 
            "牧童把去上牛吹，烟草茫茫没远陂。", 
            "一声两声兮桑青柘绿，三声四声兮麦绽秧肥。", 
            "山花如火遮眉目，吹此田家太平曲。", 
            "三年不听此曲声，捲却地皮人痛哭。"
        ], 
        "title": "乌盐角行", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "碧桃本是仙人花，仙人花里饭胡麻。", 
            "初来此树向谁得，翠眉婵娟萼绿华。", 
            "世间俗桃千百数，溪谷往往蒸成霞。", 
            "纷纷见此欲羞死，乱红吹落污窗纱。", 
            "陈宫露唾天水碧，粉黛欲学争咨嗟。", 
            "岂知仙妃作狡狯，挼花染汁便尔嘉。", 
            "瑶池蟠桃即此种，花飞不肯污泥沙。", 
            "实成唯许方朔吃，时时还戏王母家。"
        ], 
        "title": "碧桃", 
        "type": "古风", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "山甫作古松，意造无定本。", 
            "枝枝藏太阴，笔笔涵混沌。", 
            "气吞千尺崖，犹作飞瀑滚。", 
            "肺肝生洞壑，槎枒出隐嶙。", 
            "奋臂盘礴馀，墨渍笔不吮。", 
            "若人盖天机，岂为寻丈窘。", 
            "胸中有磥砢，欲出不可忍。", 
            "恐是城南树，写形难自隐。", 
            "呜呼夹山自有真松图，朝夕左右陈座隅。", 
            "伐薪架屋听笙竽，好翁之计诚非疏。"
        ], 
        "title": "山甫画松", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "十月二十有二日，霜凇成花泥淈淈。", 
            "黑旗一点飞过村，居民缩头那敢出。", 
            "又闻鄞骑入连山，搜捕乡兵火庐室。", 
            "台明隔岭易张皇，纷纷徙家藏谷实。", 
            "须臾又报兵首擒，向来安民今未毕。", 
            "老夫开户望前山，且炙南檐半窗日。"
        ], 
        "title": "晓霜成花日色凄淡炙背南檐记所闻见", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "出童公，入童公，一岭二水分西东。", 
            "前山万竹入新路，新路苍海通方蓬。", 
            "入黄甘，出黄甘，一山二水分北南。", 
            "北南百谷会江海，镇亭下注南山潭。", 
            "问君何事经二岭，辟寇辟兵探绝境。", 
            "青山两路双阙开，桑柘人烟在深井。", 
            "迢迢横过澄溪头，水风激激流人影。", 
            "篮舆落日黄泥坂，短策东风日将晚。", 
            "深竹人家少邻并，麦苗翠被铺平田。", 
            "忍饥犹自念民饥，饼饵风来一饱宽。", 
            "况今圣算穷幽遐，检括丁口究阡陌。", 
            "或说更戍起南氓，或议关防驱北客。", 
            "中原陇土少人耕，何惜就宽因去窄。", 
            "自古先王订版图，兵农合一如常式。", 
            "呜呼先王为民定军例，后王为军定民籍。", 
            "呜呼老儒临风三叹息，为国何如惜民力。"
        ], 
        "title": "出入二岭行", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "去年腊雪已四白，五白六白农夫愁。", 
            "麦苗冻熟锄不得，菜心僵死何时抽。", 
            "常年梅花已烂漫，今者乾没如拘囚。", 
            "枯枝尚黏红豆绿，细蕊初作苍蝇头。", 
            "纷纷黄雀狡于鼠，穷阎有粟争呼取。", 
            "老鸢自作攫肉谋，空屋狐狸夜相聚。", 
            "呜呼狐狸有屋尔得居，室中居人今在无。", 
            "或言白骨如白雪，雪亦有仁遮白骨。"
        ], 
        "title": "春雪", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "缟衣黄里绿云跗，仙家结束来天隅。", 
            "承平故态今尚尔，流落空山成叹吁。", 
            "莫对此花被渠恼，惜花情重人先老。", 
            "多少当时似玉人，埋没沙场随塞草。", 
            "杳杳宫车去不回，上林雁过无书到。", 
            "内园今更不堪看，蝶废蜂休日易昏。", 
            "玉砌无人寒兔入，觚棱栖草野鸱蹲。", 
            "黍离麦秀今如此，岂为梅花故断魂。"
        ], 
        "title": "绿萼香梅十树咸淳间自内前（原作园，据《永乐大典》卷二八○九改）买归乱后尚存对之感叹", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "弟以冬菊为兄寿，临风多情为三嗅。", 
            "煌煌金椀覆金柈，葱管玲珑明艳透。", 
            "重阳曾见金佛头，顶似旋螺踊泡沤。", 
            "别有一种金荔子，心中簇簇高堆起。", 
            "此时众菊争纷敷，二品于中亦自殊。", 
            "况此千林骨立后，何从得此金覆盂。", 
            "从来菊号霜下杰，今当唤作雪中英。", 
            "雪中松柏不若汝刚贞，孔云后凋特晚耳，冬岭落毛钗乱横。", 
            "水仙山矾何足道，此花便是梅花兄。"
        ], 
        "title": "诜十二弟以冬菊盆为余寿此花品金色而中心作葱管突起正如金荔子乃作雪中英一首谢之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "神龙不知身变化，犹认潜鳞为故我。", 
            "先生曾出雨八纮，浪静波恬归海卧。", 
            "先生两处领桂台，梦寐一生游学舍。", 
            "阿宜移扁就山窗，铁画银钩金钮锁。", 
            "绿阴闭户不知春，长日观书谁觉夏。", 
            "天上吹香遍远山，月中散影流清夜。", 
            "先生见扁如坐斋，随行不用木上座。", 
            "攀枝踏影弄猿鹤，万事不到桂丛下。", 
            "天下清芬是此花，世间最俗惟檀麝。", 
            "后车还许乐天陪，吟笔更须侯喜把。", 
            "几人名遂不知几，一日仓皇方泪堕。", 
            "人知德祐不出高，岂识咸淳归计果。", 
            "平生一瓣桂台香，口诵翁诗几百过。", 
            "旧台何在桂凋零，日暮哀禽自相和。", 
            "今台喜见桂婆娑，往来不碍江鸥社。", 
            "旧台不见见今台，依旧风流压江左。", 
            "他年人访桂台游，旧名更复因今播。", 
            "月中桂树最久长，此树还如月轮大。"
        ], 
        "title": "桂台", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "常年此日正月吉，今年经闰腊月一。", 
            "岁阑喜展一月期，胜似戈挥鲁阳日。", 
            "搔头偶见鹜陈横，曝背闲看蜂衙出。", 
            "一冬妍暖三月晴，薄雪微雨麦垄青。", 
            "平皋十亩锄溉毕，明年拟取甔石赢。", 
            "归耕还有新权柄，向时樵长今里正。", 
            "弟侄推尊不敢辞，斗酒只鸡先自庆。", 
            "牧猪酿秫待诛求，卖田买钞博性命。", 
            "北人自好南人恶，人事纷纷天未定。", 
            "君不见唐任涛宋魏闲，因诗放后逢宽令。"
        ], 
        "title": "十二月初一日醉歌", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "五柳先生贫欠酒，不说无花过重九。", 
            "杜陵野客酒可赊，只恨青蕊成蹉跎。", 
            "如今风物尤悽恻，绕丛觅蕊无消息。", 
            "寒螀相吊野水流，病蝶来偎寒日夕。", 
            "不见金钱将翠羽，惟有悲风吹蔓棘。", 
            "古人爱汝非无意，志士仁人例憔悴。", 
            "楚国无人屈子伤，陶杜凄凉唐晋季。", 
            "此日何日悲更悲，聊嗅青枝记一时。", 
            "往时好事环辙迹，建业钱塘华尽识。", 
            "就中内本碧玉杯，欲买黄金惜不得。", 
            "两都风景今何如，泪堕丛边和露滴。"
        ], 
        "title": "九日敏求与侄璋九万载酒荪墅邀予与胡山甫潘少白及华顶周服之道士周若晦作客欲摘蕊浮杯丛委草间未有消息悯然赋之", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "忧心悄悄睡未能，开门看月一片冰。", 
            "窍木相磨作鬼语，冻星入牖如萤青。", 
            "孤雁哀号向何处，老夫掩耳不欲听。", 
            "尔从沙场经万里，昔时系书达天子。", 
            "如今若向上林过，纵有书来谁取视。", 
            "阴山豁处狭如门，结阵来时各有群。", 
            "辛苦避鹰兼避弋，前行半度后行分。", 
            "秋水江南无所畏，老菰沉米芦摇穗。", 
            "鸥凫善熟少惊猜，饮啄不争游且戏。", 
            "不知何事背群飞，欲宿无依去无疑。", 
            "天长路杳翅流血，夜向霜凄声转微。", 
            "自倚能飞无与敌，岂知天势有违机。", 
            "作书好报前征侣，看取悲鸣落羽时。"
        ], 
        "title": "孤雁（十一月初九日赋）", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "匪兕匪虎吾道非，鸲之鹆之侯不归。", 
            "山南山北靡有定，瀼东瀼西生计微。", 
            "颓墙宿莽露泥泥，荒田野菊秋菲菲。", 
            "我止安息，我行安之。", 
            "噫吁嘻！", 
            "过殷墟兮麦渐渐，览周原兮黍离离。", 
            "黍麦之秀，黍麦之有。", 
            "无麦无禾，不耕胡取。", 
            "白骨兮成溪，膏肉兮成泥。", 
            "已焉哉！", 
            "想自古之如彼，匪斯今之可哀。", 
            "死莫惩于既往，生胡保其将来。", 
            "东溟之滨，相夺相攘。", 
            "杀人填海，浩浩不盈。", 
            "轮回报复，此死彼生。", 
            "天假手于王师，使尽殪于秦坑。", 
            "痛临渊而一吊，悲万古之茫茫。"
        ], 
        "title": "罪言", 
        "type": "古风", 
        "yun": null
    }, 
    {
        "author": "程颢", 
        "era": "宋", 
        "subtype": null, 
        "text": [
            "中心如自固，外物岂能迁。"
        ], 
        "title": "句", 
        "type": "句", 
        "yun": "先"
    }, 
    {
        "author": "程镗", 
        "era": "宋", 
        "subtype": null, 
        "text": [
            "松风吹客衣，缥缈凌绝境。", 
            "古洞不见日，篝灯入幽暝。", 
            "苍苔晕石花，奔泉弄云影。", 
            "仙游愿初遂，秋山魂未省。", 
            "我生有宿约，结屋天柱顶。"
        ], 
        "title": "游大涤洞", 
        "type": "古风", 
        "yun": null
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "何时和露种琼英，素质轻盈骨骼清。", 
            "古观自栽千树艳，重门谁锁一春情。", 
            "绡裳月曳瑶台晚，绿蒂烟凝粉瓣晴。", 
            "几片雪香流出远，涌金池傍涌金城。"
        ], 
        "title": "碧桃花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "瘦倚西冈石圃阴，玉容忽抹艳妆深。", 
            "染春应借东君手，眩眼曾疑北客心。", 
            "霞吐丰姿情脉脉，雪遗香影梦沈沈。", 
            "粥饧风景清明近，错认庐山种一林。"
        ], 
        "title": "红梅花", 
        "type": "律诗", 
        "yun": "侵"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "刚条簇簇陈蝇封，劲叶将零傲此冬。", 
            "磬口种奇英可嚼，檀心香烈蒂初镕。", 
            "根依阳地春风透，瓶倚晴窗日气浓。", 
            "一样黄昏疏影处，悬知水月不相容。"
        ], 
        "title": "蜡梅花", 
        "type": "律诗", 
        "yun": "冬"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "素质盈盈绿盖张，肯同媚眼醉斜阳。", 
            "俨然玉井风姿异，无此冰壶月色香。", 
            "天地一空谁染着，水云十里自清凉。", 
            "东林结社流芳处，还有池亭傍上方。"
        ], 
        "title": "白莲花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "忍见柔枝缀彩英，愁围未解又清明。", 
            "茸茸叠萼萦春梦，袅袅长条系别情。", 
            "有样谩传居士制，无香徒滓海仙名。", 
            "文臣服色开时验，次第妖娆织不成。"
        ], 
        "title": "锦带花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "净碾寒琼色瓣妍，冷阴团雪压枝圆。", 
            "锦梭风飏鸳鸯结，翠幄云攒蛱蝶眠。", 
            "眩夜似悬绡帐底，抛春如在綵竿前。", 
            "眼明万绿清和处，未数花中聚八仙。"
        ], 
        "title": "玉绣毬花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "弱瓣坚须灿野光，成丛灼灼斗丹妆。", 
            "风葩净蕴商天艳，霞朵轻摇月夜凉。", 
            "沈透柔柯难受雨，冷零嫩叶不禁霜。", 
            "通明可使书窗透，肯拾秋萤聚作囊。"
        ], 
        "title": "金灯花", 
        "type": "律诗", 
        "yun": "阳"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "暖倚青墙揉紫绵，绛葩淡染露花鲜。", 
            "花遗颜色祇如此，名借酴醾得并传。", 
            "伴直自应留故事，谩栽聊可殿春妍。", 
            "年年满架东风艳，梦断词林视草仙。"
        ], 
        "title": "金沙花", 
        "type": "律诗", 
        "yun": "先"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "谁趱珍芳态度呈，风香露色谩敷荣。", 
            "纵矜百媚留春色，难压群花殿晚名。", 
            "暗绿园林黄鸟静，嫣红篱落粉机明。", 
            "禁持光景无多日，冶艳随飘逐雨晴。"
        ], 
        "title": "宝相花", 
        "type": "律诗", 
        "yun": "庚"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "杜陵曾吟至后诗，我今客远愁归迟。", 
            "蜀中想重洛阳忆，江上亦起钱塘思。", 
            "地异心同一今古，风饕雪虐共路岐。", 
            "西湖何殊灞桥趣，亟归乘兴无复疑。"
        ], 
        "title": "杜陵至节后诗有远在剑南思洛阳句予客九江远过兴国至后忽动西湖之感口占实情得四韵何当神交杜陵于梦寐中必亦一笑也", 
        "type": "律诗", 
        "yun": "支"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "酡颜探得洞玄真，老气摩霄岸角巾。", 
            "案上押批呼局吏，津头酿酒谢江神。", 
            "天寒茶课收征倍，雪霁梅吟寄驿频。", 
            "何日此来联榻语，庐山几案却无尘。"
        ], 
        "title": "寄湖口茶局臧尚干", 
        "type": "律诗", 
        "yun": "真"
    }, 
    {
        "author": "董嗣杲", 
        "era": "宋", 
        "subtype": "七言律诗", 
        "text": [
            "枝干无皮痒有身，朱房翠户演精神。", 
            "星垣光射开花地，纶阁香侵视草臣。", 
            "肘肘紫蕤飞烈日，心心黄粟舞晴尘。", 
            "何从借取麻姑爪，莫厌爬搔此树频。"
        ], 
        "title": "紫微花", 
        "type": "律诗", 
        "yun": "真"
    }, 
    {
        "author": "程霁岩", 
        "era": "宋", 
        "subtype": null, 
        "text": [
            "夏秋晦朔之间，伊谁为作交承主。", 
            "颙昂仙伯，挺生此日，宾凉饯暑。", 
            "绛县老人，问将甲子，恰今岁数。", 
            "举香山晏会，才先一载，愚深幸、获叨预。", 
            "何以寿君初度。", 
            "愿朱颜、年年如许。", 
            "棘栖鸾凤，瑞浮鸂鶒，争如燕处。", 
            "双桂渐香，灵椿好在，福全九五。", 
            "向画堂深处，不妨重按，旧时歌舞。"
        ], 
        "title": "水龙吟 寿吴尉七月初一", 
        "type": "词", 
        "yun": null
    }, 
    {
        "author": "程霁岩", 
        "era": "宋", 
        "subtype": null, 
        "text": [
            "一叶鸣秋，五蓂纪瑞，申月还庆生申。", 
            "巍巍郎宿，辉映寿星明。", 
            "一段精神玉立，秋潭自、足副徽称。", 
            "长生箓，只在公丹府，何待祝修龄。", 
            "粉垣，才过了，便持荷橐，光近枫宸。", 
            "况金瓯将启，庆满槐庭。", 
            "朝旆行行入侍，彩衣映、衮冕辉新。", 
            "从今去，相门出相，未数汉韦平。"
        ], 
        "title": "满庭芳 寿徐佑卿七月初五", 
        "type": "词", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "亦识韶华不肯留，时危那更事嬉游。", 
            "羁怀不办愁花雨，空廪惟知望麦秋。", 
            "顾我端忧宜燥吻，如公无事合扶头。", 
            "曲生漫助齐眉饷，清洗钱塘两玉舟。"
        ], 
        "title": "次韵颜孝立（天经）同年", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "台阁高贤卧里门，清扬乖隔阻寒温。", 
            "尚赊宴豆陪三雅，聊即烟邮寓一尊。", 
            "乱后官居同幕燕，春来香味忆河豚。", 
            "溪亭午夜衔杯处，应对梅花淡月昏。"
        ], 
        "title": "和必先龙图谢酒兼呈沈次律（琯中）大学士", 
        "type": "律诗", 
        "yun": "元"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "不入城闉已十年，足音何幸听跫然。", 
            "杯觞共乐三更后，书史相从一世前。", 
            "鸟倦尚飞惭我老，鸿冥何慕觉公贤。", 
            "锱铢得失何须算，闻健惟当数击鲜。"
        ], 
        "title": "赠史德谦", 
        "type": "律诗", 
        "yun": "先"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "锦窠朱绂亦何荣，辞剧求閒责自轻。", 
            "聊喜青葱供俯仰，未应红腐较奇赢。", 
            "久知飞鸟有真意，谁信鸣鸡非恶声。", 
            "只恐朝端阙司隶，又将敛手避威名。"
        ], 
        "title": "赠鲍钦止（慎由）二首 其一", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "红尘衮衮厌朝班，官寺深藏洛尾湾。", 
            "识擢早惊郎位峻，招寻今见水仙閒。", 
            "高标自置羲皇上，俗眼从教季孟间。", 
            "仓氏一官宁久困，禁途供奉政才难。"
        ], 
        "title": "赠鲍钦止（慎由）二首 其二", 
        "type": "律诗", 
        "yun": null
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "翛然丈室老维摩，不愧家声旧曲阿。", 
            "事阅七朝推寿俊，庆钟六子半文科。", 
            "白莲入社尘缘息，朱绂通闺圣渥多。", 
            "空唱已闻生净域，可须薤露起悲歌。"
        ], 
        "title": "挽致政奉议鲁公（寿宁）歌词", 
        "type": "律诗", 
        "yun": "歌"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "赋归州里半年间，岂料循题哭二难。", 
            "屡荐尝为趋幕客，数奇终困字民官。", 
            "清谈竟日师夷甫，寝瘵连年痛士安。", 
            "身后华名知不朽，几多墨妙翠珉刊。"
        ], 
        "title": "张子蒙令君挽歌词二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "文义游从四十春，艰难契阔见情亲。", 
            "少年涟上初倾盖，末路云阳拟卜邻。", 
            "万室讴吟依恺悌，一生志气负经纶。", 
            "渭阳岂特儿曹恸，老送佳城泪满巾。"
        ], 
        "title": "张子蒙令君挽歌词二首 其二", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "露奏求閒猛挂冠，忽惊卿月堕云端。", 
            "中年屡揽澄清辔，末路坚辞矍铄鞍。", 
            "自卜寿藏松已拱，亲裁幽刻墨方乾。", 
            "映溪清远楼前月，后夜登门忍独看。"
        ], 
        "title": "大卿表兄莫公（平砥）挽歌词二首 其一", 
        "type": "律诗", 
        "yun": "寒"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "游从五纪荷勤渠，白首来依霅水居。", 
            "郡閤箴规言有补，家林书疏月无虚。", 
            "方期老验长桑药，忽见神升广柳车。", 
            "兄姊同时封吉壤，不堪清泪屑衣裾。"
        ], 
        "title": "大卿表兄莫公（平砥）挽歌词二首 其二", 
        "type": "律诗", 
        "yun": "鱼"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "昂昂鹤骨素康彊，微疢生朝罢举觞。", 
            "尚冀魂随香釜反，那知人逐绮琴亡。", 
            "禁方不验三茅洞，遗墨空留二老堂。", 
            "从此幽栖风雨夜，一翻姜被一凄凉。"
        ], 
        "title": "先兄中散挽歌词四首 其一", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "德与才高位不酬，大钧杳默向谁尤。", 
            "剖符政化传沂水，握节威名振宛丘。", 
            "心悟三乘真合觉，学该九域独推优。", 
            "雁行影拆元龟丧，泪洒西风不忍收。"
        ], 
        "title": "先兄中散挽歌词四首 其二", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "粉闱当日正逢辰，兴在沧洲猛乞身。", 
            "袖手旁观真得计，急流勇退更何人。", 
            "翱翔词馆全无累，笑傲丘园不计春。", 
            "鼎鼐百年均此路，惟公达识夐谁论。"
        ], 
        "title": "先兄中散挽歌词四首 其三", 
        "type": "律诗", 
        "yun": "真"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "流年八帙庆初开，驹隙那知二竖催。", 
            "书聚五车缘嗜学，家徒四壁为轻财。", 
            "幻身梦蝶自云适，曲路增蝇何处来。", 
            "深恨滞留暌属纩，此生赍恨在天台。"
        ], 
        "title": "先兄中散挽歌词四首 其四", 
        "type": "律诗", 
        "yun": "灰"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "万卷胸中学已优，安恬当向古人求。", 
            "有财谩说驹千里，此路何殊貉一丘。", 
            "儒馆芸香今寂寂，亲闱芝检竟悠悠。", 
            "悬知箫鼓江村路，茂柏深松结暮愁。"
        ], 
        "title": "哀范卿学士弟", 
        "type": "律诗", 
        "yun": "尤"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "上尊沾赐自明堂，蕝礼无功愧滥尝。", 
            "玄晏先生闻嗜饮，青州从事敢悭藏。", 
            "芳醲聊荐杯铛眼，涓滴难浇锦绣肠。", 
            "轻举忽荒何所碍，南烹更欲强张良。"
        ], 
        "title": "近蒙明堂使局赐酒元巳日与诸僚会饮城东王君仪（升）先生辟谷独不敢召以二尊为寿", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "载酒轻尘论礼堂，区区好事愧原尝。", 
            "糟丘未辨陈喧老，壑谷宁容伯有藏。", 
            "盎盎新香浮蚁面，陶陶煖息助龟肠。", 
            "物微意重君毋诮，炽絜泉甘器亦良。"
        ], 
        "title": "君仪见和复别为一首因各次韵", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "醪敷映玉浪吹香，未饷徵君敢独尝。", 
            "瓮下无人容借饮，壶中有客共深藏。", 
            "歌呼仅可供赪颊，酩酊那忧共腐肠。", 
            "好似东皋求待诏，三升日给酝偏良。"
        ], 
        "title": "君仪再和复次韵答之", 
        "type": "律诗", 
        "yun": "阳"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "赐肉归来命支生，共惊至日已三庚。", 
            "巧遮畏景槐阴重，轻送微凉竹影情。", 
            "坐局阻陪河朔饮，交锋空想汝南评。", 
            "紫云的是尊前物，御史无缘问姓名。"
        ], 
        "title": "伏日不预诸僚饮会", 
        "type": "律诗", 
        "yun": "庚"
    }, 
    {
        "author": "葛胜仲", 
        "era": "宋", 
        "subtype": "七言律诗", 
        "text": [
            "岐嶷天人讲肆筵，恩华夜到华门前。", 
            "十行诏墨芝香重，三品朝衣葚色鲜。", 
            "能取身章同拾芥，应酬古本似奔泉。", 
            "拖金朱绿更旬日，岂待常涂二十年。"
        ], 
        "title": "伯氏少卿侍建安文安二王讲席于资善堂夜被旨锡紫章服辄成长句纪庆", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "皎皎琼华了不疑，绿窗团扇索题诗。", 
            "风流自是天生句，燕子梨花恰并时。"
        ], 
        "title": "二十五日晚西窗坐睡梦美人出纨扇索题为题一绝既觉则童子已明烛矣忘其上三句足成此篇", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "纚纚桃花万树红，径回无复辨西东。", 
            "人间何处春风好，若欲逃秦入梦中。"
        ], 
        "title": "纪梦", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "四海归周莫不臣，首阳山下饿夫身。", 
            "清风万古何曾死，愧死当时食粟人。"
        ], 
        "title": "伯夷", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "乱后还山喜复哀，旧书亡失等秦灰。", 
            "翛然山径花吹尽，蚕豆青梅荐一杯。"
        ], 
        "title": "春晚还致庵", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "昼夜中分凉燠平，裁新熨故体轻清。", 
            "无端挠乱成多事，刚种芭蕉作雨声。"
        ], 
        "title": "蕉径小立", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "山茶花白野棠红，谇语纷纷雀闹丛。", 
            "眼暗耳聋墙角睡，真成老退一田翁。"
        ], 
        "title": "二月初三日曝睡", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "春衫露染玉肌寒，来自于阗植小园。", 
            "欲寄平安无好句，不如来此共凭栏。"
        ], 
        "title": "去春达善分碧桃移植篆畦今春已作蕊达善前有见过之约偶立花下口占寄之 其一", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "前年花在玉堂日，偶和成编竞出奇。", 
            "今日篆畦同寂寞，碧桃无语我无诗。"
        ], 
        "title": "去春达善分碧桃移植篆畦今春已作蕊达善前有见过之约偶立花下口占寄之 其二", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "少壮登山脚似飞，张弓安肯拟狐狸。", 
            "老来犹向儿孙话，话著南山射虎时。"
        ], 
        "title": "老猎", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "渔翁一叶舞波澜，不及牛童自在眠。", 
            "短笛数声烟草晚，柴门疏柳小星悬。"
        ], 
        "title": "即事", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "九枝初拆御袍红，艳质煌煌日正中。", 
            "曾对集英瞻衮冕，孤臣洒泪立东风。"
        ], 
        "title": "牡丹", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "马鬉频剪新心吐，凤翅初开劲叶森。", 
            "更有木鱼三百尾，山僧锅里煮黄金。"
        ], 
        "title": "老棕", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "绿垤霞川濯锦香，何人著屐上溪航。", 
            "数声疏雨鸣荷叶，两岸清蛙报水凉。"
        ], 
        "title": "芰荷洲", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "月明双影带霜栖，长忆青梧玉井西。", 
            "前度碧窗惊晓梦，女奴驱遣莫教啼。"
        ], 
        "title": "啼乌词", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "雨足清寒月色微，风将幽磬落柴扉。", 
            "一瓶薝卜修清供，童子岩腰取水归。"
        ], 
        "title": "十五日雨后微月遗安堂前有栀花一枝适开折为佛供此夜清寒", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "悠然岸帻看云归，出处无心也太奇。", 
            "未是为霖苏旱日，出山不似宿岩时。"
        ], 
        "title": "西洞宿云", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "半映寒溪半映山，不妨朱户借清閒。", 
            "诗人带得渠风味，也有香名满世间。"
        ], 
        "title": "十一月初三日插梅花古罍洗中因成四绝 其一", 
        "type": "绝句", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "正是江村欲雪时，柴门修竹见横枝。", 
            "谁知句里生香处，只许疏帘半面窥。"
        ], 
        "title": "十一月初三日插梅花古罍洗中因成四绝 其二", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "雪中点缀精神好，月下横陈骨格真。", 
            "更有风烟生别恨，隔帘遥望李夫人。"
        ], 
        "title": "十一月初三日插梅花古罍洗中因成四绝 其三", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "洛水湘娥剪晓冰，枝头五出幻飞霙。", 
            "夜来鹤踏高枝折，撒下阶前碎月明。"
        ], 
        "title": "十一月初三日插梅花古罍洗中因成四绝 其四", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "垂垂一树压疏篱，最爱崚嶒鹤膝枝。", 
            "只占岁寒花尽后，不争开早与开迟。"
        ], 
        "title": "和刘仙尉咏梅", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "殷彝周鼎几千年，土蚀苔封洗涤全。", 
            "且与道人烧柏子，不须公子爇龙涎。"
        ], 
        "title": "古铜炉", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "藕梢菱蔓织横塘，属玉鵁鶄度渺茫。", 
            "可怪插秧青雨里，暮寒清切水栀香。"
        ], 
        "title": "即目", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "凌轹风霜四十围，白猿不上最高枝。", 
            "明堂未构材何用，抛掷玄珠满地皮。"
        ], 
        "title": "槠树", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "小有龟藏意，横陈燕息初。", 
            "一间规画舫，数板束方渠。", 
            "隐几时听雨，开窗即钓鱼。", 
            "天寒须共饮，吾已久捐书。"
        ], 
        "title": "水阁新成与潘胡二子小饮", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "彊健近八十，如君诚未多。", 
            "梦中思谒帝，醉后纵悬河。", 
            "抚事遽如许，流年奈若何。", 
            "相期成二老，举斗酌纤阿。"
        ], 
        "title": "次韵答潘宰见和送正仲多字韵诗", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "眼暗书多误，牙摇饭著沙。", 
            "山林消几屐，天地总浮家。", 
            "故国帛书雁，荒园鼓吹蛙。", 
            "经年无驿使，何处问京华。"
        ], 
        "title": "次韵答达善季辩", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "药留残焙火，枕避近溪风。", 
            "意澹琴三叠，人和酒一中。", 
            "自遭兵祸后，已觉世缘空。", 
            "安得飘然去，茅庐海上峰。"
        ], 
        "title": "次韵答陈用之王奕世袁明复三子和篇", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山居门早闭，雪后树重青。", 
            "不为艰危迫，谁能险阻登。", 
            "寒机与舂应，村诵隔溪听。", 
            "绝顶观沧海，海平峰上层。"
        ], 
        "title": "避地李山", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "薄暮悲欢意，无家去住间。", 
            "三间临水屋，半树夕阳山。", 
            "石雨疏成密，沙潮去未还。", 
            "数旬成卧病，转老转多艰。"
        ], 
        "title": "暂山", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "相思不在远，道地一来难。", 
            "残月中峰见，疏星半夜看。", 
            "江湖青草远，风雨小窗寒。", 
            "鄞水饶鱼米，何由得共餐。"
        ], 
        "title": "将为鄞江之游先寄正仲三首 其一", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "天地悲歌里，江城战血馀。", 
            "哀湍泻坏道，斜日照残书。", 
            "发秃因慵栉，园荒亦懒锄。", 
            "旧来双紫燕，随我到茅庐。"
        ], 
        "title": "将为鄞江之游先寄正仲三首 其二", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "水涨苔梳发，风晴麦漾须。", 
            "茶香度深竹，灯影射平芜。", 
            "岁月江流驶，乾坤客枕孤。", 
            "鄞乡风物好，莼菜出湘湖。"
        ], 
        "title": "将为鄞江之游先寄正仲三首 其三", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "火树知谁种，灯花凝不销。", 
            "何人知此意，有喜在明朝。", 
            "儿爱抄诗卷，童欢进酒瓢。", 
            "纱笼添护惜，莫要隙风摇。"
        ], 
        "title": "灯花", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "新舂知麦味，旧债了邻赊。", 
            "借榻无鹃处，敲门有竹家。", 
            "韭苗香煮饼，菊脑和烹茶。", 
            "少驻还山屐，乌纱细雨斜。"
        ], 
        "title": "留山甫", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "高枕还慵起，晴窗晓日明。", 
            "家贫从省事，身老放徐行。", 
            "溪树藏村暗，山花照市明。", 
            "园林有乐事，桑下见雏成。"
        ], 
        "title": "春晓", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "茅竹荒墟地，菰蒲野水天。", 
            "故园长莽莽，归兴自翩翩。", 
            "文字留身后，瓶罂满眼前。", 
            "海棠知我意，故作小春妍。"
        ], 
        "title": "静息", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "平陆人烟险，渔舟家口肥。", 
            "青天围箬笠，白雨浣蓑衣。", 
            "静钓鸥分石，寒归雪满扉。", 
            "磻溪有恨事，严濑本忘机。"
        ], 
        "title": "冬日过良坑冈东望沧海隐隐见渔村有感时避地者多浮海云", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "别来成隔岁，即是久相疏。", 
            "咏物追唐律，名亭学史书。", 
            "荑柔春霰后，花韵午晴初。", 
            "閒日有閒课，人生无逸居。"
        ], 
        "title": "篆畦春日有怀正仲", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "玉气占虹贯，珠光照夜阑。", 
            "凄凉兼水净，的皪与星残。", 
            "欲折先呵手，谁来独倚栏。", 
            "白螺𣂏晓露，起向月中看。"
        ], 
        "title": "晓起观梅", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "种浸清明后，芽烹谷雨前。", 
            "未能饥守死，何不力耕田。", 
            "溪草凫毛滑，山花雉颊鲜。", 
            "倦行聊少憩，茅屋带晴烟。"
        ], 
        "title": "趋农", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "不读口生棘，多愁眼易花。", 
            "江湖四閒客，今古几诗家。", 
            "吟是蠲忧药，功如解困茶。", 
            "艰难俱已历，好景夕阳斜。"
        ], 
        "title": "次和花字韵酬正仲实父少白三友", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "好翁须好客，相映柳和花。", 
            "自是曹刘匹，非分唐宋家。", 
            "书空因学草，品水为知茶。", 
            "爱酒欣逢伴，临风醉墨斜。"
        ], 
        "title": "再次韵酬正仲", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "残编百读过，年去放萤飞。", 
            "好带随身火，休争秉烛辉。", 
            "夜凉辞竹庋，风逆返书帏。", 
            "未是明经日，何人拾汝归。"
        ], 
        "title": "放萤寄正仲", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "每向坳塘照，多从曲径烧。", 
            "无烟知有焰，著草不曾焦。", 
            "杂燐因风乱，随星没夜遥。", 
            "老来疏简册，四散任渠飘。"
        ], 
        "title": "萤", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "丫角长身者，依然发懒梳。", 
            "只将星子饵，钓得尺来鱼。", 
            "险阻行来惯，风波舞自如。", 
            "曾因潮岸塌，收得古人书。"
        ], 
        "title": "渔童", 
        "type": "律诗", 
        "yun": "鱼"
    }, 
    {
        "author": "程端蒙", 
        "era": "宋", 
        "subtype": null, 
        "text": [
            "闻君戒明发，值此深秋时。", 
            "相送碧山下，殷勤荐离卮。", 
            "与君夙通谱，况尔学同师。", 
            "所期在闻道，肯为矜文辞。", 
            "易通久沦没，遗书亦参差。", 
            "向非考亭翁，入德将焉施。", 
            "驾言各勇往，实践仍精思。", 
            "圣贤去千载，凛凛如在兹。", 
            "君归歙水上，岂徒事耘耔。", 
            "至言启茅塞，予方日孜孜。"
        ], 
        "title": "送次卿兄还新安", 
        "type": "古风", 
        "yun": "支"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "折臂三公古尚传，神全何必问形全。", 
            "前身恐是娄师德，试向沙头觅渡船。"
        ], 
        "title": "为端夫病起解嘲", 
        "type": "绝句", 
        "yun": "先"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "插向书窗小小瓶，看来看去眼增明。", 
            "花瓶莟子能多少，占却人间无限情。"
        ], 
        "title": "至日见梅", 
        "type": "绝句", 
        "yun": "庚"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "市人常是醉昏昏，买尽青铜酒已浑。", 
            "健倒投床都不问，日高犹未启重门。"
        ], 
        "title": "和许宰寓武邑赓杨丞靖安八咏 其一", 
        "type": "绝句", 
        "yun": "元"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "君似春风自袭人，无情鸥鸟亦相亲。", 
            "莫惊仕路风波恶，便忆家园自在身。"
        ], 
        "title": "和许宰寓武邑赓杨丞靖安八咏 其二", 
        "type": "绝句", 
        "yun": "真"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "我有渊明日涉园，桃蹊柳径渐清繁。", 
            "却嫌市井喧嚣近，悔不诛茆住远村。"
        ], 
        "title": "和许宰寓武邑赓杨丞靖安八咏 其三", 
        "type": "绝句", 
        "yun": "元"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "风旗猎猎半攲斜，日日相传便到家。", 
            "几度儿童骑竹马，斜阳影里簇汀沙。"
        ], 
        "title": "和许宰寓武邑赓杨丞靖安八咏 其四", 
        "type": "绝句", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "帅幕潭潭庇万间，已知流水与高山。", 
            "定应不负刀头约，合浦明珠早早还。"
        ], 
        "title": "和许宰寓武邑赓杨丞靖安八咏 其五", 
        "type": "绝句", 
        "yun": "删"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "好语飞来散绮霞，清新俊逸属诗家。", 
            "著人似醉菖蒲酒，有味如尝橄榄茶。"
        ], 
        "title": "和许宰寓武邑赓杨丞靖安八咏 其六", 
        "type": "绝句", 
        "yun": "麻"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "家书写罢报平安，酒坐围红且醉观。", 
            "别后双溪春色散，应无卖镜去寻官。"
        ], 
        "title": "和许宰寓武邑赓杨丞靖安八咏 其七", 
        "type": "绝句", 
        "yun": "寒"
    }, 
    {
        "author": "舒邦佐", 
        "era": "宋", 
        "subtype": "七言绝句", 
        "text": [
            "里巷缲车日日忙，今年又喜熟蚕桑。", 
            "公家无欠私家乐，细葛含风剪更长。"
        ], 
        "title": "和许宰寓武邑赓杨丞靖安八咏 其八", 
        "type": "绝句", 
        "yun": "阳"
    }, 
    {
        "author": "程端蒙", 
        "era": "宋", 
        "subtype": "七言绝句", 
        "text": [
            "满城尘土污人甚，出郭青山入眼多。", 
            "拿取小舟烟雾里，此生真个老渔蓑。"
        ], 
        "title": "绝句", 
        "type": "绝句", 
        "yun": "歌"
    }, 
    {
        "author": "程端蒙", 
        "era": "宋", 
        "subtype": "七言律诗", 
        "text": [
            "此道从来信不疑，安行何处履危机。", 
            "无心更与世俯仰，有口不谈人是非。", 
            "悔吝愆尤须谨细，存亡得失要知几。", 
            "师门有意无人会，一饷忘言对落晖。"
        ], 
        "title": "省过", 
        "type": "律诗", 
        "yun": "微"
    }, 
    {
        "author": "程颢", 
        "era": "宋", 
        "subtype": null, 
        "text": [
            "人生百年永，光景我逾半。", 
            "中间几悲欢，况复多聚散。", 
            "青阳变晚春，弱条成老干。", 
            "不为时节惊，把酒欲谁劝。"
        ], 
        "title": "晚春", 
        "type": "古风", 
        "yun": null
    }, 
    {
        "author": "程颢", 
        "era": "宋", 
        "subtype": null, 
        "text": [
            "条山苍苍河流黄，中蒲形势天下彊。", 
            "帝得贤侯殿一方，四年不更慰民望。", 
            "元丰戊午季春月，上心闵雨愁黎苍。", 
            "使车四出走群望，我亦奉命来侯疆。", 
            "情诚感格天意顺，诏书才下雨已霶。", 
            "病麦还青禾出土，野农鼓舞歌君王。", 
            "故人相见不道旧，为雨欢喜殊未央。", 
            "圣主宽忧小臣乐，自可放荡舒胸肠。", 
            "白石万固皆胜地，主人为我携壶觞。", 
            "况逢佳日俗所尚，车马未晓填康庄。", 
            "扶提十里杂老幼，迤逦千骑明戈枪。", 
            "初听鸣铙入青霭，渐见朱旆辉朝阳。", 
            "遨头自是谢康乐，后乘独惭元漫郎。", 
            "侯来虽知有宾客，众喜更为将丰穰。", 
            "临溪坐石遍岩谷，幽处往往闻丝簧。", 
            "山光似迎好客动，日景定为游人长。", 
            "乘高望远兴不尽，恋恋不知歧路忙。", 
            "人生汨没苦百态，得此乐事真难常。", 
            "我辞佳境已惆怅，侯亦那得久此乡。", 
            "他时会合重相语，辜负泉石何能忘。"
        ], 
        "title": "陪陆子履游白石万固", 
        "type": "古风", 
        "yun": "阳"
    }, 
    {
        "author": "程颢", 
        "era": "宋", 
        "subtype": "五言排律", 
        "text": [
            "二月将临尾，群阴久退潜。", 
            "只知桃李艳，何复雪霜嫌。", 
            "密霰仍先集，飘霙忽散沾。", 
            "带风成料峭，和雨作廉纤。", 
            "江汉初弥望，珠玑亦间兼。", 
            "片痕才著瓦，斜势渐穿帘。", 
            "鸟化辽城鹤，途铺越女缣。", 
            "落英时斗舞，飞絮或同黏。", 
            "直把琼瑶比，谁疑鹄鹭挦。", 
            "透肌锥共利，洒面刃争铦。", 
            "寒怯开闱赏，光凝伴月觇。", 
            "价增樵市炭，兴入酒家帘。", 
            "驻足银妆履，昂头玉裹髯。", 
            "如何欺煦律，重复困穷阎。", 
            "薪乏经朝备，衣因恃暖拈。", 
            "撷芳游女恨，忧岁老农占。", 
            "惜竹频敲叶，愁花旋覆苫。", 
            "失权悲太皞，助虐有飞廉。", 
            "骤降初疑勇，旋消亦讶谦。", 
            "朔云虽借便，水后可无厌。", 
            "纵任阴灵巧，难令木气歼。", 
            "寒威徒自奋，春气亦时添。", 
            "积势方平垄，澌流已坠檐。", 
            "暗空犹沓沓，近地即佔佔。", 
            "远水难遮面，高峰不裹尖。", 
            "著墙聊画粉，盖地岂成盐。", 
            "纨扇惊尘曀，昆岗认火炎。", 
            "端来荐融释，空复助洳渐。", 
            "积润终滋嫩，惊雷亦震淹。", 
            "东君莫惆怅，杲日待重瞻。"
        ], 
        "title": "春雪", 
        "type": "排律", 
        "yun": "盐"
    }, 
    {
        "author": "程颢", 
        "era": "宋", 
        "subtype": "五言排律", 
        "text": [
            "睿祖开真宇，祥光下紫微。", 
            "威容凝粹穆，仙仗俨周围。", 
            "嗣圣严追奉，神游遂此归。", 
            "冕旒临秘殿，天日照西畿。", 
            "朱凤衔星盖，清童护玉衣。", 
            "鹤笙鸣远吹，珠蕊弄晴晖。", 
            "瑶草春常在，琼霜晓未晞。", 
            "木文灵像出，太一醴泉飞。", 
            "醮夕思飙驭，香晨望绛闱。", 
            "衰迟愧宫职，萧洒自忘机。"
        ], 
        "title": "代少卿和王宣徽游崇福宫", 
        "type": "排律", 
        "yun": "微"
    }, 
    {
        "author": "程颢", 
        "era": "宋", 
        "subtype": "五言绝句", 
        "text": [
            "平日邀相见，过门又不逢。", 
            "贪随看花伴，应笑我龙钟。"
        ], 
        "title": "九日访张子直承出看花戏书学舍五首 其一", 
        "type": "绝句", 
        "yun": "冬"
    }, 
    {
        "author": "程颢", 
        "era": "宋", 
        "subtype": "五言绝句", 
        "text": [
            "下马问老仆，言公赏花去。", 
            "只在近园中，业深不知处。"
        ], 
        "title": "九日访张子直承出看花戏书学舍五首 其四", 
        "type": "绝句", 
        "yun": "语"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "须知春色醲于酒，醉得游人意自狂。", 
            "直使华颠老公子，看花争入少年场。"
        ], 
        "title": "九日访张子直承出看花戏书学舍五首 其二", 
        "type": "绝句", 
        "yun": "阳"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "贪花自是少年事，沉酒定嫌醒者非。", 
            "顾我疏慵老山野，却骑归马背斜晖。"
        ], 
        "title": "九日访张子直承出看花戏书学舍五首 其三", 
        "type": "绝句", 
        "yun": "微"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "桃李飘零杏子青，满城车马响春霆。", 
            "就中得意张公子，十日花前醉不醒。"
        ], 
        "title": "九日访张子直承出看花戏书学舍五首 其五", 
        "type": "绝句", 
        "yun": "青"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "云淡风轻近午天，望花随柳过前川。", 
            "旁人不识予心乐，将谓偷闲学少年。"
        ], 
        "title": "偶成（时作鄠县主簿）", 
        "type": "绝句", 
        "yun": "先"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "吏身拘绊同疏属，俗眼尘昏甚瞽矇。", 
            "辜负终南好泉石，一年一度到山中。"
        ], 
        "title": "游鄠山诗十二首 白云道中", 
        "type": "绝句", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "身劳无补公家事，心冗空令学业衰。", 
            "世路崄巇功业远，未能归去不男儿。"
        ], 
        "title": "游鄠山诗十二首 马上偶成", 
        "type": "绝句", 
        "yun": "支"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "闻说猕猴性颇灵，相车来便满山迎。", 
            "鞭羸到此何曾见，始觉毛虫更世情。"
        ], 
        "title": "游鄠山诗十二首 猕猴", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "参差台殿绿云中，四面筼筜一径通。", 
            "曾读华阳真诰上，神仙居在碧琳宫。"
        ], 
        "title": "草堂", 
        "type": "绝句", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "车倦人烦渴思长，岩中冰片玉成方。", 
            "老仙笑我尘劳久，乞与云膏洗俗肠。"
        ], 
        "title": "草堂 长啸岩中得冰以石敲餐甚佳", 
        "type": "绝句", 
        "yun": "阳"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "久厌尘笼万虑昏，喜寻泉石暂清神。", 
            "目劳足倦深山里，犹胜低眉对俗人。"
        ], 
        "title": "草堂 游重云", 
        "type": "绝句", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "行尽重云几曲山，回头方见碧峰寒。", 
            "天将仙掌都遮断，元恐尘中俗眼看。"
        ], 
        "title": "草堂 长啸洞北回望大顶如列屏幛比到山前却不见盖为仙掌所蔽", 
        "type": "绝句", 
        "yun": "寒"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "南药东边白阁西，登临身共白云齐。", 
            "上方顶上朝来望，陡觉群峰四面低。"
        ], 
        "title": "草堂 云际山", 
        "type": "绝句", 
        "yun": "齐"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "襟裾三日绝尘埃，欲上篮舆首重回。", 
            "不是吾儒本经济，等闲争肯出山来。"
        ], 
        "title": "草堂 下山偶成", 
        "type": "绝句", 
        "yun": "灰"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "中春时节百花明，何必繁弦列管声。", 
            "借问近郊行乐地，潢溪山水照人清。"
        ], 
        "title": "是游也得小松黄杨各四本植于公署之西窗戏作五绝呈邑令张寺丞（兴宗） 其一", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "心闲不为管弦乐，道胜岂因名利荣。", 
            "莫谓冗官难自适，暇时还得肆游行。"
        ], 
        "title": "是游也得小松黄杨各四本植于公署之西窗戏作五绝呈邑令张寺丞（兴宗） 其二", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "功名不是关心事，富贵由来自有天。", 
            "任是榷酤亏课利，不过抽得俸中钱。"
        ], 
        "title": "是游也得小松黄杨各四本植于公署之西窗戏作五绝呈邑令张寺丞（兴宗） 其三", 
        "type": "绝句", 
        "yun": "先"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "有生得遇唐虞圣，为政仍逢守令贤。", 
            "纵得无能闲主簿，嬉游不负艳阳天。"
        ], 
        "title": "是游也得小松黄杨各四本植于公署之西窗戏作五绝呈邑令张寺丞（兴宗） 其四", 
        "type": "绝句", 
        "yun": "先"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "狱讼已闻冤滞雪，田农还喜土膏匀。", 
            "只应野叟犹相笑，不与溪山作主人。"
        ], 
        "title": "是游也得小松黄杨各四本植于公署之西窗戏作五绝呈邑令张寺丞（兴宗） 其五", 
        "type": "绝句", 
        "yun": "真"
    }, 
    {
        "author": "程颢", 
        "era": "宋", 
        "subtype": "五言绝句", 
        "text": [
            "平日邀相见，过门又不逢。", 
            "贪随看花伴，应笑我龙钟。"
        ], 
        "title": "九日访张子直承出看花戏书学舍五首 其一", 
        "type": "绝句", 
        "yun": "冬"
    }, 
    {
        "author": "程颢", 
        "era": "宋", 
        "subtype": "五言绝句", 
        "text": [
            "下马问老仆，言公赏花去。", 
            "只在近园中，业深不知处。"
        ], 
        "title": "九日访张子直承出看花戏书学舍五首 其四", 
        "type": "绝句", 
        "yun": "语"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "须知春色醲于酒，醉得游人意自狂。", 
            "直使华颠老公子，看花争入少年场。"
        ], 
        "title": "九日访张子直承出看花戏书学舍五首 其二", 
        "type": "绝句", 
        "yun": "阳"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "贪花自是少年事，沉酒定嫌醒者非。", 
            "顾我疏慵老山野，却骑归马背斜晖。"
        ], 
        "title": "九日访张子直承出看花戏书学舍五首 其三", 
        "type": "绝句", 
        "yun": "微"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "桃李飘零杏子青，满城车马响春霆。", 
            "就中得意张公子，十日花前醉不醒。"
        ], 
        "title": "九日访张子直承出看花戏书学舍五首 其五", 
        "type": "绝句", 
        "yun": "青"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "妖言莫信传张恶，虚气休将碎唾壶。", 
            "借问闲窗静狐背，何如争胜击珊瑚。"
        ], 
        "title": "赠王求甫铁如意", 
        "type": "绝句", 
        "yun": "虞"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "晓日都门飐旆旌，晚风铙吹入三城。", 
            "知公再为苍生起，不是寻常刺史行。"
        ], 
        "title": "送吕晦叔赴河阳", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "二龙闲卧洛波清，今日都门独饯行。", 
            "愿得贤人均出处，始知深意在苍生。"
        ], 
        "title": "赠司马君实", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "曾是去年赏春日，春光过了又逡巡。", 
            "却是去年春自去，我心依旧去年春。"
        ], 
        "title": "戏题", 
        "type": "绝句", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "南去北来休便休，白蘋吹尽楚江秋。", 
            "道人不是悲秋客，一任晚山相对愁。"
        ], 
        "title": "题淮南寺", 
        "type": "绝句", 
        "yun": "尤"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "谁怜大第多奇景，自爱贫家有古风。", 
            "会向红尘生野思，始知泉石在胸中。"
        ], 
        "title": "和王安之五首 野轩", 
        "type": "绝句", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "强洁犹来真有为，好高安得是无心。", 
            "污亭妙旨君须会，物我何争事莫侵。"
        ], 
        "title": "和王安之五首 污亭", 
        "type": "绝句", 
        "yun": "侵"
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "仙掌远相招，萦纡渡石桥。", 
            "瞑云生涧底，寒雨下山腰。", 
            "树色千层乱，天形一罅遥。", 
            "吏纷难久驻，回首羡渔樵。"
        ], 
        "title": "游鄠山诗十二首 游紫阁山", 
        "type": "律诗", 
        "yun": "萧"
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "云静好风吹，清光溢四垂。", 
            "金行方盛日，阴魄正中时。", 
            "彷佛窥瑶阙，分明露桂枝。", 
            "遴英同醉赏，谁复叹官羁。"
        ], 
        "title": "中秋月", 
        "type": "律诗", 
        "yun": "支"
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "得意即为适，种花非贵多。", 
            "一区才丈席，满目自云萝。", 
            "静听禽声乐，闲招月色过。", 
            "期公在康济，终奈此情何。"
        ], 
        "title": "和花庵", 
        "type": "律诗", 
        "yun": "歌"
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "治剧君能佚，居闲我更慵。", 
            "自惟降藻丽，不解断舂容。", 
            "寡和知高唱，深情见古风。", 
            "静吟梁甫意，真似卧隆中。"
        ], 
        "title": "子直示以新诗一轴偶为四韵奉谢", 
        "type": "律诗", 
        "yun": null
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "庭下竹青青，盆荷水面平。", 
            "谁言无远趣，自觉有馀清。", 
            "影倒假山翠，波光朝日明。", 
            "涟漪尤绿净，凉吹夜来生。"
        ], 
        "title": "盆荷二首 其一", 
        "type": "律诗", 
        "yun": "庚"
    }, 
    {
        "author": "程颢", 
        "era": "宋", 
        "subtype": "五言律诗", 
        "text": [
            "盛集兰亭旧，风流洛社今。", 
            "坐中无俗客，水曲有清音。", 
            "香篆来还去，花枝泛复沉。", 
            "未须愁日暮，天际是轻阴。"
        ], 
        "title": "陈公廙园修禊事席上赋", 
        "type": "律诗", 
        "yun": "侵"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "轰雷叠鼓响前峰，来自彤云翠蔼中。", 
            "洞壑积阴成气象，鬼神凭暗弄威风。", 
            "喷崖雨露千寻湿，落石珠玑万颗红。", 
            "纵有虬龙难驻足，还应不是旱时功。"
        ], 
        "title": "高观谷", 
        "type": "律诗", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "长啸岩东古寺前，三峰相倚势相连。", 
            "偶逢云静得见日，若有路通须近天。", 
            "阴吹响雷生谷底，老松如箸见崖颠。", 
            "结根不得居平地，犹与莲花远比肩。"
        ], 
        "title": "草堂 凌霄三峰", 
        "type": "律诗", 
        "yun": "先"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "仙人绀发粉红腮，近自武陵源上来。", 
            "不比常花羞晚发，故将春色待秋开。", 
            "存留金蕊天偏与，漏泄春香众始猜。", 
            "兼得佳名共坚节，晓霜还独对楼台。"
        ], 
        "title": "桃花菊", 
        "type": "律诗", 
        "yun": "灰"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "一夜威霜特地严，朝来寒气入书帘。", 
            "乍须火暖亲炉兽，初觉冰澌结砚蟾。", 
            "败叶卷风轻蔌蔌，远峰经晓静尖尖。", 
            "出门未要貂狐燠，且著轻裘次第添。"
        ], 
        "title": "早寒", 
        "type": "律诗", 
        "yun": "盐"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "青帝方成万物春，如何淫雨害芳晨。", 
            "乞求共指云间日，悔恨轻嫌陌上尘。", 
            "消尽风威犹料峭，放开山色已嶙峋。", 
            "燕游莫道王孙乐，亦有羲皇更上人。"
        ], 
        "title": "新晴野步 其一", 
        "type": "律诗", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "阴曀消除六幕宽，嬉游何事我心闲。", 
            "鸟声人意融和候，草色花芳杳蔼间。", 
            "水底断霞光出岸，云头斜日影衔山。", 
            "缘情若论诗家兴，却恐骚人合厚颜。"
        ], 
        "title": "新晴野步 其二", 
        "type": "律诗", 
        "yun": "删"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "潩水桥边鸭子陂，楼台只在郡城西。", 
            "烟波乍见心先快，岛屿将寻路欲迷。", 
            "尽日无风横舴艋，有时经雨饮虹霓。", 
            "如何咫尺尘埃地，能使游人意不齐。"
        ], 
        "title": "西湖", 
        "type": "律诗", 
        "yun": "齐"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "城居不见万山重，因起高亭破远空。", 
            "虚旷直疑天宇外，周旋如在画屏中。", 
            "凝岚散蔼层层出，削玉排青面面同。", 
            "暂得登临已忘去，四时佳致属贤公。"
        ], 
        "title": "环翠亭", 
        "type": "律诗", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "大都博奕皆戏剧，象戏翻能学用兵。", 
            "车马尚存周战法，偏裨兼备汉官名。", 
            "中权八面将军重，河外尖斜步卒轻。", 
            "却凭纹楸聊自笑，雄如刘项亦闲争。"
        ], 
        "title": "象戏", 
        "type": "律诗", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "满地清霜结晓寒，平明飞霰洒柴关。", 
            "乍凭酒力温肌骨，陡觉风威著面颜。", 
            "闾里相呼泥北户，牛羊收牧下前山。", 
            "急须趁日藏薪炭，冻后高枝不易攀。"
        ], 
        "title": "和家君早寒之什", 
        "type": "律诗", 
        "yun": "删"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "渐觉东皇意思匀，陈根初动夜来新。", 
            "忽惊平地有轻绿，已盖六街无旧尘。", 
            "莫为枯荣吟野草，且怜愁醉柅香轮。", 
            "诗人空怨王孙远，极目萋萋又一春。"
        ], 
        "title": "和咏草", 
        "type": "律诗", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "打乖非是要安身，道大方能混世尘。", 
            "陋巷一生颜氏乐，清风千古伯夷贫。", 
            "客求墨妙多携卷，天为诗豪剩借春。", 
            "尽把笑谈亲俗子，德容犹足慰乡人。"
        ], 
        "title": "和邵尧夫打乖吟二首 其一", 
        "type": "律诗", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "圣贤事业本经纶，肯为巢由继后尘。", 
            "三币未回伊尹志，万钟难换子舆贫。", 
            "且因经世藏千古，已占西轩度十春。", 
            "时止时行皆有命，先生不是打乖人。"
        ], 
        "title": "和邵尧夫打乖吟二首 其二", 
        "type": "律诗", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "先生非是爱吟诗，为要形容至乐时。", 
            "醉里乾坤都寓物，闲来风月更输谁。", 
            "死生有命人何与，消长随时我不悲。", 
            "直到希夷无事处，先生非是爱吟诗。"
        ], 
        "title": "和尧夫首尾吟", 
        "type": "律诗", 
        "yun": "支"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "先生相与赏西街，小子亲携几杖来。", 
            "行次每容参剧论，坐隅还许侍馀杯。", 
            "槛前流水心同乐，林外青山眼重开。", 
            "时泰身闲难两得，直须乘兴数追陪。"
        ], 
        "title": "和尧夫西街之什二首 其一", 
        "type": "律诗", 
        "yun": "灰"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "先生高蹈隐西街，风月犹牵赋咏才。", 
            "暂到邻家赏池馆，便将佳句写琼瑰。", 
            "壮图已让心先快，剧韵仍降字占挼。", 
            "只有一条誇大甚，水边曾未两三杯。"
        ], 
        "title": "和尧夫西街之什二首 其二", 
        "type": "律诗", 
        "yun": "灰"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "月陂堤上四徘徊，北有中天百尺台。", 
            "万物已随秋气改，一樽聊为晚凉开。", 
            "水心云影闲相照，林下泉声静自来。", 
            "世事无端何足计，但逢佳日约重陪。"
        ], 
        "title": "游月陂", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "琐兮尾兮胡中露，鸲之鹆之在乾侯。", 
            "朝吟九叹复五噫，暮赓七歌并四愁。", 
            "白日曀曀，中林幽幽。", 
            "墐塞两版，蒙茸一裘。", 
            "屋漏煤堕，糜搅粕浮。", 
            "美人不来兮岁暮谁谓。", 
            "霰雪滮滮，落叶如雨。"
        ], 
        "title": "杂言", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "杜陵野老拜杜鹃，念渠蜀王身所变。", 
            "我今流涕杜鹃花，为是此禽流血溅。", 
            "嗟哉杜宇何其愚，万事成败皆斯须。", 
            "一枰黑白翻覆手，揖让放弑皆丘墟。", 
            "汝初一身今百亿，凝滞结恋胡为乎。", 
            "尔生不能存社稷，死怨谢豹何区区。", 
            "至今有子不自保，寄巢生育非良图。", 
            "百亿禽分百亿花，数若恒河沙复沙。", 
            "此花开时此鸟至，青枫苦竹为其家。", 
            "锦官玉垒不可念，翠华黄屋天之涯。", 
            "不闻十月杜鹃鸟，只见十月杜鹃花。", 
            "何必看花与听鸟，老夫日日自思家。"
        ], 
        "title": "杜鹃花", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "昨夜鸺鹠声婉娈，斗觉春随呼唤转。", 
            "今朝检历知立春，屋角梅花笑初冁。", 
            "向人带笑复含嗔，嗔我今为异代民。", 
            "我语梅花勿嗔笑，四海已非唐日照。", 
            "尔花也是易姓花，憔悴荒园守空峤。", 
            "阆风自是可怜人，六十年来逢立春。", 
            "安危治乱几番见，到此三年哭断魂。", 
            "我是先朝前进士，贱无职守不得死。", 
            "难学夷齐饿首阳，聊效陶潜书甲子。", 
            "星回世换市朝新，头白空山与鬼邻。", 
            "更有横金拖紫客，临危不死稳藏身。"
        ], 
        "title": "解梅嘲", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "雾雨弊弊生穷岁，鸡寒入屋犬窦吠。", 
            "老衾破絮少温存，湿薪吐汁无气势。", 
            "一冬已近四月晴，残岁垂垂点滴声。", 
            "人心无底难为德，一日不作将不食。", 
            "年头未有五日粮，井花水满人闭仓。"
        ], 
        "title": "年根雨雪行", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，茅茨不漏风。", 
            "山厨蒸芋栗，野径扫风蓬。", 
            "嫩酒篘初白，寒灰拨暂红。", 
            "编氓吾未免，杜老屡囊空。"
        ], 
        "title": "冬日山居好十首 其一", 
        "type": "古风", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，谁能倚市门。", 
            "从横鸦出郭，寂寞鹳归村。", 
            "为念曲肱乐，因耽曝背温。", 
            "此时新放饮，招我苦吟魂。"
        ], 
        "title": "冬日山居好十首 其二", 
        "type": "古风", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，随家丰俭宜。", 
            "果成猿种核，薪落鹤巢枝。", 
            "梅见天机早，菊知霜信迟。", 
            "读书年少事，任汝眼昏眵。"
        ], 
        "title": "冬日山居好十首 其三", 
        "type": "古风", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，幽斋羃纸窗。", 
            "温存檐鹊并，暖热竹鸠双。", 
            "鹿下霜封堑，樵归雪印矼。", 
            "从兹谢城府，吾志鹿门庞。"
        ], 
        "title": "冬日山居好十首 其四", 
        "type": "古风", 
        "yun": "江"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，尤于老叟便。", 
            "年衰催酿酒，骨冷早装绵。", 
            "著帽来梅下，扶舆到雪边。", 
            "兴来聊复尔，微倦自高眠。"
        ], 
        "title": "冬日山居好十首 其五", 
        "type": "古风", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，农人告岁功。", 
            "明朝输井税，深夜动机舂。", 
            "木脱见山市，霜清闻涧钟。", 
            "倘无饥冻迫，何必羡侯封。"
        ], 
        "title": "冬日山居好十首 其六", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，先生猎较时。", 
            "海陂寒网雁，岚市夜分麋。", 
            "酒熟邻相聚，家贫盗不窥。", 
            "偷生前进士，幸矣过耆颐。"
        ], 
        "title": "冬日山居好十首 其七", 
        "type": "古风", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，能閒乐自全。", 
            "米丰平酒价，蔬贱减鱼钱。", 
            "偶尔思前事，依然是少年。", 
            "下帘高枕卧，门外北风颠。"
        ], 
        "title": "冬日山居好十首 其八", 
        "type": "古风", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，不知年又穷。", 
            "老人六十七，破衲两三重。", 
            "未要迎新岁，聊须驻旧冬。", 
            "明堂知未议，安用聘申公。"
        ], 
        "title": "冬日山居好十首 其九", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冬日山居好，能安始识閒。", 
            "渔归溪口港，樵下屋头山。", 
            "竹蛎含梅蕊，江鲈著玳斑。", 
            "人生何所事，口腹最相关。"
        ], 
        "title": "冬日山居好十首 其十", 
        "type": "古风", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "独岭斜阳笠，深溪夜雨灯。", 
            "多忧未归客，万事不言僧。", 
            "兵甲今如此，台明昔未曾。", 
            "欲言徵敛数，天远有谁能。"
        ], 
        "title": "闻鄞兵入仙居二首 其一", 
        "type": "古风", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "细雨残阳外，孤村乱水中。", 
            "饥年才半菽，白发听疏舂。", 
            "世事何曾了，吾生会有穷。", 
            "深衣敛形日，嗟我一枝筇。"
        ], 
        "title": "闻鄞兵入仙居二首 其二", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "剩欲栽蔬抵食鱼，蠹繁骨立谩长吁。", 
            "畦丁伛背挥丛彗，鸡母将雏啄浅芜。", 
            "菜字元修须雨长，菁名诸葛待霜腴。", 
            "闭门欲吃无忧饭，已戒应门早了租。"
        ], 
        "title": "次韵和正仲种菜种麦二首 其一", 
        "type": "古风", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "稻畦已改翻泥细，麦陇初分趁势斜。", 
            "觳觫倦耕眠树下，毕逋得食下天涯。", 
            "嫩晴微雨调时序，腊雪春风润土砂。", 
            "避地山村成保社，倚需汤饼及邻家。"
        ], 
        "title": "次韵和正仲种菜种麦二首 其二", 
        "type": "古风", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "花到红梅真有韵，人生白发未宜愁。", 
            "只须竟就花前醉，如此风流不外求。"
        ], 
        "title": "问信红梅二章 其一", 
        "type": "古风", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "冻白千林须雪重，暖红一点著春多。", 
            "哑驴瘦策平皋去，如此风流奈老何。"
        ], 
        "title": "问信红梅二章 其二", 
        "type": "古风", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": null, 
        "text": [
            "皇华真人游海东，云行急疾去若风。", 
            "蜺旌羽节追不及，飘飖双帻堕碧空。", 
            "六丁六甲不得取，化作两峰撑青红。", 
            "至今八面各变态，隐见有无横复纵。", 
            "或说苍龙从海度，潮落江乾不能去。", 
            "两角峥嵘云护之，身伏泥沙惟脊露。", 
            "雷鸣电作定腾霄，铁锁横江截归路。", 
            "老胡说法欲降龙，又恐钵盂藏不住。", 
            "故将两塔压其巅，击鼓撞钟警朝暮。", 
            "有时风雨响空岩，僧坐堂中生畏怖。", 
            "惟有江平月照时，付与诗人题好句。"
        ], 
        "title": "巾山行同王监簿作", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "曾见老人潭上坐，忽然不见石泓深。", 
            "至今月白风清夜，潭底时闻似笛吟。"
        ], 
        "title": "咏龙", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "金线草头蜂展翅，玉簪花颔鹭生儿。", 
            "窗前野草皆天巧，也有閒人为赋诗。"
        ], 
        "title": "戏咏玉簪花金线草二物", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "二月东风始见梅，山童折得数枝来。", 
            "铜瓶棐几修清供，香鼎中间易卷开。"
        ], 
        "title": "即事", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "越鸟忧兄行不得，蜀禽劝客不如归。", 
            "何如听此提壶语，美酒沽来总息机。"
        ], 
        "title": "小春闻提壶鸟戏成", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "万朵千枝满谷中，含成谷口是墙东。", 
            "先生老向花中坐，莫放东风落晚红。"
        ], 
        "title": "谷口", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "卷幔江湖二十年，青山兀坐学枯禅。", 
            "夜来雪急敲窗纸，忽忆吴江听此眠。"
        ], 
        "title": "闻霰", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "衰病难禁月色寒，何人更倚雪中栏。", 
            "少年妙事今浑忘，折得梅花小阁看。"
        ], 
        "title": "冬夜雪月交光忆少年见此烧烛观梅为之怅绝", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "物色春来多入画，赵昌片幅落吾家。", 
            "翠禽欲起还休去，可是多情为杏花。"
        ], 
        "title": "题杏花翠羽", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "冷火寒斋酒一樽，黄柑分遗及诸孙。", 
            "菜园罗帛灯千眼，说著承平暗断魂。"
        ], 
        "title": "元夕龟藏夜坐", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "谁识菊为花隐逸，陶潜以后有濂翁。", 
            "落花别有尧夫爱，此意与濂同不同。"
        ], 
        "title": "花隐", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "风捲浮云去复来，月明惨澹半帘开。", 
            "人生乐事不可料，万壑千岩共一杯。"
        ], 
        "title": "中秋风雨夜深见淡月起酌一杯", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "楚妆不入汉王宫，宠爱如花悟色空。", 
            "世上女儿休笑我，当年曾伴拔山雄。"
        ], 
        "title": "虞美人草", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "寒水泠泠出洞来，月明静听转清哀。", 
            "无人与入琴丝写，流下前溪漾落梅。"
        ], 
        "title": "借居夜闻水声", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "洗箨移来栗玉乾，翠禽相顾自依然。", 
            "从今风雨西窗外，更忆吴江泊钓船。"
        ], 
        "title": "移苇", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "一笑已霜千丈发，三声应断九回肠。", 
            "巴陵月暝林峦惨，巫峡江空道路长。"
        ], 
        "title": "老猿", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "不过西溪三十秋，乱馀重到泪双流。", 
            "黄蒿满地青烟少，日暮驱车不敢留。"
        ], 
        "title": "乱定复过西溪", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "芋魁豆角乌槠子，不用山翁举箸肥。", 
            "闻道细鳞长九寸，夜来溪火急成围。"
        ], 
        "title": "观万堂村饮戏成", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "谁将明月作边愁，玉兔毫成是素秋。", 
            "缚取山中毛氏族，盛行文教寝旄头。"
        ], 
        "title": "代梅所戏答正仲用韵赠管城子二绝 其一", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "离离漠漠总牢愁，仰面书空一幅秋。", 
            "比似羲皇元未画，何须小楷作蝇头。"
        ], 
        "title": "代梅所戏答正仲用韵赠管城子二绝 其二", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "生爱梅花是性情，故园阻绝泪纵横。", 
            "梦中惊见南枝曝，起绕山边水畔行。"
        ], 
        "title": "九月初十日山房午睡恍见梅枝已吐白矣惊喜而作", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "已经和靖吟半树，又入花光画折枝。", 
            "此语便经三百载，此梅又阅景炎时。"
        ], 
        "title": "老梅", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，初春草色回。", 
            "小桥帘映柳，野店烛簪梅。", 
            "箭茁穿沙出，兰芽带雪开。", 
            "从今排日去，连月覆樽罍。"
        ], 
        "title": "春日山居好十首 其一", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，尤佳是仲春。", 
            "半开花有韵，微醉酒全真。", 
            "尧帝衣裳日，周公礼乐辰。", 
            "枝头百舌子，播告太谆谆。"
        ], 
        "title": "春日山居好十首 其二", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，春深自向归。", 
            "且看成茂实，何必恋芳菲。", 
            "树合明湖隔，蒿长远径微。", 
            "风雩吾党事，试浴振春衣。"
        ], 
        "title": "春日山居好十首 其三", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，春来不问深。", 
            "柳能同燕舞，莺解代花吟。", 
            "有酒家闲去，无诗客莫寻。", 
            "卖田强免役，何必苦劳心。"
        ], 
        "title": "春日山居好十首 其四", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，闲思二月头。", 
            "麦青农作暇，荑秀女工休。", 
            "布谷迟催种，提壶早劝游。", 
            "老夫同猎较，陌上暖风柔。"
        ], 
        "title": "春日山居好十首 其五", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，西湖乐事非。", 
            "青黄虽未接，红紫自交辉。", 
            "酒在何忧死，诗成可疗饥。", 
            "典书犹可醉，何必有金挥。"
        ], 
        "title": "春日山居好十首 其六", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，柴门爱客过。", 
            "连朝恣泥饮，随意有山歌。", 
            "句小从人学，才衰觉气和。", 
            "情怀依分足，好景不须多。"
        ], 
        "title": "春日山居好十首 其七", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，寻花急占先。", 
            "骑驴投酒市，领鹤上渔船。", 
            "薄暖还挥扇，轻寒未替绵。", 
            "清和时候正，丽日牡丹天。"
        ], 
        "title": "春日山居好十首 其八", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，春园赏海棠。", 
            "风流思妙丽，老大尚清狂。", 
            "暂拭伤时泪，还逢绝世妆。", 
            "倾银并注瓦，彼此一时芳。"
        ], 
        "title": "春日山居好十首 其九", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春日山居好，光风草上浮。", 
            "溟濛晨霭散，澹荡夕阳收。", 
            "发轫梅花报，攀辕芍药留。", 
            "春来亦何好，惟有白添头。"
        ], 
        "title": "春日山居好十首 其十", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，清风报断梅。", 
            "林深蚊却退，山合鸟飞回。", 
            "一霎过云雨，数声深水雷。", 
            "绕园寻蠹笋，聊以荐山杯。"
        ], 
        "title": "夏日山居好十首 其一", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，吟来亦自豪。", 
            "焚香诵周易，痛饮读离骚。", 
            "莫讳无三甲，吾今已二毛。", 
            "芜编三百卷，空费一生劳。"
        ], 
        "title": "夏日山居好十首 其二", 
        "type": "律诗", 
        "yun": "豪"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，还思童冠时。", 
            "汗流修举业，浴罢间题诗。", 
            "边事廷绅奏，朝除邸报驰。", 
            "槐花时节近，新说合新知。"
        ], 
        "title": "夏日山居好十首 其三", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，茅檐水饼香。", 
            "蕉衫身俭洁，纱帽顶清凉。", 
            "润叶桑藏井，新梢笋过墙。", 
            "莫言炎热苦，胜处苦寒乡。"
        ], 
        "title": "夏日山居好十首 其四", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，凉风树下生。", 
            "三茶还可瀹，二韭尚堪烹。", 
            "永日闲言语，平生实讲明。", 
            "半空飞赤电，燕坐不须惊。"
        ], 
        "title": "夏日山居好十首 其五", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，清溪一笛风。", 
            "瘦躯便褐短，寡发爱梳松。", 
            "细雨明归鹭，斜阳饮远虹。", 
            "有时吟未稳，饱步自书空。"
        ], 
        "title": "夏日山居好十首 其六", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，鸡鸣桑柘烟。", 
            "笋摇知狖过，草偃觉鹅眠。", 
            "休问田园计，聊随饮食缘。", 
            "经营空自苦，烦恼更谁怜。"
        ], 
        "title": "夏日山居好十首 其七", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，虫鸣山更幽。", 
            "青鞋紫藤杖，玉醴绿瓷瓯。", 
            "飞露吹黄葛，凉风洒白头。", 
            "已知时雨顺，更有虎狼忧。"
        ], 
        "title": "夏日山居好十首 其八", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，日长宜学文。", 
            "金门堪避世，𤱶亩不忘君。", 
            "林宿三冬雪，岩藏万里云。", 
            "屈伸吾道在，何必杂人群。"
        ], 
        "title": "夏日山居好十首 其九", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夏日山居好，藤床面北林。", 
            "荷心风百顷，秧底月千寻。", 
            "幽鸟珍毛羽，流泉响磬琴。", 
            "此中多乐事，客至亦能吟。"
        ], 
        "title": "夏日山居好十首 其十", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，新凉读旧书。", 
            "黍馨秋社祭，灯灿夜滩渔。", 
            "茄摘收花后，瓜尝脱蒂初。", 
            "早田三得雨，一饱解忧虞。"
        ], 
        "title": "秋日山居好十首 其一", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，园丁贡美蔬。", 
            "燃萁酥煮豆，拗颈烂蒸壶。", 
            "菰首甜供茹，姜芽嫩漉菹。", 
            "秋来风物美，何必去吾庐。"
        ], 
        "title": "秋日山居好十首 其二", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，吾居山海间。", 
            "意行逢酒住，兴尽放歌还。", 
            "稻穫归流水，林疏缩远山。", 
            "谁知僧快活，饭饱即身閒。"
        ], 
        "title": "秋日山居好十首 其三", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，星河顶上悬。", 
            "聊随儿女戏，也设果瓜筵。", 
            "攲枕看星渡，开窗抱月眠。", 
            "溪田六十日，接阙到红鲜。"
        ], 
        "title": "秋日山居好十首 其四", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，新凉及早兴。", 
            "玉餐阳坞米，冰嚼下洪菱。", 
            "海错来蒲港，溪鲜出石屏。", 
            "欲从逋客逝，为此未之能。"
        ], 
        "title": "秋日山居好十首 其五", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，中秋兴莫违。", 
            "四腮鲈正脆，一尺蟹初肥。", 
            "白露粳登馔，清霜绢下机。", 
            "急舂输井税，无事早言归。"
        ], 
        "title": "秋日山居好十首 其六", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，重阳庶物穰。", 
            "剖菱红绽白，剥栗紫含章。", 
            "黄雀绵披脊，霜狸玉截肪。", 
            "登高惟小圃，何必上重冈。"
        ], 
        "title": "秋日山居好十首 其七", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，清凉雁过初。", 
            "鸡头消暑夕，鸭脚待霜馀。", 
            "草净蜃虻远，瓜香蚤蚁除。", 
            "小园新雨过，菜甲自删锄。"
        ], 
        "title": "秋日山居好十首 其八", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，疏明入画峰。", 
            "猎怜依寺鹿，樵护倚祠松。", 
            "雁起西风笛，人居夕照舂。", 
            "东山久不到，胜具一枝筇。"
        ], 
        "title": "秋日山居好十首 其九", 
        "type": "律诗", 
        "yun": "冬"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋日山居好，秋涛木末横。", 
            "龙藏寒水静，鹘击广原平。", 
            "红叶茅茨露，黄花曲糵成。", 
            "西风轻步履，随意得閒行。"
        ], 
        "title": "秋日山居好十首 其十", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "麦熟归小隐，诗名留远方。", 
            "竹冠山霭重，棕屦石苔香。", 
            "扫径怜新笋，临池玩旧芳。", 
            "僧交非昔比，吾党惧行藏。"
        ], 
        "title": "山甫游鄞访僧复归山房", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "出峡复归寺，身孤心更虚。", 
            "半瓢岩下水，一豆雪中蔬。", 
            "自制乌罗帽，闲将白发梳。", 
            "与君能几别，此意重相于。"
        ], 
        "title": "送胡山甫归山房", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "此夜十分月，年时中半秋。", 
            "华夷同一照，今古几多愁。", 
            "颢气横空白，天光际海浮。", 
            "儿时读书处，桂子落岩幽。"
        ], 
        "title": "八月十五夜月", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "食笋肥胜肉，胸吞千亩宽。", 
            "汗青终日对，水墨一窗寒。", 
            "吾子风流甚，此君冰雪完。", 
            "每思参玉版，莫作北伧看。"
        ], 
        "title": "戏赠陈用之羡渠食笋也", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "今日新晴好，东风散麦须。", 
            "山泉中琴瑟，岩鸟合笙竽。", 
            "总是太平曲，何劳击壤图。", 
            "谁知花溅泪，杜老独嗟吁。"
        ], 
        "title": "山行", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "流水人千里，清风酒一尊。", 
            "乌头何日白，鹤发几人存。", 
            "石树根基壮，秋虫羽股繁。", 
            "殷勤问来使，元亮欲归园。"
        ], 
        "title": "忆篆畦", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "故人今有子，过我乞铭文。", 
            "红树催年老，青灯话夜分。", 
            "诗笺传父业，隶笔张吾军。", 
            "万里青州路，沂公几代坟。"
        ], 
        "title": "送王奕世归玉塘", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岁阑思饮酒，人老且捐书。", 
            "春日将辉贲，阴风为扫除。", 
            "花前看灯蟹，雪后坐庵鱼。", 
            "有约君无负，墙根摘露蔬。"
        ], 
        "title": "十二月初七日补缀旧诗寄正仲", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "雀饮梅心雪，鱼吞水面云。", 
            "山居差有味，世事不堪闻。", 
            "野烧穷狸穴，晴霄转雁群。", 
            "溪寒春未著，闰月压馀分。"
        ], 
        "title": "山居", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "洛阳宫苑地，幻出几花身。", 
            "艳色宜当午，开时惜殿春。", 
            "管弦非旧国，风雨易愁人。", 
            "同是多情客，相逢说梦因。"
        ], 
        "title": "借正仲韵赋牡丹", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "下眺黄泥阪，濛濛晓雾漫。", 
            "岩泉时一滴，松雨几曾乾。", 
            "利倍盐为市，耕劳石作田。", 
            "我来聊小憩，前去路千难。"
        ], 
        "title": "阪坑头上篮舆烟雨中赋此醒困", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "蒿欺菊丛瘦，蔓压橘枝低。", 
            "应俗精神减，伤时梦寐迷。", 
            "攲眠中夜雁，薄饭午时鸡。", 
            "咄咄真堪怪，秋深杜宇啼。"
        ], 
        "title": "十三日即事", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "酒熟还成饮，花香忽过墙。", 
            "近灯人影大，斜月树身长。", 
            "阴洞龙藏雨，春苗麝养香。", 
            "閒吟谁与语，醉倚一胡床。"
        ], 
        "title": "春分偶饮成醉兀兀坐睡觉而残月在窗矣", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "潮分船出浦，雪破马行沙。", 
            "去去三千里，疏疏八九家。", 
            "矮壶分乳酪，疏竹看梅花。", 
            "虎豹方充斥，风林噪乱鸦。"
        ], 
        "title": "阙题", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山窗偶闲静，无事忆菖蒲。", 
            "怪石磨剑脊，西风拂虎须。", 
            "性贞偏爱洁，节劲固应癯。", 
            "何日新书室，清泉手自𣂏。"
        ], 
        "title": "田舍偶忆菖蒲", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "石树表独立，瓦蛩相与言。", 
            "双鸥定渔社，一犬护柴门。", 
            "抱瓮非吾土，浮家何处村。", 
            "枕边黄黍饭，用此了乾坤。"
        ], 
        "title": "渚宫秋思", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "太虚无朕兆，因物见形声。", 
            "入竹须抢地，驱潮欲打城。", 
            "八方随气转，万里扫尘清。", 
            "谁道鹏抟壮，反从虎啸生。"
        ], 
        "title": "风", 
        "type": "律诗", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "囊中数味应千种，砌下栽苗过百名。", 
            "好是微风入庭户，清香交送满檐楹。"
        ], 
        "title": "和王安之五首 药轩", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "亭下花光春正好，亭头山色晚尤佳。", 
            "欲知剩占清风处，思顺街东第一家。"
        ], 
        "title": "晚晖亭", 
        "type": "绝句", 
        "yun": null
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "急须乘兴赏春英，莫待空枝谩寄声。", 
            "淑景暖风前日事，淡云微雨此时情。"
        ], 
        "title": "和诸公梅台", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "常劝嬉游须及辰，莫辞巾屦染埃尘。", 
            "秪应风雨梅台上，已减前时一半春。"
        ], 
        "title": "后一日再和", 
        "type": "绝句", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "对花酌酒公能乐，饭糗羹藜我自贫。", 
            "若语至诚无内外，却应分别更迷真。"
        ], 
        "title": "酬韩持国资政湖上独酌见赠", 
        "type": "绝句", 
        "yun": "真"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "百叶盆榴照眼明，桐阴初密暑犹清。", 
            "深深重幕度香缕，寂寂高堂闻燕声。"
        ], 
        "title": "夏", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言绝句", 
        "text": [
            "洗涤炎埃宿雨晴，井梧一叶报秋声。", 
            "气从缇室葭莩起，风向白蘋洲渚生。"
        ], 
        "title": "秋", 
        "type": "绝句", 
        "yun": "庚"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "寥寥天气已高秋，更倚凌虚百尺楼。", 
            "世上利名群蠛蠓，古来兴废几浮沤。", 
            "退居陋巷颜回乐，不见长安李白愁。", 
            "两事到头须有得，我心处处自优游。"
        ], 
        "title": "秋日偶成二首 其一", 
        "type": "律诗", 
        "yun": "尤"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "闲来无事不从容，睡觉东窗日已红。", 
            "万物静观皆自得，四时佳兴与人同。", 
            "道通天地有形外，思入风云变态中。", 
            "富贵不淫贫贱乐，男儿到此是豪雄。"
        ], 
        "title": "秋日偶成二首 其二", 
        "type": "律诗", 
        "yun": "东"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "閒坊西曲奉常家，景物天然占一窊。", 
            "恰似庾园基址小，全胜浥涧路途赊。", 
            "知君陋巷心犹乐，比我侨居事已誇。", 
            "且喜杖藜相过易，隔墙无用少游车。"
        ], 
        "title": "和王安之五首 小园", 
        "type": "律诗", 
        "yun": "麻"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "芳原绿野恣行时，春入遥山碧四围。", 
            "兴逐乱红穿柳巷，困临流水坐苔矶。", 
            "莫辞盏酒十分醉，秪恐风花一片飞。", 
            "况是清明好天气，不妨游衍莫忘归。"
        ], 
        "title": "郊行即事", 
        "type": "律诗", 
        "yun": "微"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "新蒲嫩柳满汀洲，春入渔舟一棹浮。", 
            "云幕倒遮天外日，风帘轻飏竹间楼。", 
            "望穷远岫微茫见，兴逐归槎汗漫游。", 
            "不畏蛟螭起波浪，却怜清泚向东流。"
        ], 
        "title": "春日江上", 
        "type": "律诗", 
        "yun": "尤"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "骤经微雨过芳郊，转觉长河气象豪。", 
            "归骑已登吴坂峻，飞云犹认华山高。", 
            "门前岐路通西国，城上楼台压巨涛。", 
            "欲问甘棠旧风化，主人邀客醉香醪。"
        ], 
        "title": "下白径岭先寄孔周翰郎中", 
        "type": "律诗", 
        "yun": "豪"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "衡茅岑寂掩柴关，庭下萧疏竹数竿。", 
            "狭地难容大池沼，浅盆聊作小波澜。", 
            "澄澄皓月供宵影，瑟瑟凉风助晓寒。", 
            "不校蹄涔与沧海，未知清兴有谁安。"
        ], 
        "title": "盆荷二首 其二", 
        "type": "律诗", 
        "yun": "寒"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "叹息斯文约共修，如何夫子便长休。", 
            "山东无复苍生望，西土谁共后学求。", 
            "千古声名联棣萼，二年零落去山丘。", 
            "寝门恸哭知何限，岂独交亲念旧游。"
        ], 
        "title": "哭张子厚先生", 
        "type": "律诗", 
        "yun": "尤"
    }, 
    {
        "author": "程颢", 
        "era": "宋", 
        "subtype": "七言律诗", 
        "text": [
            "大道刚明孰肯闲，拳拳心志尚遗冠。", 
            "饭蔬饮水时行乐，定礼删诗国建桓。", 
            "终身恋阙存忠厚，薄味供先表蹇寒。", 
            "鸿钧幸得循清运，馀烈凭人仔细看。"
        ], 
        "title": "睢阳五老图", 
        "type": "律诗", 
        "yun": "寒"
    }, 
    {
        "author": "程嘉量", 
        "era": "宋", 
        "subtype": "七言绝句", 
        "text": [
            "东西两寺绝尘嚣，斋饭全凭早晚潮。", 
            "解事江流更分断，为君题作小金焦。"
        ], 
        "title": "题温州江心寺", 
        "type": "绝句", 
        "yun": "萧"
    }, 
    {
        "author": "程颐", 
        "era": "宋", 
        "subtype": null, 
        "text": [
            "尧舜几千年，其心至今在。"
        ], 
        "title": "句", 
        "type": "句", 
        "yun": null
    }, 
    {
        "author": "程瑞", 
        "era": "宋", 
        "subtype": null, 
        "text": [
            "博浪沙中力士，望仙桥下军人。", 
            "古来忠胆一概，至今裂视二秦。"
        ], 
        "title": "咏古", 
        "type": "六言诗", 
        "yun": "真"
    }, 
    {
        "author": "程瑀", 
        "era": "宋", 
        "subtype": null, 
        "text": [
            "七年三破桃花浪。"
        ], 
        "title": "句", 
        "type": "句", 
        "yun": null
    }, 
    {
        "author": "程楠", 
        "era": "宋", 
        "subtype": "七言绝句", 
        "text": [
            "雨过群峰翠欲飞，白云松径鸟声微。", 
            "山僧閒卧鸣钟起，共话无生醉月归。"
        ], 
        "title": "花山寺", 
        "type": "绝句", 
        "yun": "微"
    }, 
    {
        "author": "程戡", 
        "era": "宋", 
        "subtype": "七言律诗", 
        "text": [
            "归骑翩翩去路赊，郁葱佳气望天涯。", 
            "艰危剑阁三千里，惠爱刀州十万家。", 
            "龙尾道边瞻日彩，鹿头关外别春华。", 
            "金明扈从宸游处，休忆连年泛浣花。"
        ], 
        "title": "送钤辖馆使王公", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "一春心事许谁同，金钥无声柳絮风。", 
            "怪得枕中黄鸟唤，不知窗外海棠红。"
        ], 
        "title": "闺怨 其一", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "回廊曲径入荷花，斜隐珠帘半面遮。", 
            "欲绣鸳鸯嫌未似，且抛针线理琵琶。"
        ], 
        "title": "闺怨 其二", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "能把玉箫传远意，难将彩笔写秋光。", 
            "翠屏金鸭芙蓉冷，梦短却嫌秋夜长。"
        ], 
        "title": "闺怨 其三", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "贮雪成酥饤玉盘，劝郎抄取一匙餐。", 
            "金针指冷愁花冻，侍婢添香却夜寒。"
        ], 
        "title": "闺怨 其四", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "有恨无人可话心，闲吹柳絮度青林。", 
            "偶然省著前年事，仰面听莺堕玉簪。"
        ], 
        "title": "春闺", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "本是浮生江海客，持螯斫鲙酒家村。", 
            "一瓶说与长年道，三日提鱼一到门。"
        ], 
        "title": "赠渔者 其一", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "红蓼青芦媚一川，夕阳偏丽晚秋天。", 
            "吹沙已老松鲈上，日日江头望钓船。"
        ], 
        "title": "赠渔者 其二", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "杨柳家家去下湖，有歌有哭其闉阇。", 
            "新孀少妇深深拜，却引新夫拜故夫。"
        ], 
        "title": "清明感旧", 
        "type": "绝句", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "少妇提鱼入市廛，儿孙满眼不知年。", 
            "醉眠还伴沙头雁，身在青天月满船。"
        ], 
        "title": "老渔", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "三株五株依岸柳，一只两只钓鱼船。", 
            "水天鹎鸭斜飞去，细草平沙兴渺然。"
        ], 
        "title": "题赵大年小景", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "小鸭鸦乌烟柳坡，鵁鶄属玉满晴莎。", 
            "惠崇不作大年死，惆怅江湖春水多。"
        ], 
        "title": "题周梅所藏小景画卷", 
        "type": "绝句", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "西湖锦舫帘垂额，越上乌篷铁簇头。", 
            "江堰不通人已老，竹深荷净且迟留。"
        ], 
        "title": "燕嬉舟", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "乔木超然兀老苍，一坡盘礴转崇冈。", 
            "山翁偶坐谈何事，应赏江风一味凉。"
        ], 
        "title": "长林偶坐", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "独步溪头冉冉风，莫云当面失前峰。", 
            "近闻海戍移屯去，渔火滩头万点红。"
        ], 
        "title": "海上口占", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "占断江鸥万里天，不贪城市卖鱼钱。", 
            "前村酒熟不归舍，枫叶芦花相伴眠。"
        ], 
        "title": "渔父词", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "最是黄莺爱绿阴，数声消遣别春心。", 
            "傍人只把莺花并，不道花时却懒吟。"
        ], 
        "title": "四月一日始闻莺", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "谁传易水廷圭制，缫藉珍藏二百年。", 
            "进御近闻翁与叶，琴形带𩊓逐时妍。"
        ], 
        "title": "墨", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "老来不用映书帷，草上流光数点微。", 
            "却忆江村无月夜，篮舆一路照人归。"
        ], 
        "title": "萤", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "簪笔侍臣辉荷橐，丝纶郎省照薇花。", 
            "管城不任中书职，咄咄书空蘸晚霞。"
        ], 
        "title": "紫木笔花", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "堕马乌云懒画眉，博山宿火翠烟微。", 
            "绿窗不扫香尘护，暖日青虫化蝶飞。"
        ], 
        "title": "无题 其一", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "溪草鸭头相间绿，山榴雉颊一时红。", 
            "白鸥飞起无寻处，衮入梨花柳絮中。"
        ], 
        "title": "无题 其二", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "绿树阴中春雨过，乳鸦声里晓寒生。", 
            "纸衾木枕清如水，暗想山城又杀更。"
        ], 
        "title": "无题 其三", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "清江似酒能迷客，绿酒如江不醉人。", 
            "似酒似江俱莫问，伤心最是艳阳春。"
        ], 
        "title": "无题 其四", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "寻花不问村远近，爱酒能论巷浅深。", 
            "江上几家官酿户，如今南北忘追寻。"
        ], 
        "title": "无题 其五", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "灶户炊粳香似乳，山童切饼细如丝。", 
            "黄鹂衔得春愁句，玉管吹成杨柳枝。"
        ], 
        "title": "无题 其六", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "白鸥沧海寻盟主，黄鸟乔林命友生。", 
            "燕子不来人独自，东风扶我趁花行。"
        ], 
        "title": "无题 其七", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "春风万里虞姬草，夜月千村蜀帝花。", 
            "已矣莫论如许事，菜畦黄蝶绕田家。"
        ], 
        "title": "无题 其八", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "故国亡来身已非，千年犹诉不如归。", 
            "参天古木魂迷路，谁与黎侯赋式微。"
        ], 
        "title": "雪村闻鹃", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "月色清寒早闭门，秋虫依旧语黄昏。", 
            "老人心事浑如此，旧住芗岩水石村。"
        ], 
        "title": "十五日月明悽然无况因忆方泳道挽拙斋诗有人哭台明界天昏水石村之句故用其语以叙伤感", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "老雁移屯百万回，黄埃极目碛沙飞。", 
            "春风万里梅花路，淼淼江南人未归。"
        ], 
        "title": "雁", 
        "type": "绝句", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "敏求善酿能好客，喜与老潘相往还。", 
            "今日敏求泉下卧，老潘无酒客姜山。"
        ], 
        "title": "口号", 
        "type": "绝句", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "莫笑斯楼小，因高势自尊。", 
            "江山图万井，烟树点千村。", 
            "斫却月中桂，烹他海上鲲。", 
            "乘槎八月半，与子探河源。"
        ], 
        "title": "中秋与山甫登楼小酌", 
        "type": "律诗", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "檐影倒垂地，月高窗更阴。", 
            "残蛩沉积叶，悲鸟发遥岑。", 
            "易下伤时泪，难平读史心。", 
            "胸中犹若此，酒盏可辞深。"
        ], 
        "title": "观窗前月过有感", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "华馆多髯客，深山短发翁。", 
            "钟声更点外，萤焰烧痕中。", 
            "春日同倾酒，寒溪数过鸿。", 
            "天门通海路，诗寄鄮城东。"
        ], 
        "title": "闻有海船入鄞作诗附寄正仲", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "静者一为别，谁将幽抱同。", 
            "行诗求谷友，买纸嘱溪翁。", 
            "数点淡云树，一行遥海鸿。", 
            "莫因寻薯蓣，深入万山丛。"
        ], 
        "title": "山甫还峡石有怀书寄", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "老入远公社，闲披贝叶文。", 
            "移梅兼得月，买石看生云。", 
            "潭净知鱼数，烟青别鹭群。", 
            "平生有香癖，兰菊胜炉薰。"
        ], 
        "title": "坐对兰菊有樵人献石轮囷如云亦铁中铮铮也喜而成咏", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "石枕空蝴蝶，山窗足杜鹃。", 
            "春深方沃若，人意自翛然。", 
            "衰老难为别，留连未肯眠。", 
            "灯花知我意，今夜大如钱。"
        ], 
        "title": "春深赠山甫", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "梅花台越路，来往此番新。", 
            "风月三间屋，乾坤六尺身。", 
            "枕中铅汞术，笔下蕙兰春。", 
            "听说西江事，庐山面目真。"
        ], 
        "title": "赠周此山", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "夜阑风薄树，雨急水坍沙。", 
            "书在吾何恨，春深自忆家。", 
            "高花犹著雪，浅草早鸣蛙。", 
            "同是离居客，相逢吊岁华。"
        ], 
        "title": "春晚闻霰客思凄然两日不见达善季辩书怀奉寄", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "残雪高峰外，孤猿细雨中。", 
            "看花心未老，问事耳须聋。", 
            "时俗同伧父，归休学塞翁。", 
            "相随携酒去，猎较祭田公。"
        ], 
        "title": "趋俗", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "连夜频梦见，那知是与非。", 
            "天高难告诉，佛近且皈依。", 
            "修竹坟三尺，寒梅石四围。", 
            "有儿年十七，他日望传衣。"
        ], 
        "title": "葬沈氏墓", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "翰林真学士，吏部老尚书。", 
            "蓟北非吾土，鄞江有旧庐。", 
            "死生今已矣，出处竟何如。", 
            "邛竹先龙化，人琴一恸馀。"
        ], 
        "title": "哭谢尚书", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "一叟经年疟，萧然强饭蔬。", 
            "残花清供后，瘦竹苦吟馀。", 
            "女授伏生业，儿工阿买书。", 
            "曾无一纸别，疑信问何如。"
        ], 
        "title": "哭王达善", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "帝阍尝再叩，龙颔竟难攀。", 
            "帙散萤千点，诗留豹一斑。", 
            "人生会有极，吾道几曾还。", 
            "藏我择轩记，名垂天地间。"
        ], 
        "title": "哭李实甫", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "寻源自永嘉，清响黜浮葩。", 
            "一字不犯古，五言真到家。", 
            "思幽多掩抑，情至重咨嗟。", 
            "欲拟徵君诔，天寒日又斜。"
        ], 
        "title": "哭匊田诗老 其一", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "本是攻文者，其如癖在诗。", 
            "人皆尊岛佛，我欲效宗师。", 
            "废圃营新屋，寒花带短篱。", 
            "风流无此老，遗藁访佳儿。"
        ], 
        "title": "哭匊田诗老 其二", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "早总淮西饷，晚为刑部郎。", 
            "艰危身九陨，漂泊泪千行。", 
            "天地孤忠在，山河遗恨长。", 
            "寡妻随季女，犹得在鄞乡。"
        ], 
        "title": "哭陈伯求", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岁晚客思去，天寒子肯来。", 
            "稽留须酒熟，欢喜见梅开。", 
            "蜡屐匆匆驻，箯舆故故回。", 
            "嘉平犹未尽，且欲举残杯。"
        ], 
        "title": "灯下饮别", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "劳君出南峡，从我上东山。", 
            "辟恶香萸紫，延年细菊斑。", 
            "看云独无语，覆斗且徐还。", 
            "说到忘机处，沙鸥也自閒。"
        ], 
        "title": "赠别山甫", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "相去十五里，不来几半年。", 
            "知君有农事，疏我话诗篇。", 
            "置石桐阴涧，开门海口天。", 
            "老人愁此别，把酒菊丛边。"
        ], 
        "title": "赠别君英", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "尚谒死安道，宁忘生阆风。", 
            "千岩几尊酒，百岁一枝筇。", 
            "且可耽甜黑，何须醉软红。", 
            "谢公高卧处，明月在岩松。"
        ], 
        "title": "山甫游嵊拜戴安道墓而归新年过我凤栖作此赠别", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "甲子春晴好，凤栖理去鞍。", 
            "江湖一叶小，风雨对床寒。", 
            "鼻鼾声何壮，灯花夜未阑。", 
            "纷纷多盗日，吾党敢求安。"
        ], 
        "title": "正仲过凤栖临行赠别", 
        "type": "律诗", 
        "yun": "寒"
    }, 
    {
        "author": "程嗣弼", 
        "era": "宋", 
        "subtype": "七言律诗", 
        "text": [
            "华宗晚贵派虽殊，别圃留诗叙旧娱。", 
            "导水决谋摧宦者，尊君抗礼屈单于。", 
            "日疏宾閤容谈麈，秋过家山好鲙鲈。", 
            "宸眷许来应暮召，不须久计恋东吴。"
        ], 
        "title": "送程给事知越州", 
        "type": "律诗", 
        "yun": "虞"
    }, 
    {
        "author": "程遇孙", 
        "era": "宋", 
        "subtype": null, 
        "text": [
            "春风吹客舟，沙际初倚柁。", 
            "怀人爱其屋，木杪危若堕。", 
            "欣从太守游，江色清照坐。", 
            "当年绍述议，洛党亦奔播。", 
            "时人欲杀翁，甘此采薇饿。", 
            "流离终爱君，怨语无骚些。", 
            "寥寥十翼后，学易孰无过。", 
            "诸儒践陈迹，如蚁困旋磨。", 
            "岩栖独钩深，混沌与凿破。", 
            "书成置箧中，山鬼严夜逻。", 
            "向来新说行，六籍乃生祸。", 
            "氛埃满神州，久被犬羊涴。", 
            "何如北岩石，樵牧不敢唾。", 
            "诗寒不成章，聊为兹石贺。"
        ], 
        "title": "□□庚午春之七日前成都通川陵阳程遇孙舣东去之舟于涪陵岸下太守谢宋卿以踏碛故事招饮北岩谒伊川先生像于钩深堂敬赋古诗一章刻诸岩石", 
        "type": "古风", 
        "yun": null
    }, 
    {
        "author": "程琳", 
        "era": "宋", 
        "subtype": "五言绝句", 
        "text": [
            "西湖多胜景，飞盖喜相陪。", 
            "暑气迎秋尽，江声向夕来。"
        ], 
        "title": "咏西湖", 
        "type": "绝句", 
        "yun": "灰"
    }, 
    {
        "author": "程琳", 
        "era": "宋", 
        "subtype": "七言绝句", 
        "text": [
            "秋风台上起高歌，把酒看花意已多。", 
            "屈轶不生神豸死，结茱为佩欲如何。"
        ], 
        "title": "和答刘夔咏茱萸", 
        "type": "绝句", 
        "yun": "歌"
    }, 
    {
        "author": "程琳", 
        "era": "宋", 
        "subtype": "七言绝句", 
        "text": [
            "世间剥复每相乘，此理几几唤得应。", 
            "万木冻僵梅有信，黄河冰合井如蒸。"
        ], 
        "title": "冬近", 
        "type": "绝句", 
        "yun": "蒸"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "万蕊纷妍照画堂，一林春思尚缄藏。"
        ], 
        "title": "句 其一", 
        "type": "句", 
        "yun": null
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "一色鲜猩血。"
        ], 
        "title": "句 其二", 
        "type": "句", 
        "yun": "屑"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "墙头荔子已斓斑。"
        ], 
        "title": "句 其三", 
        "type": "句", 
        "yun": "删"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "绿幄紫笼文縠皱，绛囊包就寸珠圆。"
        ], 
        "title": "句 其四", 
        "type": "句", 
        "yun": "先"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "味重带新驰驿贡，花旌难老隔年芳。"
        ], 
        "title": "句 其五", 
        "type": "句", 
        "yun": "阳"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "春飞白玉花，秋吐黄金实。"
        ], 
        "title": "句 其六", 
        "type": "句", 
        "yun": "质"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "香散风前麝，浆寒霜后蜜。"
        ], 
        "title": "句 其七", 
        "type": "句", 
        "yun": "质"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "粲粲核中仁，尚可瀹奇茗。"
        ], 
        "title": "句 其八", 
        "type": "句", 
        "yun": "迥"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "孤出亭亭羽盖高，撑开圆叶臂抽条。"
        ], 
        "title": "句 其九", 
        "type": "句", 
        "yun": "萧"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "纛影叱㲚竿影直，雪中霜里伴松筠。"
        ], 
        "title": "句 其十", 
        "type": "句", 
        "yun": null
    }, 
    {
        "author": "程敦临", 
        "era": "宋", 
        "subtype": "七言绝句", 
        "text": [
            "郡城好处西州无，两江回合东南隅。", 
            "江平浪稳去自在，净色浸透银蟾蜍。"
        ], 
        "title": "简州", 
        "type": "绝句", 
        "yun": null
    }, 
    {
        "author": "程逵", 
        "era": "宋", 
        "subtype": null, 
        "text": [
            "无正文。"
        ], 
        "title": "石井联句（按：见刘煇诗）", 
        "type": "句", 
        "yun": "文"
    }, 
    {
        "author": "程敦厚", 
        "era": "宋", 
        "subtype": null, 
        "text": [
            "芳丛列翠幰，新苞吐香麝。", 
            "满地方争妍，何花肯相下。", 
            "牡丹持晚节，群芳甘共亚。"
        ], 
        "title": "牡丹", 
        "type": "古风", 
        "yun": "祃"
    }, 
    {
        "author": "程敦厚", 
        "era": "宋", 
        "subtype": "五言排律", 
        "text": [
            "花中名品异，人重比甘棠。", 
            "苞嫩相思密，红深琥珀光。", 
            "好风传馥郁，凡卉愧芬芳。", 
            "烂漫云成瑞，葳蕤女有嫱。", 
            "生来先蜀国，开处始朝阳。", 
            "赏即笙歌地，题称翰墨场。", 
            "烟霞容易散，蜂蝶等閒忙。", 
            "谁是多情侣，栏边重举觞。"
        ], 
        "title": "和冬曦海棠", 
        "type": "排律", 
        "yun": "阳"
    }, 
    {
        "author": "程敦厚", 
        "era": "宋", 
        "subtype": "五言绝句", 
        "text": [
            "柔条还自立，绝色所不斗。", 
            "昂然气格高，下视群卉陋。"
        ], 
        "title": "海棠", 
        "type": "绝句", 
        "yun": "宥"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "并辔春风禁籞游，外间底事上心头。", 
            "骑驴后日嘉陵道，料得君王始欲愁。"
        ], 
        "title": "题陈宏画明皇太真联镳图", 
        "type": "绝句", 
        "yun": "尤"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "阿环百巧专恩宠，自是三郎騃不知。", 
            "上马未应乏无力，要回一顾特迟迟。"
        ], 
        "title": "题陈宏画太真上马图", 
        "type": "绝句", 
        "yun": "支"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "曾逐狂飙取意飞，一时春色便依稀。", 
            "旧丛还有香心在，却被西风管领归。"
        ], 
        "title": "今朝秋气萧瑟不意海棠再开因书二绝期好事者和 其一", 
        "type": "绝句", 
        "yun": "微"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "露湿燕脂泪脸寒，独将幽恨倚阑干。", 
            "精神不比篱边菊，莫把寻常醉眼看。"
        ], 
        "title": "今朝秋气萧瑟不意海棠再开因书二绝期好事者和 其二", 
        "type": "绝句", 
        "yun": "寒"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "玉脆红轻不耐寒，无端风雨苦相干。", 
            "晓来试卷珠帘看，蔌蔌飞香满画栏。"
        ], 
        "title": "雨中海棠", 
        "type": "绝句", 
        "yun": "寒"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "化境何年斲取还，崭然擢秀瘴茅间。", 
            "我来授记开潜阅，从此佳名溢世寰。"
        ], 
        "title": "擢秀峰", 
        "type": "绝句", 
        "yun": "删"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "独怜朱脸花容俗，全学瑶台玉女妆。", 
            "素月共成中夜色，好风分散四邻香。"
        ], 
        "title": "酴醾", 
        "type": "绝句", 
        "yun": "阳"
    }, 
    {
        "author": "程敦厚", 
        "era": "宋", 
        "subtype": "七言绝句", 
        "text": [
            "愁苦人意未相谙，率以初尝废后甘。", 
            "王氏有诗旌橄榄，可怜遗咏在巴南。"
        ], 
        "title": "馀甘子", 
        "type": "绝句", 
        "yun": "覃"
    }, 
    {
        "author": "程梦子", 
        "era": "宋", 
        "subtype": "七言绝句", 
        "text": [
            "烟中修竹列千竿，空里疏花未可扳。", 
            "唤醒罗浮山下梦，江南还有广南山。"
        ], 
        "title": "梅岩", 
        "type": "绝句", 
        "yun": "删"
    }, 
    {
        "author": "程梦子", 
        "era": "宋", 
        "subtype": "七言绝句", 
        "text": [
            "进步如升百尺竿，夕阳尽我此跻攀。", 
            "梅花落尽雨初歇，犹有馀香染碧山。"
        ], 
        "title": "梅岩", 
        "type": "绝句", 
        "yun": "删"
    }, 
    {
        "author": "程敦厚", 
        "era": "宋", 
        "subtype": "五言律诗", 
        "text": [
            "待月凝云关，垂竿钓雪滩。", 
            "虚窗摇冷翠，杰阁耸高寒。", 
            "笼养千龄鹤，炉烧九转丹。", 
            "不须论许事，心目自清安。"
        ], 
        "title": "王文孺臞庵 其一", 
        "type": "律诗", 
        "yun": "寒"
    }, 
    {
        "author": "程敦厚", 
        "era": "宋", 
        "subtype": "五言律诗", 
        "text": [
            "壁上烟萝子，窗前鸿素书。", 
            "短篱开窈窕，嫩竹转扶疏。", 
            "世事霜前叶，声名涧底樗。", 
            "柴桑陶靖节，日暮荷归锄。"
        ], 
        "title": "王文孺臞庵 其二", 
        "type": "律诗", 
        "yun": "鱼"
    }, 
    {
        "author": "程敦厚", 
        "era": "宋", 
        "subtype": "五言律诗", 
        "text": [
            "远意来佳惠，秋筠启翠篮。", 
            "清香殊未散，奇品至相参。", 
            "凤卵辞丹穴，龙珠出古潭。", 
            "剖轻刀匕快，嚼易齿牙甘。"
        ], 
        "title": "梨", 
        "type": "律诗", 
        "yun": "覃"
    }, 
    {
        "author": "程琳", 
        "era": "宋", 
        "subtype": "七言律诗", 
        "text": [
            "海外移根灼灼奇，风情闲丽比应稀。", 
            "晶莹宝萼排珠琲，旖旎芳丛簇绣帷。", 
            "繁极只愁随暮雨，飘多何计驻春晖。", 
            "浣花溪上年年意，露湿烟霞拂客衣。"
        ], 
        "title": "海棠", 
        "type": "律诗", 
        "yun": null
    }, 
    {
        "author": "程遇孙", 
        "era": "宋", 
        "subtype": "五言绝句", 
        "text": [
            "绿橘阴虽改，青山色自新。", 
            "偷闲时挟册，来访读书人。"
        ], 
        "title": "读书岩 其一", 
        "type": "绝句", 
        "yun": "真"
    }, 
    {
        "author": "程遇孙", 
        "era": "宋", 
        "subtype": "七言律诗", 
        "text": [
            "穿云裂石下层巅，来作人间小洞天。", 
            "双干翠浓几欲滴，两峰玉立巧当前。", 
            "环观邑屋乌讹尾，倚挹江涛雪满川。", 
            "城市谁知有清赏，请看山色旧题镌。"
        ], 
        "title": "读书岩 其二", 
        "type": "律诗", 
        "yun": "先"
    }, 
    {
        "author": "程瑀", 
        "era": "宋", 
        "subtype": "七言绝句", 
        "text": [
            "危亭谁结据山椒，名第仙人不可招。", 
            "绕郭溪山敞图画，万家楼阁插云霄。"
        ], 
        "title": "得仙亭", 
        "type": "绝句", 
        "yun": "萧"
    }, 
    {
        "author": "程瑀", 
        "era": "宋", 
        "subtype": "七言绝句", 
        "text": [
            "溪流汹涌激溪垠，土木颓移岁月新。", 
            "为问寺前圆也未，不应久负壮图人。"
        ], 
        "title": "青峰山壮图轩", 
        "type": "绝句", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "江山有恨非吾土，花鸟相逢故恼翁。", 
            "百岁唯馀二十五，一春强半又成空。"
        ], 
        "title": "无题 其一", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "宇宙千年更帝霸，春秋万世正乾坤。", 
            "阴阳定位纲常立，于此推寻见本原。"
        ], 
        "title": "无题 其二", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "杏花寒气退三舍，柳絮春光减二分。", 
            "帘外游丝飞冉冉，窗间野马走纷纷。"
        ], 
        "title": "无题 其三", 
        "type": "绝句", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "欲问醉乡过睡乡，两乡相接两相忘。", 
            "海棠应是此乡物，醉晕深如午睡长。"
        ], 
        "title": "无题 其四", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "道人清绝在中宵，清绝因何生寂寥。", 
            "最爱读书窗外雨，数声残剩过芭蕉。"
        ], 
        "title": "清绝", 
        "type": "绝句", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "孙孙子子永享用，下有铭文谁所为。", 
            "有色无声形制具，不得随俗插花枝。"
        ], 
        "title": "老铜壶", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "银河枕上客星来，残梦西窗水鸟啼。", 
            "身入布衾如卧雪，当年曾泛戴公溪。"
        ], 
        "title": "新成小斋曰剡雪舟以此兴有所思也", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "苍苔踏碎吟初就，绿荫看成老又来。", 
            "世事悠悠吾已矣，人生扰扰亦何哉。"
        ], 
        "title": "桂台", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "扫尽西风万叶红，梅花一色照青空。", 
            "天公又恐太枯淡，故著红蓝染雪丛。"
        ], 
        "title": "红梅", 
        "type": "绝句", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "春事已随花事残，东风急处省凭栏。", 
            "枝头青子生来苦，守得黄时也自酸。"
        ], 
        "title": "三月十七日食梅子有感", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "绿树合来无路入，青烟起处有人居。", 
            "衣冠从俗语言朴，礼乐相忘机巧疏。"
        ], 
        "title": "老人村", 
        "type": "绝句", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "黑光磨荡掩阳精，兵火成霞照夜明。", 
            "谁信天台山脚下，如今无佛救苍生。"
        ], 
        "title": "丙子九月陈村避地三绝 其一", 
        "type": "绝句", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "一溪屈曲与山随，要试跻攀脚未衰。", 
            "隔岸人家西日外，数株红柿压疏篱。"
        ], 
        "title": "丙子九月陈村避地三绝 其二", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "盘盘幽谷造云峰，应有逃秦隐此中。", 
            "行到半山奇绝事，白鹇如练挂青松。"
        ], 
        "title": "丙子九月陈村避地三绝 其三", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "天远鸣榔双桨浦，夜凉吹笛十家村。", 
            "如今鬼出无人过，深闭柴门自断魂。"
        ], 
        "title": "行海村", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "鵁鶄属玉乱横斜，石步柴门下白沙。", 
            "长笛一声人不见，小舟风紧入蒹葭。"
        ], 
        "title": "十村绝句 其一 海", 
        "type": "绝句", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "深谷元无邹子律，牧童携角上牛吹。", 
            "一声吹下柴门近，先报渠娘煮菜糜。"
        ], 
        "title": "十村绝句 其二 牧", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "朝朝腰斧采荆榛，博米求盐到海村。", 
            "白虎当溪侬不畏，祗愁暴吏打人门。"
        ], 
        "title": "十村绝句 其三 樵", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "麦须剪剪吹成浪，花口吟吟笑作东。", 
            "莫道太平无处觅，便于此处见天真。"
        ], 
        "title": "十村绝句 其四 农", 
        "type": "绝句", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "清晨扶杖百花源，风摺乌纱半幅翻。", 
            "三十年前风月好，青楼白面碗如盆。"
        ], 
        "title": "十村绝句 其五 花", 
        "type": "绝句", 
        "yun": "元"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "青帘悬椀谁誇大，小閤留人更放饶。", 
            "我有布袍堪典否，如今无客解金貂。"
        ], 
        "title": "十村绝句 其六 酒", 
        "type": "绝句", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "桐花开处青鸠醉，桑椹甜时紫鸽忙。", 
            "正是三眠三起日，送蚕小妇出烘房。"
        ], 
        "title": "十村绝句 其七 蚕", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "煮来藤竹如轻雾，漉就槽帘不怕冰。", 
            "辛苦饥寒缘底事，夜深甓屋尚悬灯。"
        ], 
        "title": "十村绝句 其八 纸", 
        "type": "绝句", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "翰林子墨青毡稿，毛颖陶泓白发交。", 
            "寄语诸郎须祓涤，一床书卷共衡茅。"
        ], 
        "title": "十村绝句 其九 书", 
        "type": "绝句", 
        "yun": "肴"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "春风淰淰欺驼褐，客思翛翛著柳黄。", 
            "不是兰舟共漂泊，清明何事不还乡。"
        ], 
        "title": "十村绝句 其十 客", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "次第花开次第飞，总堪饮酒与吟诗。", 
            "绝怜新绿光如沃，何必繁英尽在枝。"
        ], 
        "title": "读方元善落花诗有感 其二", 
        "type": "绝句", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "莫把閒愁向客谈，且看晴雪映疏帘。", 
            "欲听夜雨无篷艇，更种红蕉碧苇添。"
        ], 
        "title": "戒僮仆种蕉苇", 
        "type": "绝句", 
        "yun": "盐"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "诗翁山膊鬓飕飕，只向岩幽了白头。", 
            "欲共君家阿戎语，蝉联书笥吐难收。"
        ], 
        "title": "寄少白诗后因问讯小潘", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "涧碧山红锦步障，晚菘早韭五侯鲭。", 
            "莫道乱来无乐事，床头流水作琴听。"
        ], 
        "title": "再寄正仲", 
        "type": "绝句", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "梅梢残雨知头数，溪上无风麦自青。", 
            "迟子不来还独卧，踏檐啼鸟唤人醒。"
        ], 
        "title": "寄胡山甫", 
        "type": "绝句", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "前时临别语堪哀，后会无期首重回。", 
            "我有巾山缘未继，半年两度入城来。"
        ], 
        "title": "免役未几四月二十九日总府复有仓官之命五月初二日入城告愬作一绝贻如山王监簿如山前与予别谓此别不复有相见之日矣予言得十年住山不出吾事毕矣今未两月已复会面更成惨怆也", 
        "type": "绝句", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "北山自负任翻句，多少诗人阁笔休。", 
            "戎挟两峰怀袖去，并它句子一时收。"
        ], 
        "title": "再题巾山二绝贻王如山监簿 其一", 
        "type": "绝句", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "天将秋露沐云鬟，故遣松巅鹤势盘。", 
            "诗客惟看半江月，不知一半在阑干。"
        ], 
        "title": "再题巾山二绝贻王如山监簿 其二", 
        "type": "绝句", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "红白溪鱼也可怜，夜凉沙静枕流眠。", 
            "澄潭百尺无机事，自古何人作钓船。"
        ], 
        "title": "溪鱼", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "蔌蔌藤花满石床，道人端坐受生香。", 
            "海棠枝上莺啼处，二十年前事未忘。"
        ], 
        "title": "怀旧", 
        "type": "绝句", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "一年三过我，此去定经年。", 
            "雪压登鱼渚，云生落雁田。", 
            "壮游今已矣，老别自潸然。", 
            "心事有难说，斯文属子传。"
        ], 
        "title": "赠正仲别", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "不惜此时别，毋忘别后音。", 
            "相随溪上影，共息树边阴。", 
            "水落行田蟹，霜晴出谷禽。", 
            "何须拘改岁，有兴即相寻。"
        ], 
        "title": "再赠", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "从此与君别，临行更一倾。", 
            "纵令愁作海，谁送酒如渑。", 
            "已悟兴亡理，空留物我情。", 
            "不知陶靖节，何物了平生。"
        ], 
        "title": "四月六日绝粮用银盏易谷作诗别之", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "虾蟆新食月，金饼曲如钩。", 
            "天道终还旧，书生自隐忧。", 
            "星辰秋后烂，河汉夜深流。", 
            "我欲骑鹏背，乘风阅九州。"
        ], 
        "title": "十六夜月蚀既", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "民命无魂鹿，烹庖几日休。", 
            "纷纷浑未悟，炯炯为深忧。", 
            "并和邻舂相，分渔步网收。", 
            "聊为目前计，瓷椀汲新篘。"
        ], 
        "title": "八月二十五日闻布新条", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "流水孤村里，先生此故居。", 
            "风流今已矣，天道竟何如。", 
            "古屋前朝桧，芗岩万卷书。", 
            "苍苔封瓦砾，野燐出丘墟。"
        ], 
        "title": "过刘允叔故居", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "晴日千竿籁，春风万鼓鼙。", 
            "清和兼怨适，细大杂高低。", 
            "释子聆眠石，行人听过溪。", 
            "曾于天竺寺，为尔驻游藜。"
        ], 
        "title": "安住寺松声", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "竹简千年梦，楸枰万古争。", 
            "推敲浑细事，著述亦虚名。", 
            "春艳无长好，秋吟恨短生。", 
            "乃知天壤内，各以一时鸣。"
        ], 
        "title": "悲来", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岁久残僧屋，吾书故不尘。", 
            "持经入深竹，分韵与闲人。", 
            "花气闻慈像，松凉施四邻。", 
            "细思贫最好，怀璧每戕身。"
        ], 
        "title": "健洐仆有书五千卷藏明恩山房乱后幸存胡山甫寄一榻为吟所闻已迁入作唐律寄题", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "今朝天气好，寒减煖初增。", 
            "微醉无灰酒，闲居有发僧。", 
            "芳情花下月，艳眼雪中灯。", 
            "久废赓酬事，新诗忽启縢。"
        ], 
        "title": "雪后喜晴和正仲近诗 其一", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "云开青镜晓，病起白头人。", 
            "阳洞林光动，晴檐鸟语真。", 
            "黄花修故事，新酒接比邻。", 
            "火急输官米，寒舂连夜频。"
        ], 
        "title": "雪后喜晴和正仲近诗 其二", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "树下春来往，窗间月死生。", 
            "寻梅何处好，随意自溪行。", 
            "酒债应无数，灯花各有情。", 
            "明朝江上路，风雪一诗成。"
        ], 
        "title": "十一月初三日夜有兴寻梅", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "桐柏旧题句，方瀛新记文。", 
            "因君重拂拭，为我致殷勤。", 
            "仙过峰停鹤，龙藏井閟云。", 
            "金丹如可鍊，此去访方闻。"
        ], 
        "title": "送潘少白游桐柏宫", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "稍觉干戈定，聊宽旦夕忧。", 
            "黍黄鸡应喌，草远犊呼牟。", 
            "匣画乘阳展，庭书值雨收。", 
            "漳滨想公干，小楷作银钩。"
        ], 
        "title": "曝书庭中即事有作因思正仲在雁苍山南为我作小楷杂以和篇当大有可观因以寄之", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "开岁恰七十，吾衰病已频。", 
            "从今数正旦，一月有三晨。", 
            "甲子添新志，乾坤寄老身。", 
            "晚年方学易，此意为谁陈。"
        ], 
        "title": "贱生之日邀正仲子堂小酌", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "及此真知老，吾初不谓然。", 
            "相期无别事，不朽要千年。", 
            "过我论新句，留君订旧篇。", 
            "胡为趋归骑，忙似趁潮船。"
        ], 
        "title": "次正仲访山中留别韵", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "曾行栲源路，相访竹溪频。", 
            "事帝清心旦，于人笑面春。", 
            "升堂惊挂影，下榻忆延宾。", 
            "风雪深尊夜，梅花满座茵。"
        ], 
        "title": "挽董知镇", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "色与声俱妙，鸟啼花乱开。", 
            "此时无事恼，有酒待谁来。", 
            "漂泊迷归路，昏花恣覆杯。", 
            "已闻雷迸笋，不怕雹惊梅。"
        ], 
        "title": "花鸟", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "欲言林下趣，思共涧边行。", 
            "细雨枇杷熟，空江杜若生。", 
            "离居非远道，向夕自含情。", 
            "偶此开松酒，分将一榼倾。"
        ], 
        "title": "四月二十四日雨中分酒饷山友", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "蒸入黄梅雨，寒收苦楝风。", 
            "团团羽葆盖，叠叠绣熏笼。", 
            "文锦财堪用，金铃实有功。", 
            "小畦留一树，斤斧幸相容。"
        ], 
        "title": "楝花", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "新岁才三日，春风便不同。", 
            "花前双鬓白，雪后一灯红。", 
            "老去心无术，愁来佛亦空。", 
            "吾儒真实在，千古获麟翁。"
        ], 
        "title": "山斋夜坐", 
        "type": "律诗", 
        "yun": "东"
    }, 
    {
        "author": "程瑀", 
        "era": "宋", 
        "subtype": "七言律诗", 
        "text": [
            "早从宾客傅青扉，晚举丝纶对紫微。", 
            "忠愤欲先同列死，尘沙惊绕属车飞。", 
            "墓间挂剑心犹在，帐下谈经事已非。", 
            "太学诸生皆白发，汪汪老泪湿征衣。"
        ], 
        "title": "拜程刚悯公墓", 
        "type": "律诗", 
        "yun": "微"
    }, 
    {
        "author": "程瑀", 
        "era": "宋", 
        "subtype": "七言律诗", 
        "text": [
            "先生肮脏与谁同，直道何妨竟不容。", 
            "欲约故人酬素志，苦求晚节隐青松。", 
            "图开胜地诗篇重，客倦僧房野兴浓。", 
            "问舍求田端有日，从他百尺卧元龙。"
        ], 
        "title": "留隐轩", 
        "type": "律诗", 
        "yun": "冬"
    }, 
    {
        "author": "程瑞", 
        "era": "宋", 
        "subtype": "五言绝句", 
        "text": [
            "清浅溪桥水，高低篱外枝。", 
            "这些风骨异，瘦尽古今诗。"
        ], 
        "title": "咏梅", 
        "type": "绝句", 
        "yun": "支"
    }, 
    {
        "author": "程颐", 
        "era": "宋", 
        "subtype": null, 
        "text": [
            "辞华奔竞至道离，茫茫学者争驱驰。", 
            "先生独奋孟轲舌，扶持圣教增光辉。", 
            "志期周礼制区夏，人称孔阴生阙西。", 
            "当途闻声交荐牍，苍生无福徒尔为。", 
            "道大不为当世用，著书将期来者知。", 
            "今朝有客关内至，闻从大幕征南垂。", 
            "南垂凶冠陷州郡，久张螳臂抗天威。", 
            "圣皇赫怒捷书缓，虎侯秉钺驱熊罴。", 
            "宏才未得天下宰，良谋且作军中师。", 
            "蕞尔小蛮何足殄，庶几聊吐胸中奇。"
        ], 
        "title": "闻侯舅（二字徐本作舅氏侯无可）应辟南征诗（原注：时年十八）", 
        "type": "古风", 
        "yun": null
    }, 
    {
        "author": "程颐", 
        "era": "宋", 
        "subtype": null, 
        "text": [
            "东郊渐微绿，驱马欣独往。", 
            "舟萦野渡时，水乐春山响。", 
            "身闲爱物外，趣逸谐心赏。", 
            "归路逐樵歌，落日寒山上。"
        ], 
        "title": "陆浑乐游", 
        "type": "古风", 
        "yun": "养"
    }, 
    {
        "author": "程颐", 
        "era": "宋", 
        "subtype": "七言绝句", 
        "text": [
            "鞭羸百里远来游，岩谷阴云暝不收。", 
            "遮断好山教不见，如何天意异人谋。"
        ], 
        "title": "游嵩山", 
        "type": "绝句", 
        "yun": "尤"
    }, 
    {
        "author": "程颐", 
        "era": "宋", 
        "subtype": "七言绝句", 
        "text": [
            "至诚通圣药通神，远寄衰翁济病身。", 
            "我亦有丹君信否，用时还解寿斯民。"
        ], 
        "title": "谢王佺期寄药（徐本作丹诗）", 
        "type": "绝句", 
        "yun": "真"
    }, 
    {
        "author": "程颐", 
        "era": "宋", 
        "subtype": "七言律诗", 
        "text": [
            "天朝罢命锡归闲，富寿康宁老税冠。", 
            "国史标名知骨鲠，邦人图像胜楹桓。", 
            "龙飞天上时还暖，鱼跃波心气未寒。", 
            "惟我潜心于易理，备知先哲应时看。"
        ], 
        "title": "睢阳五老图", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "棋寻五老智识长，茶煮八公肌骨仙。", 
            "应是青牛遗旧迹，不知白鹿去何年。"
        ], 
        "title": "天门杂咏", 
        "type": "绝句", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言绝句", 
        "text": [
            "郭公莓熟郭公语，谢豹花开谢豹啼。", 
            "万斛愁消一樽酒，庄生物理底须齐。"
        ], 
        "title": "闻禽献咏", 
        "type": "绝句", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "月白溪头石，霜清屋上茅。", 
            "岁行天自运，人老志还劳。", 
            "冬菊忘年友，寒梅耐久交。", 
            "向来金椀醉，今日对陶匏。"
        ], 
        "title": "用正仲茅字韵", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "何必羡商颜，幽奇出崄艰。", 
            "归舟天际树，宿鸟屋头山。", 
            "畏虎长危坐，寻僧更不闲。", 
            "酬诗无好句，奚锦得空还。"
        ], 
        "title": "次张幼学见寄韵", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "晚易图书烬，篆畦花木新。", 
            "承平三世积，丧乱一朝贫。", 
            "清晓凭栏意，空山袖手人。", 
            "平生欲学杜，漂泊始成真。"
        ], 
        "title": "九月朔晨起忆故园晚易（晚易，书斋名也）", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "水石生来瘦，乾坤孕此情。", 
            "寒溪千尺照，残雪数枝横。", 
            "光射霜髯逼，酥浮玉面争。", 
            "何人夜吹笛，故作断肠声。"
        ], 
        "title": "赋山庵梅花", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "门外月谁敲，花开醉远郊。", 
            "自寻幽寺宿，不耐俗人交。", 
            "裘替疏泉洗，诗添续纸抄。", 
            "一身舟不系，万事柱难胶。"
        ], 
        "title": "简胡山甫", 
        "type": "律诗", 
        "yun": "肴"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "绳祖初弥月，清晨抱见翁。", 
            "颇怜头额大，兼爱月时同。", 
            "句法何时就，家声待汝洪。", 
            "吾年八十二，方见汝成童。"
        ], 
        "title": "腊月朔第二孙绳祖弥月喜其与翁同十一月而又皆乙亥时也因赋以祝之", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "桐木深坑岭，菊田高弟家。", 
            "闻渠能馆致，去我使人嗟。", 
            "箬长潜沙笋，兰开傍石花。", 
            "古琴留挂壁，此意澹无邪。"
        ], 
        "title": "送潘少白赴连山馆", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "今朝归小隐，邻里喜还悲。", 
            "亡国谁修史，遗民自采诗。", 
            "鼠营新穴壤，鹤理旧巢枝。", 
            "见说寅年泰，冥心待运移。"
        ], 
        "title": "还龙舒旧隐", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "淮海新封国，东南望止戈。", 
            "纱衣秋意早，石枕雨声多。", 
            "白露皱红枣，西风摆老荷。", 
            "昔年游万里，今日兴如何。"
        ], 
        "title": "怀昔", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "径盘如缪篆，石净可横琴。", 
            "好鸟连朝在，苍苔一寸深。", 
            "拨泥寻笋脉，扫地引蕉阴。", 
            "三客谁家有，风流压晋林。"
        ], 
        "title": "暮春山居呈山甫正仲", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "今岁梅谁待，因迟却未残。", 
            "新泉生暗谷，远烧照前滩。", 
            "圆景终难久，残灯未肯阑。", 
            "沉吟思往事，犹自倚阑干。"
        ], 
        "title": "十七日夜村市", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "朔雪吹吟屋，春风驻酒家。", 
            "野塘冰上雁，官柳月中鸦。", 
            "玉馔寒沙笋，金齑夜雨芽。", 
            "开窗有新事，喜见早梅花。"
        ], 
        "title": "喜见早梅花", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "莫笑山居僻，山居号令明。", 
            "芭蕉工报雨，鸲鹆解知更。", 
            "樵长专封拜，诗坛拥甲兵。", 
            "开窗一壶酒，新句赏新晴。"
        ], 
        "title": "戏作", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "虫声叠哀思，树影弄清辉。", 
            "休恨催年老，私惭昧昨非。", 
            "倦童眠自语，惊鹤定还飞。", 
            "远念周高志，华颠坐翠微。"
        ], 
        "title": "秋夕寄周鍊师", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "一入雁苍山，山苍雁落湾。", 
            "石螀鸣杼下，沙鸟宿窗间。", 
            "吾子动多悔，老夫今稍闲。", 
            "密云疏雨里，心事极相关。"
        ], 
        "title": "易庵道人归雁苍两月矣作诗趣之", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "沧海连云族，青山远驿尘。", 
            "回旋成小隐，想像著幽人。", 
            "桃树偏临水，梅花讳说春。", 
            "扶舆穿荦确，空翠湿衣巾。"
        ], 
        "title": "甲申正月二十日游盘谷道院赠石涧鍊师", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "每过明智寺，小寺在山前。", 
            "老衲分云坐，山猿抱子眠。", 
            "岩花红杂雨，野水绿平田。", 
            "火后伤心处，青山响杜鹃。"
        ], 
        "title": "过明智寺", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "谷雨秧芽动，楝风花信来。", 
            "蟹奔沙上火，笋长地中雷。", 
            "燕子巢重定，主人门早开。", 
            "二林诗敌手，先著一篇催。"
        ], 
        "title": "春晚寄二林", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "鸦背闪晴天，轻明紫翠烟。", 
            "年将人老大，形与影周旋。", 
            "鸟语催晨枕，梅花照夜编。", 
            "池塘春草句，此意有谁传。"
        ], 
        "title": "辛卯正月二日蝶轩蚤作", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "闻恶休三唾，怀贤赋七哀。", 
            "衰年催白发，细雨足红梅。", 
            "江海归诗卷，乾坤换劫灰。", 
            "老儒何所用，吾道自须回。"
        ], 
        "title": "吾道", 
        "type": "律诗", 
        "yun": "灰"
    }, 
    {
        "author": "程梅斋", 
        "era": "宋", 
        "subtype": null, 
        "text": [
            "刻木工夫最巧，舆梁底事尤精。", 
            "玉虹饮水映波明。", 
            "彼此往来利济。", 
            "真个作家手段，从今名播寰瀛。", 
            "人从鳌背获安行。", 
            "镇作城南景致。"
        ], 
        "title": "西江月 赠造浮桥匠者簇", 
        "type": "词", 
        "yun": null
    }, 
    {
        "author": "程康国", 
        "era": "宋", 
        "subtype": "七言律诗", 
        "text": [
            "偶逢豺虎寝天关，事有当言耻口缄。", 
            "不建侯藩控西北，别求何策保东南。", 
            "幸投草野言无弃，退就山林老亦甘。", 
            "束起旧书归旧隐，远依福曜炯台颜。"
        ], 
        "title": "伏阙辞归", 
        "type": "律诗", 
        "yun": null
    }, 
    {
        "author": "程宿", 
        "era": "宋", 
        "subtype": "七言律诗", 
        "text": [
            "北山之北寄柴扉，茅屋参差倚翠微。", 
            "老罢那知还作客，春深无奈苦思归。", 
            "淹留恐复荒三径，潦倒宁堪护六飞。", 
            "乘鹤双凫成底事，不应容易裂荷衣。"
        ], 
        "title": "旅舍述怀", 
        "type": "律诗", 
        "yun": "微"
    }, 
    {
        "author": "程堂", 
        "era": "宋", 
        "subtype": "七言绝句", 
        "text": [
            "无姓无名逼夜来，院僧根问苦相猜。", 
            "携灯笑指屏间竹，记得当年手自栽。"
        ], 
        "title": "题成都笮桥观音院自画竹", 
        "type": "绝句", 
        "yun": "灰"
    }, 
    {
        "author": "程秘", 
        "era": "宋", 
        "subtype": "七言绝句", 
        "text": [
            "冲雨西来又雨归，出门重为此山悲。", 
            "重重俗屋遮藏尽，无复新轩扁乞芝。"
        ], 
        "title": "题妙庭观 其一", 
        "type": "绝句", 
        "yun": "支"
    }, 
    {
        "author": "程秘", 
        "era": "宋", 
        "subtype": "七言绝句", 
        "text": [
            "要识仙霞五色丹，须还苔琐旧灵坛。", 
            "玉楼更疑群仙宿，移向长虹卧处安。"
        ], 
        "title": "题妙庭观 其二", 
        "type": "绝句", 
        "yun": "寒"
    }, 
    {
        "author": "程珦", 
        "era": "宋", 
        "subtype": "七言绝句", 
        "text": [
            "藏拙归来已十年，身心世事不相关。", 
            "洛阳山水寻须遍，更有何人似我閒。"
        ], 
        "title": "游寿安山示二子颐颢", 
        "type": "绝句", 
        "yun": "删"
    }, 
    {
        "author": "程浚", 
        "era": "宋", 
        "subtype": "七言绝句", 
        "text": [
            "一片閒心祇在山，故将疏懒傲尘寰。", 
            "白云犹有往来意，师独萧然天壤间。"
        ], 
        "title": "呈贝懒云先生", 
        "type": "绝句", 
        "yun": "删"
    }, 
    {
        "author": "程准", 
        "era": "宋", 
        "subtype": null, 
        "text": [
            "船系钓台下，身寄碧云端。", 
            "胸中千古风月，笔下助波澜。", 
            "唤起羊裘仙魄，来伴蝉冠清影，星阁倚阑干。", 
            "上想中兴事，名节重于山。", 
            "濯沧浪，开玉鉴，照朱颜。", 
            "平生多少英气，直欲斩楼兰。", 
            "尽道诗书元帅，好作经纶上衮，勋业秉华丹。", 
            "霄汉展鸾翼，雷雨震龙蟠。"
        ], 
        "title": "水调歌头", 
        "type": "词", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "临汝音容近隔，源明生死俄分。", 
            "可但一朝千古，真成聚沫浮云。"
        ], 
        "title": "又六言", 
        "type": "六言诗", 
        "yun": "文"
    }, 
    {
        "author": "程俱", 
        "era": "宋", 
        "subtype": null, 
        "text": [
            "汹汹风号万窍，冥冥雨暗长江。", 
            "午梦归寻三径，南山恰对书窗。"
        ], 
        "title": "泊舟仪真江上连日风雨作六言遣闷 其一", 
        "type": "六言诗", 
        "yun": "江"
    }, 
    {
        "author": "程俱", 
        "era": "宋", 
        "subtype": null, 
        "text": [
            "常寂光遍一切，胜义谛即世间。", 
            "正自纵横五位，不妨透脱三关。"
        ], 
        "title": "泊舟仪真江上连日风雨作六言遣闷 其二", 
        "type": "六言诗", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "韦杜去天尺五，鲲鹏击水三千。", 
            "作意公能活国，馀生我得安禅。"
        ], 
        "title": "泊舟仪真江上连日风雨作六言遣闷 其三", 
        "type": "六言诗", 
        "yun": "先"
    }, 
    {
        "author": "程俱", 
        "era": "宋", 
        "subtype": null, 
        "text": [
            "上流下流兵渡，江南江北人归。", 
            "寒尽春至梁苑，天旋日转皇畿。"
        ], 
        "title": "泊舟仪真江上连日风雨作六言遣闷 其四", 
        "type": "六言诗", 
        "yun": "微"
    }, 
    {
        "author": "程俱", 
        "era": "宋", 
        "subtype": null, 
        "text": [
            "展尽衡庐清影，卷将震泽俱还。", 
            "自有毫端千刹，谁论块视三山。"
        ], 
        "title": "题钱宋汉杰清梦图 其一", 
        "type": "六言诗", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "登泰山小天下，断妙喜出世间。", 
            "万壑千岩掌握，江月松风往还。"
        ], 
        "title": "题钱宋汉杰清梦图 其二", 
        "type": "六言诗", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "抱瓮终年五亩，结茅何日三间。", 
            "正拟萤飞自照，真成鸟倦知还。"
        ], 
        "title": "题隆师山水短轴二首六言（用蒋仲远尚书韵） 其一", 
        "type": "六言诗", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "能画所画皆幻，是心是境无还。", 
            "未暇法师莲社，且从居士香山。"
        ], 
        "title": "题隆师山水短轴二首六言（用蒋仲远尚书韵） 其二", 
        "type": "六言诗", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "崇兰一日千里，长寿三年不飞。", 
            "颓惰无人似我，精坚似子诚稀。"
        ], 
        "title": "六言属叔问", 
        "type": "六言诗", 
        "yun": "微"
    }, 
    {
        "author": "程珌", 
        "era": "宋", 
        "subtype": null, 
        "text": [
            "磊魁晶荧，岁有常期，见于秋分。", 
            "秋分维何，天高气清。", 
            "玉蟾吐煇，银汉无声。", 
            "澄霄一色，万里云平。", 
            "此时候之，出丙入丁。", 
            "所出之国，政化和平。", 
            "人生其时，既寿且宁。", 
            "矧复前星，以及子星，与之并明。", 
            "天启休期，应期挺生。"
        ], 
        "title": "寿皇子 其一", 
        "type": "四言诗", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "太初孰元，浑沦蒙密。", 
            "弥漫宇宙，一气沕潏。", 
            "孰知是时，无极有极。", 
            "天高地下，人生物出。", 
            "畴虽未分，易虽未画。", 
            "行乎其间，充满周悉。", 
            "炎黄启序，姬孔抉机。", 
            "陶为泰和，数千其期。", 
            "写为六经，万言具垂。", 
            "太史变法，汉唐续维。", 
            "迄于我宋，皇皇巍巍。", 
            "百代以下，上接农羲。", 
            "畏天若临，视民如伤。", 
            "消斥奸佞，登崇隽良。", 
            "急将宽兵，我武维扬。", 
            "选牧与部，仁风以翔。", 
            "节用裕下，根深本强。", 
            "身修国治，纲举目张。", 
            "由经而史，自皇而王。", 
            "以暨我朝，同此一纲。", 
            "天赋高妙，学力深详。", 
            "上而河洛之图画，近而我祖之宪章。", 
            "贯千古于旦暮，敛一心于混茫。", 
            "大哉斯学，夫岂经生学士析解章句而已哉。"
        ], 
        "title": "寿皇子 其二", 
        "type": "四言诗", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "皇穹发灵，炎图中兴。", 
            "南吕调仪，运叶千龄。", 
            "金相玉质，虎步龙行。", 
            "亲师问道，日进月新。", 
            "以是事亲，忠孝一忱。", 
            "以是格天，昭彻一心。", 
            "人之忠佞，事之几萌。", 
            "至则能断，举无遁情。", 
            "夫是以清明在躬，志气如神。", 
            "绵绵若存，为天地根。", 
            "非道之外，他有长生。", 
            "又况秋饮沆瀣，宵见南极。", 
            "风云叶和，海邦宁谧。", 
            "枫宸椒禁，两宫怡愉。", 
            "忠厚所根，仁浃阎闾。", 
            "愿寿多男，洋洋康衢。", 
            "天赐玉卮，人歌紫芝。", 
            "磐石萝图，维熊梦奇。", 
            "孔蔓且硕，时万时亿。"
        ], 
        "title": "寿皇子 其三", 
        "type": "四言诗", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "望皇都清晓，瑞日祥烟，洞开阊阖。", 
            "一朵红云，映重瞳日月。", 
            "万岁山高，九霞杯暖，正想宸游洽。", 
            "绝塞庭深，重闱天笑，年年仙阙。", 
            "韶凤徘徊，蒲鱼演漾，镐酒恩浓，龙蟠建业。", 
            "玉琢麟符，分付人中杰。", 
            "奠国安民，持将祝寿，乐作君臣悦。", 
            "看取头厅，押班称贺，明年天节。"
        ], 
        "title": "醉蓬莱", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "天容不老，千龄已祝于尧年；", 
            "地限无边，四海均闻于舜乐。", 
            "至和一鼓，万象皆春。", 
            "上侑清欢，后部献曲。"
        ], 
        "title": "后筵勾曲", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "岁贡来从玉垒，天恩拜赐金奁。", 
            "春风一朵紫云鲜。", 
            "明月轻浮盏面。", 
            "想见清都绛阙，雍容多少神仙。", 
            "归来满袖玉炉烟。", 
            "愿侍年年天宴。"
        ], 
        "title": "西江月 茶词", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "饮罢天厨碧玉觞。", 
            "仙韶九奏少停章。", 
            "何人采得扶桑椹，捣就蓝桥碧绀霜。", 
            "凡骨变，骤清凉。", 
            "何须仙露与琼浆。", 
            "君恩珍重浑如许，祝取天皇似玉皇。"
        ], 
        "title": "鹧鸪天 汤词", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "玉女扫天净，雍观掠江宽。", 
            "问君何事底急，夜半挟舟还。", 
            "三岛眠龙惊觉，万顷明琼碾破，凉月照东南。", 
            "碧气正吞吐，满挹漱膺肝。", 
            "烟篷上，乘云象，噭天关。", 
            "人间已梦，我独危坐玩漫汗。", 
            "螭殿黄昏未锁，鹤氅翩跹蜚下，共吸酒壶乾。", 
            "兴罢吹笙去，风露五更寒。"
        ], 
        "title": "水调歌头 其一 昏发乌江，朝至湖阴，月正午，舟中作", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "电阙驱神骏，铁棰起痴蛟。", 
            "木鸣山裂盛夏，白昼野魖号。", 
            "急上瑶庭深处，为问龙君何怒，抉破古天河。", 
            "日华开绚采，雨意属诗豪。", 
            "与君来，蜚玉佩，斩觚瓢。", 
            "纤流沈羽，借我万斛沸银涛。", 
            "醉拍满缸香雪，写竭一池浓墨，逸气正飘飖。", 
            "何事谪仙子，归去续松醪。"
        ], 
        "title": "水调歌头 壬子五月二十三日，流杯玉泉，雨忽大作，连赋水调二章，一书于壁，一怀以归 其二", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "日毂金钲赤，雪窦水晶寒。", 
            "支机石下翻浪，喷薄出层关。", 
            "半夜雌龙惊走，明日灵蛇张甲，蜚上石盘桓。", 
            "多谢山君护，未放醉翁闲。", 
            "安得醉，风泚泚，露珊珊。", 
            "翠云老子，邀我瑶佩驾红鸾。", 
            "一勺流觞何有，万石横缸如注，虹气饮溪乾。", 
            "忽梦坐银井，长啸俯清湍。"
        ], 
        "title": "水调歌头 其三", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "向来抵掌，未必总谈空。", 
            "难遍举，质三事，试从公。", 
            "记当年，赋得一丘一壑，天鸢阔，渊鱼静，莫击磬，但酌酒，尽从容。", 
            "一水西来他日，会从公、曳杖其中。", 
            "问前回归去，已笑白发成蓬。", 
            "不识如今，几西风。", 
            "蒙庄多事，论虱豕，推羊蚁，未辞终。", 
            "又骤说，鱼得计，孰能通。", 
            "□□□。", 
            "叹如云罔罟，龙伯啖，眇难穷。", 
            "凡三惑，谁使我，释然融。", 
            "岂是匏瓜者，把行藏、悉付鸿濛。", 
            "且从头检校，想见迎公。", 
            "湖上千松。"
        ], 
        "title": "六州歌头 送辛稼轩", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "天地本无际，南北竟谁分。", 
            "楼前多景，中原一恨杳难论。", 
            "却似长江万里，忽有孤山两点，点破水晶盆。", 
            "为借鞭霆力，驱去附昆崙。", 
            "望淮阴，兵冶处，俨然存。", 
            "看来天意，止欠士雅与刘琨。", 
            "三拊当时顽石，唤醒隆中一老，细与酌芳尊。", 
            "孟夏正须雨，一洗北尘昏。"
        ], 
        "title": "水调歌头 其四 登甘露寺多景楼望淮有感", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "玉局仙人，轻帆万里，送入三吴。", 
            "怪一舟如叶，元无浊物，依然姑射，满载冰壶。", 
            "昔日文君，千言成诵，不识如今记得无。", 
            "新来也，喜都将分付，一颗骊珠。", 
            "向来田赋蠲输。", 
            "散多少、春风巴与渝。", 
            "算公家粗了，莼鲈而已，何妨西子，白发江湖。", 
            "印铸黄金，时来须佩，毕竟人生万卷书。", 
            "离情处，正秦淮岁晚，雪意模糊。"
        ], 
        "title": "沁园春 别陈总帅", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "渤澥东南界，西北倚昆崙。", 
            "当时推步，但知宇内有乾坤。", 
            "午夜风轮微转，驾我浮空泛景，一息过天垠。", 
            "俯视人间世，渺渺聚沤尘。", 
            "挽天吴，摩海若，吐还吞。", 
            "宁用计年，八十阳九又三阴。", 
            "要自白榆星外，直至黑流沙底，山与泽俱平。", 
            "不论初末度，一色界如银。"
        ], 
        "title": "水调歌头 其五 戊戍自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "休怪频年司钥，仙官长守仙宫。", 
            "东风未肯到凡红。", 
            "先舞云韶彩凤。", 
            "都是一团和气，故教上苑春浓。", 
            "群仙拍手过江东。", 
            "高唱紫芝新颂。"
        ], 
        "title": "步虚词/西江月 寿张门司", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "颇恨登临，浪自作、骚人愁语。", 
            "石城上、何须苦说，死袁生褚。", 
            "当日卧龙商略处，秦淮王气真何许。", 
            "与君来、萧瑟北风寒，黄云暮。", 
            "枕钟阜，湖玄武。", 
            "生此虎，真蹲踞。", 
            "看四山环合，休临江渚。", 
            "可笑唐人无意度，却言此虎凌波去。", 
            "君且住、明月为人来，潮生浦。"
        ], 
        "title": "满江红 其二 登石头城，归已月生", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "公有仙姿，苍松野鹤，落落昂昂。", 
            "论法主长生，仍须极贵，云台绛阙，都许尚羊。", 
            "更忆当年，而今时候，一念功名下帝旁。", 
            "天分付，使人间草木，尽有春香。", 
            "人知相法奇庞。", 
            "又那识、阴功事更长。", 
            "算毗陵荒政，江东风采，忠文典则，凛凛生光。", 
            "再岁秦淮，觚棱入梦，帷幄从来在庙堂。", 
            "公归去，好平心献替，人望时康。"
        ], 
        "title": "沁园春 其一 寿王运使", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "那用招秋，休言推暑，风自薰兮。", 
            "问谁解当初，识公来处，月明碧落，旆卷青霓。", 
            "千丈长松，起人生意，冻芋寒瓜空满畦。", 
            "还堪怪，怪诸公衮衮，我尚凭泥。", 
            "须教一举崔嵬。", 
            "算人世、功名各有梯。", 
            "更何须炼鼎，玄霜绛雪，只烦煮茗，水饼冰齑。", 
            "紫府多仙，招来满座，公自长生角亢齐。", 
            "何曾也，有玉麟行地，老凤梧栖。"
        ], 
        "title": "沁园春 其二 寿李通判", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "君有新词，何妨为我，时遣奚奴。", 
            "看此山大小，风流晋宋，眼中馀子，苦自侏儒。", 
            "九曲清溪，千枝杨柳，还记新条更有无。", 
            "春将好，欲从君商略，君意何如。", 
            "佳人玉佩琼琚。", 
            "更胸中、浇灌有诗书。", 
            "把古人行处，从头检点，今人说底，却不须渠。", 
            "更上石头，重登钟阜，画作金陵考古图。", 
            "频相见，怕薰风早晚，便隔天隅。"
        ], 
        "title": "沁园春 其三 谢刘小山频寄所作", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "最是元来，苦无风雨。", 
            "只恁匆匆归去。", 
            "看游丝、都不恨，恨秦淮新涨，向人东注。", 
            "醉里仙人，惜春曾赋。", 
            "却不解、留春且住。", 
            "问何人、留得住。", 
            "怕小山更有，碧芜春句。"
        ], 
        "title": "锦堂春/锦堂春慢 留春", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "消得雕栏，也不枉教，车马如狂。", 
            "怪元和一事，韩公子者，归来斫去，玉毁昆冈。", 
            "为解花嘲，朝来试看，采佩殷霞浥露香。", 
            "君休怪，算只缘太艳，俗障难降。", 
            "诗人未易平章。", 
            "向百卉、雕零独后装。", 
            "看洪炉大器，从来成晚，只须这著，也做花王。", 
            "况是月坡，花围一尺，压尽纷纷琐细芳。", 
            "还堪笑，笑龙钟老凤，方入都堂。"
        ], 
        "title": "沁园春 其四 庚午三月望日赋椿堂牡丹", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "日躔东井，正轮囷桂影，十分光洁。", 
            "火令方中符国运，天与非常英杰。", 
            "荦荦平生，眼空宇宙，绿发千寻雪。", 
            "笑谈一镇，单于底事心慑。", 
            "晚岁佛地功深，人间富贵，五湖烟水阔。", 
            "谁遣心期事左，须酬满、麒麟勋业。", 
            "又也何妨，长生仙箓，已在黄金阙。", 
            "中原恢拓，要公归任调燮。"
        ], 
        "title": "壶中天/念奴娇 寿丘枢密", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "试课阳坡，春后添栽，多少杉松。", 
            "正桃坞昼浓，云溪风软，从容延叩，太史丞公。", 
            "底事越人，见垣一壁，比过秦关遽失瞳。", 
            "江神吏，灵能脱罟，不发卫平蒙。", 
            "休言唐举无功。", 
            "更休笑、丘轲自厄穷。", 
            "算汨罗醒处，元来醉里，真敖假孟，毕竟谁封。", 
            "太史亡言，床头酿熟，人在晴岚杳霭中。", 
            "新堤路，喜樛枝鳞角，夭矫苍龙。"
        ], 
        "title": "沁园春 其五 读《史记》有感", 
        "type": "词", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "二子论秋夜，秋蛩是四邻。", 
            "叶黄狐下陇，灯暗鼠欺人。", 
            "借誉门多客，临危俗少亲。", 
            "平生刘正仲，于此见情真。"
        ], 
        "title": "八月二十八日与潘少白刘君英草酌耕养堂时刘正仲以求免役入城予亦为群小见厄者也", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "语石双蛩碎，鸣轩一叶锵。", 
            "黄花无旧客，白发又重阳。", 
            "日月双飞翼，乾坤几战场。", 
            "人生一百岁，不饮自堪伤。"
        ], 
        "title": "约诸友九日游东山", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山甫病归峡，僧言药有瘳。", 
            "自怜三岁长，多白几分头。", 
            "水鸟工吟夜，阴蛩苦话秋。", 
            "诗人多病疟，彊饭更何忧。"
        ], 
        "title": "山甫病中归峡作此问之", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "吴下吾游地，因君思又飘。", 
            "水花香外雨，沙鸟梦边潮。", 
            "载酒浮官舫，吟诗上驿桥。", 
            "三高祠下过，为赋楚辞招。"
        ], 
        "title": "送帅初游浙西", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "偃蹇不入俗，随春也作花。", 
            "高攀许樵子，轻扫落僧家。", 
            "功用虽非药，风标正似茶。", 
            "秋风收子食，辟谷胜胡麻。"
        ], 
        "title": "松花", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "凤栖塘上路，春草思悠悠。", 
            "绿树双黄鸟，青山一白头。", 
            "诗书自有厄，盗贼本非仇。", 
            "天道知难问，吾贫不肯忧。"
        ], 
        "title": "消忧", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "朅来谁主我，野寺得闲行。", 
            "借屋安书庋，就岩支饭铛。", 
            "山晴分雁转，水煖见鱼生。", 
            "无事人情好，相逢总笑迎。"
        ], 
        "title": "宿龟石寺", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "旧说龟为石，今知石化龟。", 
            "溪分剡溪秀，亭近镇亭遗。", 
            "沙鸟穿青樾，岩花覆碧漪。", 
            "逢僧如雅素，携看古廊碑。"
        ], 
        "title": "游龟石寺", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "一龟先过水，更有一龟寻。", 
            "鸟出石潭底，笋穿沙树心。", 
            "平桥连断岸，古佛坐乔林。", 
            "竹里何人住，时闻啸咏音。"
        ], 
        "title": "重游龟石寺", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "秋风万里清，客子最含情。", 
            "山路残星在，柴门野水鸣。", 
            "平田闻雁起，落月有人行。", 
            "破箧无书册，何须眼复明。"
        ], 
        "title": "晓凉", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "不忘西来意，开窗西复西。", 
            "柳悬鱼怒颊，蒲缚蟹团脐。", 
            "县近更传信，寺围钟到齐。", 
            "山翁出山处，放杖得新题。"
        ], 
        "title": "题汪日宾西楼附山甫达之", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "相怜不相见，不见自情亲。", 
            "野水僧无影，斜阳树半身。", 
            "懒蜂偷柏蜜，饥雀啄窗尘。", 
            "吟就怀人杳，书成访驿频。"
        ], 
        "title": "山窗即事思正仲有寄", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "昏眼迷烟雨，修眉隐树林。", 
            "杜鹃知夜半，蟋蟀俟秋音。", 
            "静悟平生事，閒思万古心。", 
            "嗟跎七十五，既往莫追寻。"
        ], 
        "title": "独坐遣兴", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "日暮空归里，时艰未到家。", 
            "稼收迁野鼠，柿熟乱慈鸦。", 
            "冬煖生芦笋，人閒对菊花。", 
            "亡书何处补，无用自咨嗟。"
        ], 
        "title": "十月初七日山中感兴", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山合风多急，江寒潮易残。", 
            "艰虞浑未息，漂泊若为安。", 
            "脱叶投沙井，吹花点石阑。", 
            "故园归梦切，雪潦几时乾。"
        ], 
        "title": "二月初二日山中感兴", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "星翁言我寿，更寿复何求。", 
            "老病花生眼，愁吟雪满头。", 
            "髀消经万险，面皱积千忧。", 
            "十载不看镜，今朝见自羞。"
        ], 
        "title": "赠星翁", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "坐睡吾知味，观书客更嘉。", 
            "柴门桑旧曲，石径笋新斜。", 
            "花饱蜂归国，巢成燕著家。", 
            "此中真有意，高柳两三鸦。"
        ], 
        "title": "春日与正仲坐山斋余隐几就睡既觉而正仲端坐诵书未已此意似更胜渊明卿且去之语也", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "生平慕睡乡，逃暑最为良。", 
            "渴爱煎茶响，饥闻煮粥香。", 
            "百年依白社，一枕熟黄粱。", 
            "童懒呼难动，贪眠到夕阳。"
        ], 
        "title": "昼睡", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "年凶人卖子，吾亦卖银瓶。", 
            "送老无留物，因贫总割情。", 
            "捐躯资我饱，覆斗饯君行。", 
            "正是花香日，凭谁细细倾。"
        ], 
        "title": "别银瓶", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "落叶秋江外，孤镫远树中。", 
            "片帆天上下，明月水西东。", 
            "岐渚潮来白，晴霞暝更红。", 
            "一尊临水驿，莫忘寄诗筒。"
        ], 
        "title": "临水送将归", 
        "type": "律诗", 
        "yun": "东"
    }, 
    {
        "author": "程洵", 
        "era": "宋", 
        "subtype": null, 
        "text": [
            "我卜我居，游息在兹。", 
            "有荣者木，日封殖之。", 
            "本根既固，发生以时。", 
            "我时倾瞻，中心慨而。", 
            "维人之生，孰本孰根。", 
            "惟皇降衷，天理具存。", 
            "是曰成性，道义之门。", 
            "钦斯承斯，大化以敦。", 
            "嗟彼世人，自安浅陋。", 
            "德不图新，恶或念旧。", 
            "有干惟禄，有觊惟富。", 
            "孰能毅然，不为利疚。", 
            "我怀师训，罔敢失坠。", 
            "匪道曷从，匪义曷畏。", 
            "圣门虽远，率焉以冀。", 
            "庶几疲驽，久亦告至。"
        ], 
        "title": "荣木和陶靖节韵", 
        "type": "四言诗", 
        "yun": null
    }, 
    {
        "author": "程洙", 
        "era": "宋", 
        "subtype": "五言律诗", 
        "text": [
            "长亭一樽酒，犹记别时斟。", 
            "碧草思前梦，黄花见此心。", 
            "关河秋北望，天地日西沈。", 
            "遥想山中桂，何人月下吟。"
        ], 
        "title": "秋晚怀友", 
        "type": "律诗", 
        "yun": "侵"
    }, 
    {
        "author": "程洙", 
        "era": "宋", 
        "subtype": "五言律诗", 
        "text": [
            "溪雨生流水，山晴出白云。", 
            "花来风逐逐，泥遣燕纷纷。", 
            "客路犹千里，春光已十分。", 
            "归从都下者，相遇说新闻。"
        ], 
        "title": "雨晴", 
        "type": "律诗", 
        "yun": "文"
    }, 
    {
        "author": "程洙", 
        "era": "宋", 
        "subtype": "七言律诗", 
        "text": [
            "先生富贵本无心，冰节从来照士林。", 
            "三载调元名愈重，七章告老意何深。", 
            "九重屡挽音形玉，一念难回归散金。", 
            "此是吾邦真伟事，清风万古孰追寻。"
        ], 
        "title": "奉送丞相讷斋程先生二首 其一", 
        "type": "律诗", 
        "yun": "侵"
    }, 
    {
        "author": "程洙", 
        "era": "宋", 
        "subtype": "七言律诗", 
        "text": [
            "公相胸中蕴识几，中和不假佩弦韦。", 
            "人心未免自强弱，公论何尝无是非。", 
            "岁到寒时知劲节，事当难处见圆机。", 
            "便须再出扶宗社，未许从容恋翠微。"
        ], 
        "title": "奉送丞相讷斋程先生二首 其二", 
        "type": "律诗", 
        "yun": "微"
    }, 
    {
        "author": "程垣", 
        "era": "宋", 
        "subtype": null, 
        "text": [
            "长安花如锦，不堪制郎衣。", 
            "拾得并州剪，剪花花忽飞。"
        ], 
        "title": "古乐府 其一", 
        "type": "乐府曲辞", 
        "yun": "微"
    }, 
    {
        "author": "程垣", 
        "era": "宋", 
        "subtype": null, 
        "text": [
            "清溪彩鸳鸯，野性不可驯。", 
            "君心空爱渠，渠无爱君心。"
        ], 
        "title": "古乐府 其二", 
        "type": "乐府曲辞", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "莫嫌秋后扇，明年还六月。", 
            "凄凉暂离别，恩情难断绝。"
        ], 
        "title": "古乐府 其三", 
        "type": "乐府曲辞", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "旧时心事，说著两眉羞。", 
            "长记得、凭肩游。", 
            "缃裙罗袜桃花岸，薄衫轻扇杏花楼。", 
            "几番行，几番醉，几番留。", 
            "也谁料、春风吹已断。", 
            "又谁料、朝云飞亦散。", 
            "天易老，恨难酬。", 
            "蜂儿不解知人苦，燕儿不解说人愁。", 
            "旧情怀，消不尽，几时休。"
        ], 
        "title": "最高楼", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "门掩垂杨，宝香度、翠帘重叠。", 
            "春寒在，罗衣初试，素肌犹怯。", 
            "薄霭笼花天欲暮，小风送角声初咽。", 
            "但独褰、幽幌悄无言，伤初别。", 
            "衣上雨，眉间月。", 
            "滴不尽，颦空切。", 
            "羡栖梁归燕，入帘双蝶。", 
            "愁绪多于花絮乱，柔肠过似丁香结。", 
            "问甚时、重理锦囊书，从头说。"
        ], 
        "title": "满江红 其一 忆别", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "金鸭懒薰香，向晚来春酲，一枕无绪。", 
            "浓绿涨瑶窗，东风外、吹尽乱红飞絮。", 
            "无言伫立，断肠惟有流莺语。", 
            "碧云欲暮。", 
            "空惆怅，韶华一时虚度。", 
            "追思旧日心情，记题叶西楼，吹花南浦。", 
            "老去觉欢疏，伤春恨，都付断云残雨。", 
            "黄昏院落，问谁犹在凭栏处。", 
            "可堪杜宇。", 
            "空只解声声，催他春去。"
        ], 
        "title": "南浦", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "水远山明，秋容淡、不禁摇落。", 
            "况正是、楼台高处，晚凉犹薄。", 
            "月在衣裳风在袖，冰生枕簟香生幕。", 
            "算四时、佳处是清秋，须行乐。", 
            "东篱下，西窗角。", 
            "寻旧菊，催新酌。", 
            "笑广平何事，对秋萧索。", 
            "摇叶声声深院宇，折荷寸寸闲池阁。", 
            "待归来、闲把木犀花，重薰却。"
        ], 
        "title": "满江红 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "娟娟霜月又侵门。", 
            "对黄昏。", 
            "怯黄昏。", 
            "愁把梅花，独自泛清尊。", 
            "酒又难禁花又恼，漏声远，一更更，总断魂。", 
            "断魂。", 
            "断魂。", 
            "不堪闻。", 
            "被半温。", 
            "香半温。", 
            "睡也睡也，睡不稳、谁与温存。", 
            "只有床前、红烛伴啼痕。", 
            "一夜无眠连晓角，人瘦也，比梅花，瘦几分。"
        ], 
        "title": "摊破江城子/江城梅花引", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "倩娇莺姹燕，说不尽、此时情。", 
            "正小院春阑，芳园昼锁，人去花零。", 
            "凭高试回望眼，奈遥山远水隔重云。", 
            "谁遣风狂雨横，便教无计留春。", 
            "谁知雁杳与鸿冥。", 
            "自难寄丁宁。", 
            "纵柳院颦深，桃门笑在，知属何人。", 
            "衣篝几回忘了，奈残香、犹有旧时熏。", 
            "空使风头卷絮，为他飘荡花城。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "问东君、既解遣花开，不合放花飞。", 
            "念春风枝上，一分花减，一半春归。", 
            "忍见千红万翠，容易涨桃溪。", 
            "花自随流水，无计追随。", 
            "不忍凭高南望，记旧时行处，芳意菲菲。", 
            "叹年来春减，花与故人非。", 
            "总使、梁园赋在，奈长卿、老去亦何为。", 
            "空搔首，乱云堆里，立尽斜晖。"
        ], 
        "title": "八声甘州", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "锦字亲裁，泪巾偷裛，细说旧时。", 
            "记笑桃门巷，妆窥宝靥，弄花庭前，香湿罗衣。", 
            "几度相随游冶去，任月细风尖犹未归。", 
            "多少事，有垂杨眼见，红烛心知。", 
            "如今事都过也，但赢得、双鬓成丝。", 
            "叹半妆红豆，相思有分，两分青镜，重合难期。", 
            "惆怅一春飞絮，梦悠飏教人分付谁。", 
            "销魂处，又梨花雨暗，半掩重扉。"
        ], 
        "title": "洞庭春色/沁园春", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "翠幕东风早。", 
            "兰窗梦，又被莺声惊觉。", 
            "起来空对，平阶弱絮，满庭芳草。", 
            "厌厌未忺怀抱。", 
            "记柳外、人家曾到。", 
            "凭画阑、那更春好花好，酒好人好。", 
            "春好尚恐阑珊，花好又怕，飘零难保。", 
            "直饶酒好□渑，未抵意中人好。", 
            "相逢尽拼醉倒。", 
            "况人与、才情未老。", 
            "又岂关、春去春来，花愁花恼。"
        ], 
        "title": "四代好/宴清都", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "夜来风雨匆匆，故园定是花无几。", 
            "愁多愁极，等闲孤负，一年芳意。", 
            "柳困花慵，杏青梅小，对人容易。", 
            "算好春长在，好花长见，元只是、人憔悴。", 
            "回首池南旧事。", 
            "恨星星、不堪重记。", 
            "如今但有，看花老眼，伤时清泪。", 
            "不怕逢花瘦，只愁怕、老来风味。", 
            "待繁红乱处，留云借月，也须拼醉。"
        ], 
        "title": "水龙吟", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "一春浑不见，那堪又是，花飞时节。", 
            "忍对危栏数曲，暮云千叠。", 
            "门外星星柳眼，看还似、当时风月。", 
            "愁万结。", 
            "凭谁为我，殷勤低说。", 
            "不是惯却春心，奈新燕传情，旧莺饶舌。", 
            "冷篆馀香，莫放等闲消歇。", 
            "纵使繁红褪尽，犹自有、荼蘼堪折。", 
            "魂梦切。", 
            "如今不奈，飞来蝴蝶。"
        ], 
        "title": "玉漏迟", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "桃花暖。", 
            "杨花乱。", 
            "可怜朱户春强半。", 
            "长记忆。", 
            "探芳日。", 
            "笑凭郎肩，殢红偎碧。", 
            "惜惜惜。", 
            "春宵短。", 
            "离肠断。", 
            "泪痕长向东风满。", 
            "凭青翼。", 
            "问消息。", 
            "花谢春归，几时来得。", 
            "忆忆忆。"
        ], 
        "title": "折红英/撷芳词", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "空山子规叫，月破黄昏冷。", 
            "帘幕风轻，绿暗红又尽。", 
            "自从别后，粉销香腻，一春成病。", 
            "那堪昼闲日永。", 
            "恨难整。", 
            "起来无语，绿萍破处池光净。", 
            "闷理残妆，照花独自怜瘦影。", 
            "睡来又怕，饮来越醉，醒来却闷。", 
            "看谁似我孤令。"
        ], 
        "title": "瑶阶草", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "睡起情无著。", 
            "晓雨尽，春寒弱。", 
            "酒盏飘零，几日顿疏行乐。", 
            "试数花枝，问此情何若。", 
            "为谁开，为谁落。", 
            "正愁却。", 
            "不是花情薄。", 
            "花元笑人萧索。", 
            "旧观千红，至今冷梦难托。", 
            "燕麦春风，更几人惊觉。", 
            "对花羞，为花恶。"
        ], 
        "title": "碧牡丹", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "南月惊乌，西风破雁，又是秋满平湖。", 
            "采莲人尽，寒色战菰蒲。", 
            "旧信江南好景，一万里、轻觅莼鲈。", 
            "谁知道，吴侬未识，蜀客已情孤。", 
            "凭高，增怅望，湘云尽处，都是平芜。", 
            "问故乡何日，重见吾庐。", 
            "纵有荷纫芰制，终不似、菊短篱疏。", 
            "归情远，三更雨梦，依旧绕庭梧。"
        ], 
        "title": "满庭芳 时在临安晚秋登临", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "秋风秋雨，正黄昏、供断一窗愁绝。", 
            "带减衣宽谁念我，难忍重城离别。", 
            "转枕褰帷，挑灯整被，总是相思切。", 
            "知他别后，负人多少风月。", 
            "不是怨极愁浓，只愁重见了，相思难说。", 
            "料得新来魂梦里，不管飞来蝴蝶。", 
            "排闷人间，寄愁天上，终有归时节。", 
            "如今无奈，乱云依旧千叠。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "断云低晚，轻烟带暝，风惊罗幕。", 
            "数点梅花，香倚雪窗摇落。", 
            "红炉对谑。", 
            "正酒面、琼酥初削。", 
            "云屏暖，不知门外，月寒风恶。", 
            "迤逦慵云半掠。", 
            "笑盈盈、闲弄宝筝弦索。", 
            "暖极生春，已向横波先觉。", 
            "花娇柳弱。", 
            "渐倚醉、要人搂著。", 
            "低告托。", 
            "早把被香熏却。"
        ], 
        "title": "雪狮儿", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "掩凄凉、黄昏庭院，角声何处呜咽。", 
            "矮窗曲屋风灯冷，还是苦寒时节。", 
            "凝伫切。", 
            "念翠被熏笼，夜夜成虚设。", 
            "倚阑愁绝。", 
            "听凤竹声中，犀影帐外，簌簌酿寒轻雪。", 
            "伤心处，却忆当年轻别。", 
            "梅花满院初发。", 
            "吹香弄蕊无人见，惟有暮云千叠。", 
            "情未彻。", 
            "又谁料而今，好梦分胡越。", 
            "不堪重说。", 
            "但记得当初，重门锁处，犹有夜深月。"
        ], 
        "title": "摸鱼儿", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "天与多才，不合更与，殢柳怜花情分。", 
            "甚总为才情，恼人方寸。", 
            "早是春残花褪。", 
            "也不料、一春都成病。", 
            "自失笑，因甚腰围半减，珠泪频揾。", 
            "难省。", 
            "也怨天、也自恨。", 
            "怎免千般思忖。", 
            "倩人说与，又却不忍。", 
            "拼了一生愁闷。", 
            "又只恐、愁多无人问。", 
            "到这里，天也怜人，看他稳也不稳。"
        ], 
        "title": "闺怨无闷", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "花拥鸳房。", 
            "记驼肩髻小，约鬓眉长。", 
            "轻身翻燕舞，低语转莺簧。", 
            "相见处，便难忘。", 
            "肯亲度瑶觞。", 
            "向夜阑，歌翻郢曲，带换韩香。", 
            "别来音信难将。", 
            "似云收楚峡，雨散巫阳。", 
            "相逢情有在，不语意难量。", 
            "些个事，断人肠。", 
            "怎禁得恓惶。", 
            "待与伊、移根换叶，试又何妨。"
        ], 
        "title": "意难忘", 
        "type": "词", 
        "yun": null
    }, 
    {
        "author": "程鸣凤", 
        "era": "宋", 
        "subtype": null, 
        "text": [
            "汉宫粉黛应无数，明妃却向毡城路。", 
            "自怜倾国不用金，翻被一生颜色误。", 
            "世间那有真妍媸，明妃马上休伤悲。", 
            "不信但看奇男子，多少尘埋未见知。"
        ], 
        "title": "明妃", 
        "type": "古风", 
        "yun": null
    }, 
    {
        "author": "程鸣凤", 
        "era": "宋", 
        "subtype": null, 
        "text": [
            "古来何物支乾坤，除四书外旁无门。", 
            "晦翁乘风游混沦，天宇扫扫浮云昏。", 
            "周程扶起周孔尊，只手闸断狂澜奔。", 
            "当时正气横八垠，犹尔不免遭群喧。", 
            "曾几何日班廷鸳，晓梦有栩枌榆村。", 
            "翁已仙去谁招魂，有亭渠渠波沄沄。", 
            "风烟苔径新屐痕，滕侯肯堂之弟昆。", 
            "溪山荏苒更寒暄，空馀碧树吟霜猿。", 
            "人间兴废谁能论，桑田可变海可翻。", 
            "翁之所恃无有焉，斯文不死道常存。"
        ], 
        "title": "晦庵亭", 
        "type": "古风", 
        "yun": "元"
    }, 
    {
        "author": "程鸣凤", 
        "era": "宋", 
        "subtype": null, 
        "text": [
            "银河底穿不可塞，一泻砰砰下空碧。", 
            "峰高云邃源荒茫，但见岩飞练千尺。", 
            "我来导之赴苍壑，流出凌江散天泽。", 
            "馀波直赴黄木湾，飓卷鳌翻浪花白。", 
            "竟从海若膏乾坤，岂但梅边沃甘液。"
        ], 
        "title": "杨历岩", 
        "type": "古风", 
        "yun": "陌"
    }, 
    {
        "author": "程垣", 
        "era": "宋", 
        "subtype": null, 
        "text": [
            "一气自盘礴，万物自倏忽。", 
            "盘礴运高厚，倏忽祝生没。", 
            "高厚固冥冥，生没亦汩汩。", 
            "愿言握金镜，以祛我之惑。"
        ], 
        "title": "探赜 其一", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "庄周一妄诞，丘明一浮夸。", 
            "两都绣春英，三京组朝霞。", 
            "楚骚哀灵均，鵩赋凄长沙。", 
            "律以素王经，春蛙与寒鸦。"
        ], 
        "title": "探赜 其二", 
        "type": "古风", 
        "yun": "麻"
    }, 
    {
        "author": "程垣", 
        "era": "宋", 
        "subtype": null, 
        "text": [
            "抛抛机中梭，婉婉机中淑。", 
            "兰膏媚鬓蝉，笋纤润红玉。", 
            "织成锦绣段，光耀绮霞幅。", 
            "世无黄钟尺，何以制华服。"
        ], 
        "title": "杂兴 其一", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "青青琅玕竹，节直中心虚。", 
            "风月与相忘，雪霜不能欺。", 
            "斸之献良工，堪葺黄金舆。", 
            "悲哉渭水滨，空抱岁寒姿。"
        ], 
        "title": "杂兴 其二", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "南山有孤松，夭矫苍龙质。", 
            "亭亭耸华盖，清风自永日。", 
            "珍重栋梁材，甘心跧崖石。", 
            "梓匠持规矩，大器匪易得。"
        ], 
        "title": "杂兴 其三", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "深溪藏毒蛟，樵家冰灶口。", 
            "结侣腰弯刀，破衲补更厚。", 
            "持担俯清流，勇往不回首。", 
            "褰裳望青采，岂暇寻枯朽。"
        ], 
        "title": "樵家", 
        "type": "古风", 
        "yun": "有"
    }, 
    {
        "author": "程垣", 
        "era": "宋", 
        "subtype": null, 
        "text": [
            "苍苍双鬓银，矍铄不惮勤。", 
            "背曲行步迟，徐徐溪水滨。", 
            "群儿喧南山，踏起南山尘。", 
            "翁跣负薪回，换得一壶春。"
        ], 
        "title": "樵叟", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "头蓬面萎黄，身轻步忽逮。", 
            "方斫柴薪回，又带刀斧去。", 
            "戏笑茅根掘，时暂松根踞。", 
            "间道后山归，人寻不知处。"
        ], 
        "title": "樵子", 
        "type": "古风", 
        "yun": null
    }, 
    {
        "author": "程垣", 
        "era": "宋", 
        "subtype": null, 
        "text": [
            "扪萝登峻坂，不避岚霾冒。", 
            "拔茅过山䧆，壮者为前导。", 
            "阴湿留步迹，叶滑无人扫。", 
            "谁言此地幽，亦有春风到。"
        ], 
        "title": "樵径", 
        "type": "古风", 
        "yun": "号"
    }, 
    {
        "author": "程垣", 
        "era": "宋", 
        "subtype": null, 
        "text": [
            "樵夫识雨候，风起装樵归。", 
            "只顾担重轻，无心问是非。", 
            "才观六鹢退，随知少女机。", 
            "同行采樵人，先后不相违。"
        ], 
        "title": "樵风", 
        "type": "古风", 
        "yun": "微"
    }, 
    {
        "author": "程垣", 
        "era": "宋", 
        "subtype": "七言律诗", 
        "text": [
            "溪桥架木度人行，人影溪中步步生。", 
            "真水真山皆旧识，时来时去几关情。", 
            "鱼惊鸥立无闲意，鸟逐蝉飞有遁声。", 
            "暂止笋舆生仆力，可人时至午风清。"
        ], 
        "title": "夏日下闻溪渡", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": null, 
        "text": [
            "十里五里聊幽寻，远山近山相对阴。", 
            "烟云变态晚逾好，竹树葱苍秋未深。", 
            "故人见我喜欲舞，倚杖共看鸦投林。", 
            "呼儿秉烛语清夜，烱烱君应识此心。"
        ], 
        "title": "张允迪出示方清老诗用韵简之", 
        "type": "古风", 
        "yun": "侵"
    }, 
    {
        "author": "程洵", 
        "era": "宋", 
        "subtype": null, 
        "text": [
            "十年来往黄瓜路，冒日冲风凌雨雾。", 
            "今朝短策又披云，一笑成诗复悽楚。", 
            "我行对镜并浮鳙，欲攀星斗摩苍穹。", 
            "黄瓜虽小亦其亚，领略鳞鳞千万峰。"
        ], 
        "title": "度黄瓜岭", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "芒鞋却走荒山道，始觉在家贫亦好。", 
            "归来对月思故人，寂寞柴门迹如扫。", 
            "故人遗我新诗章，反覆幽怀欲倾倒。", 
            "恍如明月坠我室，烱烱清光满怀抱。", 
            "祗今秋稼已如云，饱意可缓忧心捣。", 
            "泼醅酒熟君不来，远思绵绵满秋草。"
        ], 
        "title": "次方唐卿对月见寄", 
        "type": "古风", 
        "yun": "皓"
    }, 
    {
        "author": "程洵", 
        "era": "宋", 
        "subtype": null, 
        "text": [
            "君不见商山昔有庞眉叟，道德高风耸山斗。", 
            "茹芝岁久得长年，身与此山俱不朽。", 
            "张公道与此老同，失身偶坠世网中。", 
            "却从神武挂簪绂，林泉岁晚殊从容。", 
            "寿宫谁遣芝生柱，三秀煌煌照庭宇。", 
            "平生心地只天知，天遣芝为灵府助。", 
            "商山之老长茹芝，公虽不茹亦不疑。", 
            "商山南山两不朽，公寿定应山与齐。"
        ], 
        "title": "张衡山南山瑞芝", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "结庐在溪上，触目皆可娱。", 
            "嗟予亦何为，悠悠事征途。", 
            "乡闾驾言归，计日抵旧庐。", 
            "春风百花老，绕屋桑柘疏。", 
            "念无肯来人，门庭日荒芜。", 
            "之子独有期，犹以雨意拘。", 
            "人生感离合，恶怀固难舒。", 
            "寄言我怀人，念我当焉如。"
        ], 
        "title": "伯羽许见过雨不果", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "连山翳寒云，孤松秀巍岭。", 
            "松吟石漱水，山露髻撑顶。", 
            "我行亦何事，岁晏苦凄冷。", 
            "频有同心人，哦诗味隽永。"
        ], 
        "title": "度凤凰岭次董叔重韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "侧看初成峰，横看复成岭。", 
            "何年古仙人，飞步缓绝顶。", 
            "至今两髻丫，缥缈烟霞冷。", 
            "安步蹑荒遐，长啸清夜永。"
        ], 
        "title": "丫头岩用前韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "风雪武夷溪，乍阿还复岭。", 
            "依依鸦共林，片片云摩顶。", 
            "山中有高士，纸帐梅花冷。", 
            "相期从此翁，晤语冬夜永。"
        ], 
        "title": "用前韵入闽", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "人皆乐夷涂，而惮陟崖岭。", 
            "不折彭泽腰，即摩墨氏顶。", 
            "谁能如此翁，独卧沧波冷。", 
            "寂寞诗书林，优游岁年永。"
        ], 
        "title": "用前韵怀兄晦翁", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "山行已凄迷，而况步脩岭。", 
            "飞仙不可见，谁复抚我顶。", 
            "怀人云峤长，倦憩石磴冷。", 
            "樵斧忽丁丁，弥觉清昼永。"
        ], 
        "title": "同正思叔重发潭溪度梅岭用前韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "积潦卷洪落，秋容媚郊坰。", 
            "登高望长陌，念君将有行。", 
            "君生盛德后，家世多簪缨。", 
            "尚书望最重，当代推名卿。", 
            "几年卧东山，属望劳苍生。", 
            "天亦阴相之，芝兰满阶庭。", 
            "君子尤可人，少日负俊声。", 
            "曼倩聊玩世，子真岂求名。", 
            "一官姑自慰，三岁俄终更。", 
            "我从韩溪来，挽袂仍班荆。", 
            "殷勤故旧意，丁宁离别情。", 
            "圣门虽高远，心地当恢宏。", 
            "笃敬己可克，致知义方精。", 
            "造次勤钻仰，从容自规绳。", 
            "他时立朝右，风节弥坚贞。", 
            "江湖秋多风，归途眼增明。", 
            "引首看高举，毋辞事遐征。"
        ], 
        "title": "汪节夫解官东归赋此赠行", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "昨日苦暖今日寒，树头淅淅风声乾。", 
            "舟师祭罢喜风便，呼儿理楫高挂帆。", 
            "孤舟一叶去如舞，白浪翻空作飞雨。", 
            "尔曹醉胆何大耶，胡不江云占炮车。"
        ], 
        "title": "初发豫章", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "江涵寒月明，人掩孤篷卧。", 
            "萧萧木末风，惊我幽梦破。", 
            "心闲万念寂，枕稳千波妥。", 
            "时闻掠水声，知有鱼舠过。"
        ], 
        "title": "夜泊华家埠", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "昔闻潇湘好，今作潇湘游。", 
            "雨馀万籁息，夷犹任轻舟。", 
            "黯黯云幕垂，漂漂浪花浮。", 
            "故人在何许，怅望心悠悠。"
        ], 
        "title": "初泛湘江", 
        "type": "古风", 
        "yun": "尤"
    }, 
    {
        "author": "程洵", 
        "era": "宋", 
        "subtype": null, 
        "text": [
            "往年予□祁山丞，坐上屡闻君姓名。", 
            "那知流落天一角，一笑共挹湘江清。", 
            "地绵赋急员羞具，黄龚遐轨空驰溯。", 
            "催科抚字两勤劳，古道羡君今独步。", 
            "耒阳之水化理濡，耒阳之人何于于。", 
            "疏梧细柳白日净，唯有声气与君俱。", 
            "君今快展摩天翮，会看赤手扶羲御。", 
            "烟波渺渺正愁予，万里潇湘未归去。", 
            "河阳当日桃花红，主人好客樽不空。", 
            "相逢倘问衡阳簿，为说年来惟悴容。"
        ], 
        "title": "送陈求仁还永嘉兼寄刘孝移", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "秋日晒古城，秋风来水乡。", 
            "临流送归客，离思飞云扬。", 
            "银液深蘸甲，金钗俨分行。", 
            "祖行礼虽微，善颂意则良。", 
            "破涕忽成笑，欲语旋复忘。", 
            "若人工涉世，止沸非扬汤。", 
            "俛首是非海，如居清净坊。", 
            "一朝脱屣去，翩如雁随阳。", 
            "三折仅存臂，九回无复肠。", 
            "所欣返全璧，讵复忧焚冈。", 
            "我本山林人，才非锥处囊。", 
            "偶然踏朝市，包以冠与裳。", 
            "谁吹邹子律，自分冰氏凉。", 
            "馀习但文字，残星弄微芒。", 
            "来时岸柳绿，倏见秋叶黄。", 
            "何当首归途，解此名利缰。", 
            "湖山足佳处，与君共徜徉。"
        ], 
        "title": "次韵赵祖德送李衡阳有感", 
        "type": "古风", 
        "yun": "阳"
    }, 
    {
        "author": "程洵", 
        "era": "宋", 
        "subtype": null, 
        "text": [
            "少年诵公诗，讽咏忘日夕。", 
            "晚为湖外游，适有耒阳役。", 
            "仙人梅子真，邀我连辔策。", 
            "苍山环古城，幽路转石壁。", 
            "丛祠隐木末，古冢累道侧。", 
            "衣冠尚唐制，金石存古刻。", 
            "缅怀天宝年，纲纪丝棼剧。", 
            "肃代虽中兴，安史互攘贼。", 
            "风云暗宇宙，蛇豕莽区域。", 
            "生灵困鱼烂，廊庙鄙肉食。", 
            "崎岖兵戎閒，公亦屡颠踣。", 
            "时危孰与持，忠愤气弥激。", 
            "烱烱心怀丹，萧萧发垂白。", 
            "兴来谩吟哦，赋罢还叹息。", 
            "区区杞人忧，此意谁复测。", 
            "至今杜陵编，义与风雅敌。", 
            "人亡遗像在，庙古炉香寂。", 
            "庭花日日红，阶草年年碧。", 
            "公身不可见，公心犹可识。", 
            "惟馀耒阳流，与君共无极。"
        ], 
        "title": "谒杜子美祠", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "泉以沙故浑，草以风故靡。", 
            "谁能表独出，屹若柱立砥。", 
            "先生抱懿德，取喻当奚以。", 
            "孤高衡岳松，清润湘江水。"
        ], 
        "title": "潘提刑生日四首用以介眉寿为韵 其一", 
        "type": "古风", 
        "yun": "纸"
    }, 
    {
        "author": "程洵", 
        "era": "宋", 
        "subtype": null, 
        "text": [
            "华堂敞千楹，居者嫌陋隘。", 
            "安知圜扉中，虮虱生杻械。", 
            "先生虑囚时，矜测逮鲜介。", 
            "此心即天心，不为门闾大。"
        ], 
        "title": "潘提刑生日四首用以介眉寿为韵 其二", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "天心本广大，有外宁合之。", 
            "咄哉吝骄者，妄自分町畦。", 
            "先生克己学，不起一念私。", 
            "斯道愈光新，渠用夸扬眉。"
        ], 
        "title": "潘提刑生日四首用以介眉寿为韵 其三", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "贤者必得贵，仁者必得寿。", 
            "天人何閒然，如契钥相受。", 
            "先生迈种德，无觊报自厚。", 
            "应笑昌黎翁，区区说南斗。"
        ], 
        "title": "潘提刑生日四首用以介眉寿为韵 其四", 
        "type": "古风", 
        "yun": "有"
    }, 
    {
        "author": "程洵", 
        "era": "宋", 
        "subtype": null, 
        "text": [
            "南州风气殊，二月若中夏。", 
            "我从耒江来，无地税征驾。", 
            "萦纡蹑藓径，问讯得精舍。", 
            "石崖屹傍起，峭壁俨难跨。", 
            "嵌岩忽中閒，宛宛如覆瓦。", 
            "日光何处来，返照幽以雅。", 
            "狮猊骋其勇，踞坐颐颊哆。", 
            "欲为河东吼，解使百兽哑。", 
            "应是山灵护，岂容俗人假。", 
            "兹游真胜绝，欲去重嗟咤。", 
            "老僧劝少留，秉烛语清夜。", 
            "那知岩伏情，眺玩不可舍。", 
            "他年倘复来，陈迹犹可藉。", 
            "岩前有隙地，分我茅一把。"
        ], 
        "title": "游狮子岩", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "六合尘昏谁汛扫，秦王功业成横草。", 
            "后裔居安不虑危，欲向温柔乡里老。", 
            "渔阳金鼓动地来，羯胡本非刘石才。", 
            "若为二十四郡守，如振槁叶弹浮埃。", 
            "皇天悔祸见星纪，太白入月胡当死。", 
            "英英李郭为时生，济世何须识丁字。", 
            "祅灾已去瑞庆来，何人大笔书丹崖。", 
            "南□犹自颂声作，中天想见氛祲开。", 
            "遗文三复堪悲慨，兴废浑如目前在。", 
            "咄哉误国高将军，犹叹两京作斤卖。"
        ], 
        "title": "游浯溪用张宛邱韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": "五言绝句", 
        "text": [
            "先生耕道时，万卷皆其具。", 
            "岁晚德已丰，万卷犹如故。"
        ], 
        "title": "刘寺簿所居五咏 其一 墨庄", 
        "type": "绝句", 
        "yun": "遇"
    }, 
    {
        "author": "程洵", 
        "era": "宋", 
        "subtype": "五言绝句", 
        "text": [
            "理甓完新甃，披沙挹旧清。", 
            "一瓢遗味在，隽永若为名。"
        ], 
        "title": "刘寺簿所居五咏 其二 洌轩", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "五言绝句", 
        "text": [
            "氛埃痛扫溉，邻里谢将迎。", 
            "默坐无馀念，欣欣物自荣。"
        ], 
        "title": "刘寺簿所居五咏 其三 静春堂", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "五言绝句", 
        "text": [
            "万变本六画，六画来何从。", 
            "此理须玩索，明窗露未浓。"
        ], 
        "title": "刘寺簿所居五咏 其四 玩易斋", 
        "type": "绝句", 
        "yun": "冬"
    }, 
    {
        "author": "程洵", 
        "era": "宋", 
        "subtype": "五言绝句", 
        "text": [
            "食藕痊沈痾，制荷被吾体。", 
            "未如对芳华，幽贞似君子。"
        ], 
        "title": "刘寺簿所居五咏 其五 君子亭", 
        "type": "绝句", 
        "yun": null
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "偶作郊原十里行，萧萧入袂晚风清。", 
            "夕阳疏树无佳处，只有残鸦自在鸣。"
        ], 
        "title": "兆察道中", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "清透虚檐冷侵空，下弦祝罢且从容。", 
            "是中自有一天地，何必更登天柱峰。"
        ], 
        "title": "杨日新辟书室以月壶榜之求诗 其一", 
        "type": "绝句", 
        "yun": "冬"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "此郎表里久融明，胸次悠然冰玉清。", 
            "虚室如今已生白，不随晦望有亏盈。"
        ], 
        "title": "杨日新辟书室以月壶榜之求诗 其二", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "龟形鹤骨旧精神，见了春容几度新。", 
            "却笑当年梁秘监，更将多少较前人。"
        ], 
        "title": "张巨川为父庆八十二邀予与坐作诗寿之 其一", 
        "type": "绝句", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "官为秦世柱下史，生忆尧时丙子年。", 
            "家世从前多寿骨，侯封不必羡神仙。"
        ], 
        "title": "张巨川为父庆八十二邀予与坐作诗寿之 其二", 
        "type": "绝句", 
        "yun": "先"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "交游半作抟沙散，不见周郎亦四春。", 
            "邂逅相逢无一事，依然都似旧时贫。"
        ], 
        "title": "示伯羽 其一", 
        "type": "绝句", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "偃蹇我如蛙伏井，飘零君似鹊寻枝。", 
            "回头十二年前事，一笑那能似彼时。"
        ], 
        "title": "示伯羽 其二", 
        "type": "绝句", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "无钱薄酒自难赊，笑解尘衣到酒家。", 
            "只欠道人殷七七，鹤林重发杜鹃花。"
        ], 
        "title": "次唐卿九日", 
        "type": "绝句", 
        "yun": "麻"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "门无去马与来车，终日尘编自展舒。", 
            "笑抚蒲团时有会，古人于我未全疏。"
        ], 
        "title": "雨中书事 其一", 
        "type": "绝句", 
        "yun": "鱼"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "经邱久已罢巾车，寄傲南窗意自舒。", 
            "一炷妙香清万虑，芭蕉叶上雨疏疏。"
        ], 
        "title": "雨中书事 其二", 
        "type": "绝句", 
        "yun": "鱼"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "邂逅京华忆昔时，匆匆长恨遽暌离。", 
            "重来只有声音在，两鬓萧萧各欲丝。"
        ], 
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别 其一", 
        "type": "绝句", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "与君南北昧平生，倾盖论心若弟兄。", 
            "长笑区区市朝客，白头重欲定交情。"
        ], 
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别 其二", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "鼻祖功名冠有隋，耳孙笔力近京西。", 
            "鹅城勿作潜深计，雁塔行看高处题。"
        ], 
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别 其三", 
        "type": "绝句", 
        "yun": "齐"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "人去空山锁碧云，纸窗竹屋尚明深。", 
            "苍珉遗刻烦多寄，慰我平生敬慕心。"
        ], 
        "title": "予甲戌岁与惠州麦少韩始相会于都下后十九年复会焉今又六年而少韩见予益勤将东归为诗四章以别 其四", 
        "type": "绝句", 
        "yun": "侵"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "解事东皇自有期，今年春较去年迟。", 
            "未教红著桃开脸，先放青还柳作眉。"
        ], 
        "title": "次韵张顺之春日杂诗 其一", 
        "type": "绝句", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "春来何物不熙熙，川泳云飞各自奇。", 
            "趁队鱼儿如得意，窥人燕子似相欺。"
        ], 
        "title": "次韵张顺之春日杂诗 其二", 
        "type": "绝句", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "闲斋人静日方中，想见先生睡思浓。", 
            "只么赏情殊有味，趁衙杂沓任黄蜂。"
        ], 
        "title": "次韵张顺之春日杂诗 其三", 
        "type": "绝句", 
        "yun": "冬"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "烱烱朝曦暖意回，迟迟午景气佳哉。", 
            "柳阴才逐斜阳去，花影还随皓月来。"
        ], 
        "title": "次韵张顺之春日杂诗 其四", 
        "type": "绝句", 
        "yun": "灰"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "沈水烧残日未西，旧书读罢卷重披。", 
            "傍人欲识闲中趣，看取先生宴坐时。"
        ], 
        "title": "次韵张顺之春日杂诗 其五", 
        "type": "绝句", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "茅舍疏篱古道傍，一枝的皪为谁芳。", 
            "壶中春色从来别，冷落全胜白玉堂。"
        ], 
        "title": "道傍人家瓶梅正思命赋诗", 
        "type": "绝句", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "烟翠空濛扑远林，氛埃那复犯灵襟。", 
            "归程不恨风霜恶，自有梅花识此心。"
        ], 
        "title": "铅山道中次叔重韵", 
        "type": "绝句", 
        "yun": "侵"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "按行又复到江干，近水遥山照眼寒。", 
            "从此潇湘在胸次，不须更向画图看。"
        ], 
        "title": "湘岸道中", 
        "type": "绝句", 
        "yun": "寒"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "万顷澄澜碧玉宽，笑乘一叶自轻安。", 
            "绿蓑从此关心事，待向烟林乞钓竿。"
        ], 
        "title": "渡湘江", 
        "type": "绝句", 
        "yun": "寒"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "向来过此日流金，今日重来雪满林。", 
            "轻弃箪瓢贪斗粟，区区奔走愧初心。"
        ], 
        "title": "白竹桥", 
        "type": "绝句", 
        "yun": "侵"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "溪名偶与故乡同，恍觉家山在眼中。", 
            "定自今宵更愁绝，又飞清梦过江东。"
        ], 
        "title": "寒溪", 
        "type": "绝句", 
        "yun": "东"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "沙木桥头野老家，又来㢮檐酌流霞。", 
            "坐中只欠当时客，欲寄南枝一两花。"
        ], 
        "title": "过沙木桥怀赵公南", 
        "type": "绝句", 
        "yun": "麻"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "人物本来同一原，于何却作两般看。", 
            "祇应气质生时异，差别从兹有万端。"
        ], 
        "title": "道傍见牛舐犊有感", 
        "type": "绝句", 
        "yun": "寒"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "柏山高卧有馀清，我坐高安似冻蝇。", 
            "却喜明朝添伟观，峨峨千里踏层冰。"
        ], 
        "title": "泊高安市上夜雪", 
        "type": "绝句", 
        "yun": "蒸"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "急桨轻舟下碧澜，归心切切陇头鹃。", 
            "人生石火光中住，又向湖南过一年。"
        ], 
        "title": "三月九日祁阳舟中闻鹃忆去年此日到衡阳有感", 
        "type": "绝句", 
        "yun": "先"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "黄尘车马去如流，名利劳人死不休。", 
            "心远地偏何处是，小斋丛竹媚深幽。"
        ], 
        "title": "王守仁竹斋 其一", 
        "type": "绝句", 
        "yun": "尤"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "月度寒光影瘦疏，风传清籁韵虚徐。", 
            "幽人宴坐蒲团稳，读罢儒书读佛书。"
        ], 
        "title": "王守仁竹斋 其二", 
        "type": "绝句", 
        "yun": "鱼"
    }, 
    {
        "author": "程洵", 
        "era": "宋", 
        "subtype": "五言律诗", 
        "text": [
            "牛羊久已下，行李尚匆匆。", 
            "天挂新蟾白，山连野烧红。", 
            "问途愁店远，沽酒叹囊空。", 
            "犹喜家山近，篮舆晓又东。"
        ], 
        "title": "浏口山岩", 
        "type": "律诗", 
        "yun": "东"
    }, 
    {
        "author": "程洵", 
        "era": "宋", 
        "subtype": "五言律诗", 
        "text": [
            "同途欣得友，欲别惜分襟。", 
            "去路无多远，离觞不厌深。", 
            "游鳞寻旧壑，倦翼带归音。", 
            "有底凄凉甚，风霜搅客心。"
        ], 
        "title": "和正思赠别", 
        "type": "律诗", 
        "yun": "侵"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "君家江西我江东，相望虽远声气同。", 
            "一行作吏湖湘上，数面成亲谈笑中。", 
            "君思松竹行色动，我困簿领蜚尘蒙。", 
            "他时登高倘有赋，莫望江头回雁峰。"
        ], 
        "title": "送杨文父还醴陵", 
        "type": "律诗", 
        "yun": null
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "没膝春泥未易过，华堂咫尺隔关河。", 
            "精神闻说年来健，岁月从渠老去多。", 
            "闹里渐应排世事，静中正好养天和。", 
            "祝君寿骨如张果，莫惜频倾金叵罗。"
        ], 
        "title": "张公成生日", 
        "type": "律诗", 
        "yun": "歌"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "落木萧萧岁已深，天教梅蕊独争新。", 
            "一枝岭上方传恨，千树江头忽暗春。", 
            "会与霜筠矜节概，不同风柳斗腰身。", 
            "罗浮当日醉眠起，斗转参横谁与邻。"
        ], 
        "title": "梅花", 
        "type": "律诗", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "道人别我三年久，丘壑胸中趣益真。", 
            "更与风流能赋客，来寻憔悴负痾人。", 
            "明窗辨药分寒燥，清夜吟诗动鬼神。", 
            "促膝方欢又分袂，别愁还与月痕新。"
        ], 
        "title": "赠刘道人兼送何蕃秀才东归", 
        "type": "律诗", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "宴居仙伯已骑鲸，犹子东来尚典刑。", 
            "才气逼人春盎盎，交情阅世柏青青。", 
            "昨朝方对圣贤酒，今日又寻长短亭。", 
            "归路不妨携古锦，萱丛菖叶正芳馨。"
        ], 
        "title": "送张子有彦实舍人之侄", 
        "type": "律诗", 
        "yun": "青"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "武林仓卒指归程，千里脩途偶并行。", 
            "云散风流当日事，山长水远此时情。", 
            "栖迟顾我犹藏拙，邂逅烦君尚寄声。", 
            "尺素聊凭西去雁，梦魂今夜绕江城。"
        ], 
        "title": "寄朱德芳", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "积雨初收四望新，颓云淡日弄晴阴。", 
            "故园百里梦不到，杜宇一声春又深。", 
            "宿蝶乱红浑满地，藏鸦新绿已成林。", 
            "客中情味君休问，庄舄无聊但越吟。"
        ], 
        "title": "久雨初霁示友", 
        "type": "律诗", 
        "yun": "侵"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "客思到秋如乱麻，每逢佳节倍思家。", 
            "黄花只作去年好，绿鬓自嫌今岁华。", 
            "千里有情犹共月，一樽无事且倾霞。", 
            "闲来甘露堂前坐，老柳条条噪暮鸦。"
        ], 
        "title": "祈（当作祁）山九日", 
        "type": "律诗", 
        "yun": "麻"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "平生发兴在林邱，况复追随长者游。", 
            "路入乱山青未了，秧分野水绿初稠。", 
            "剧谈已有亲朋乐，小憩仍逢寺宇幽。", 
            "满座春风与和气，对公无地可言愁。"
        ], 
        "title": "陪晦庵尊兄山行小憩龙居院", 
        "type": "律诗", 
        "yun": "尤"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "骑气居然两月留，胜游不减舞雩游。", 
            "道同顿觉语易契，意合不知情自稠。", 
            "□□还惊千里远，著鞭又踏万山幽。", 
            "恨无力挽天河水，为我临歧洗别愁。"
        ], 
        "title": "用韵送蔡季通还建安", 
        "type": "律诗", 
        "yun": "尤"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "敲窗打叶不胜繁，洗尽黄尘万里昏。", 
            "便有清风生远树，祇牵孤梦绕归村。", 
            "新粳想见黄堆野，老柳犹能绿映门。", 
            "自笑年来诗事废，得君强韵缩肩跟。"
        ], 
        "title": "次韵喜雨", 
        "type": "律诗", 
        "yun": "元"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "踏遍危途兴已阑，倦飞幽鸟故知还。", 
            "手开高士蓬蒿径，坐对先生苜蓿盘。", 
            "□□揶揄遭点鬼，却羞矍铄据征鞍。", 
            "侯封到底输千首，圆美当□似弹丸。"
        ], 
        "title": "寄张顺之", 
        "type": "律诗", 
        "yun": null
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "梅子垂垂雨复晴，田歌初报罢春耕。", 
            "敲门忽有诗筒至，入手悬知句法精。", 
            "应聘申公何日去，草玄扬子几时成。", 
            "知君不乐杯中物，事业端期身后名。"
        ], 
        "title": "次韵顺之见寄", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "此夕清光本自多，不劳玉斧更砻磨。", 
            "祇应云物偶如此，未惬诗情可奈何。", 
            "喜见一轮还旧观，遥知千斛费明河。", 
            "先生赏罢浑无事，古井依然湛不波。"
        ], 
        "title": "中秋夜久方见月", 
        "type": "律诗", 
        "yun": "歌"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "月窟移来几换星，幽人何处得繁英。", 
            "行寻十里不知远，归傍一窗相对清。", 
            "未与□兄较标格，且邀松友定交情。", 
            "岁寒正尔团霜露，尚有苍苍照眼明。"
        ], 
        "title": "次韵杨日新出郊寻桂乃有送者", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "登高不惜蹑凌兢，乐此佳辰古所名。", 
            "白堕从今无远寄，黄花依旧弄秋荣。", 
            "霜凋万木天地肃，水落百川波浪平。", 
            "更喜晚来风力软，恋头破帽亦多情。"
        ], 
        "title": "次韵日新九日书事", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "田如累级登高堂，石如金华卧群羊。", 
            "上梅下梅山路恶，大将小将溪流长。", 
            "振衣欲度分水岭，回首尚忆杨家庄。", 
            "折花恨不逢驿使，为寄一枝还紫阳。"
        ], 
        "title": "崇安道中", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "相与振衣千仞冈，浩歌莫惜邱徜徉。", 
            "风来闽徼不知远，山接吴天如许长。", 
            "裘敝且将云作氅，囊羞犹可墨如庄。", 
            "眼明更向西南望，依约家林傍夕阳。"
        ], 
        "title": "过分水岭", 
        "type": "律诗", 
        "yun": "阳"
    }, 
    {
        "author": "程珌", 
        "era": "宋", 
        "subtype": null, 
        "text": [
            "旬雨埋青冥，今晨浴新阳。", 
            "老红堕万劫，稚绿罗千行。", 
            "叶碎青槐古，条净紫薇香。", 
            "去岁护筼筜，今年已苍筤。", 
            "翩翻鹊引雏，伊优雀绕墙。", 
            "有象咸熙愉，对时多慨慷。", 
            "门外车马喧，省中日月长。", 
            "要之非大快，大快在沧浪。", 
            "沧浪兴何穷，风帆十丈樯。", 
            "明日酌严君，浮丘蔚南翔。", 
            "快马抹青山，恍入万松庄。", 
            "山中多老人，雪巅更眉庞。", 
            "持酒相劳苦，儿童纷迎将。", 
            "小卧听雪坞，徐步堆云乡。", 
            "玉界梅万本，烟海杉千章。", 
            "三峡桃源浪，九夏冰岩霜。", 
            "危桥跨长虹，曲水飞轻觞。", 
            "两日足可周，百年事难量。", 
            "送客出松关，壮楗设门旁。", 
            "挥手谢世人，从今永相忘。"
        ], 
        "title": "三月十八锁试童子侍其行卷萧然无事成二十韵谩呈同省", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "外物不足恃，翻覆百年间。", 
            "唯有万卷书，可以解我颜。", 
            "男儿贵立志，达人得大观。", 
            "百川日夜流，与海会波澜。", 
            "丘陵安于卑，宁复望太山。", 
            "方当少年时，发齿未凋残。", 
            "圣贤户庭阔，人人可跻攀。", 
            "谨勿随馀子，碌碌走丘樊。"
        ], 
        "title": "勉子侄", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "去年何明正，有女方笄年。", 
            "母病偕幼弟，奉佛祈病蠲。", 
            "既蠲未全已，剖肝代兰荃。", 
            "今年盛立旺，二子亦奇伟。", 
            "兄肝起母病，弟复先割股。", 
            "人生贵男儿，愧此簪笄女。", 
            "峨峨儒冠弁，愧此田家子。", 
            "予谬为令长，冥愚化不宣。", 
            "彼直天性厚，或以上泽覃。", 
            "劳之缗酒廪，重为此诗篇。", 
            "揭之旌其门，观风盛采旃。", 
            "既以劝邦人，庶几风普天。"
        ], 
        "title": "揭富阳孝子门", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "顷与君别时，君颐未生髭。", 
            "曶曶二十年，惊见紫髯奇。", 
            "相逢不相识，视刺乃得之。", 
            "尊酒出文卷，芙蓉阴未移。", 
            "白露团虚檐，素蟾堕寒池。", 
            "胡为于此时，与君又语离。", 
            "自言甘旨急，毋失旧馆期。", 
            "丈夫属有志，富贵无定姿。", 
            "愿君勉自力，上以慰亲思。", 
            "明年寒雁来，殷勤寄书词。", 
            "为报秋风高，吴仙得桂枝。"
        ], 
        "title": "送夏明叔归建宁", 
        "type": "古风", 
        "yun": "支"
    }, 
    {
        "author": "程珌", 
        "era": "宋", 
        "subtype": null, 
        "text": [
            "悔作唐山来，山深交友绝。", 
            "相逢忽相得，乍见乃乍别。", 
            "嗟此冰玉人，寒梅疏带雪。", 
            "胸次罗文奎，笔底耀离缬。", 
            "朝家渴英隽，结网仍高设。", 
            "行且收殊科，勉哉嗣先烈。", 
            "一编忠义传，奸萌叹先折。", 
            "千载懦夫魂，脆骨变奇节。", 
            "识此吴中奇，复幸拜前哲。", 
            "何异鲁国人，一朝获双玦。", 
            "晴云起芝田，东风催啼鴂。", 
            "慈庭有近书，明朝动归辙。", 
            "新抽草可茵，微露花堪折。", 
            "相思复相思，后夜天边月。"
        ], 
        "title": "送常世卿归嘉兴", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "俗士贪刍豢，喜充藜苋肠。", 
            "幽人乐清旷，要湔尘土裳。", 
            "嗟予别松林，吴砧九换霜。", 
            "困复不知归，念之汗如浆。"
        ], 
        "title": "读史有感", 
        "type": "古风", 
        "yun": "阳"
    }, 
    {
        "author": "程珌", 
        "era": "宋", 
        "subtype": null, 
        "text": [
            "往哲有清言，晋人未为达。", 
            "此身皆假合，既散安用锸。", 
            "大音不在弦，琴亦安所设。", 
            "当时逃酒徒，往往畏侵及。", 
            "豁哉桴海时，风涛任兴息。"
        ], 
        "title": "仲冬望日登四顾坡", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "逝者如斯乎，翩翩北飞鸿。", 
            "鸿北来岁南，人去亡回踪。", 
            "庚寅仲姊去，庚辰伯姊空。", 
            "千里不一见，血泪迸秋风。", 
            "自馀只一弟，留守先人宫。", 
            "我已日崦嵫，安能久转蓬。", 
            "束担其归与，相从十载山之东。"
        ], 
        "title": "哭吴范二姊", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "卜宅从先垄，驾言练日良。", 
            "飞盖骛玄驷，古柳被龙㡛。", 
            "按辔且徐驱，听歌薤露章。", 
            "忆昔朱峰仙，浩劫思陶唐。", 
            "貂蝉换羽衣，翩然来帝旁。", 
            "西车极岷峨，南佩窥潇湘。", 
            "高牙开桂林，瑞节照襄阳。", 
            "多少经纶业，春风散八荒。", 
            "归来不言功，低簪鸳鹭行。", 
            "一朝侍甘泉，天渥方对扬。", 
            "堂堂山立姿，九尺鬓眉苍。", 
            "胡为勇不留，瑶宫去路长。", 
            "夫人有令德，威凤趣归凰。", 
            "轮摩同入道，未忍遽相忘。", 
            "春天渺无际，春花堪断肠。", 
            "祇今枫林岗，双玉一时藏。", 
            "西南多甘棠，日莫人凄凉。", 
            "风月三千篇，烂烂光生香。", 
            "佳郎与快婿，门户未渠央。", 
            "三者无一憾，呜呼公不亡。"
        ], 
        "title": "挽朱侍郎", 
        "type": "古风", 
        "yun": "阳"
    }, 
    {
        "author": "程珌", 
        "era": "宋", 
        "subtype": null, 
        "text": [
            "营筑未休锸，晓夕留松区。", 
            "忽聆载輀车，归自杭与湖。", 
            "冷雨涩不晴，山径淖如涂。", 
            "间关五百滩，转轴上云衢。", 
            "纯孝格玄穹，安席若平铺。", 
            "忆昔祖慈亲，六月暑方徂。", 
            "奠酒虽百壶，练溪焦釜枯。", 
            "今日溯长风，辛岨谅一如。", 
            "维公有贤称，霭然溢枌闾。", 
            "千金手不售，其钟后人乎。", 
            "天畀此石窌，指顾即吾庐。", 
            "且复愆以平，万家守者居。", 
            "甚欲一引绂，山寒阻前趋。", 
            "黄罗金紫峰，送目但踌躇。"
        ], 
        "title": "挽致政吕通议", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "红云一朵金炉烟，黄伞亭亭午漏传。", 
            "龙床犹御金华殿，方进群儒读宝编。", 
            "编中并载神尧语，三十六年真复古。", 
            "祇今安用读遗书，卓然已复光前绪。", 
            "高皇当日济艰难，犹在经纶未备间。", 
            "今日山东河北地，百年膻去一朝还。", 
            "更有祖宗传国玺，琢于元祐隆平际。", 
            "玉光射日篆云飞，今日煌煌登宝几。", 
            "高皇一笑在天灵，神孙今日再中兴。", 
            "锡与千秋万岁龄，甲兵洗尽年丰登。", 
            "群臣尚或呻佔毕，微臣但拱坳头立。", 
            "芳筵华秩及龙媒，亦拜联翩自天锡。", 
            "更忆先朝彻讲馀，有臣曰轼感恩腴。", 
            "愿对紫薇花影下，试草招来赞普书。", 
            "今也梯航慕中夏，无复更待招来者。", 
            "微臣但摩千丈松，敬赓吉甫中兴雅。"
        ], 
        "title": "高宗皇帝宝训终编锡赉进诗", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "天狼腾腾照单于，怒麛抗岳于上都。", 
            "松漠城高沙万里，其下穹庐育此胡。", 
            "皇仁配天覆中宇，西垂北际杳无区。", 
            "七十年来军事绝，谋臣猛将皆丘墟。", 
            "兜鍪摧剥土气蚀，塞马不鸣秋草枯。", 
            "祈连山下安稳卧，岁将金帛自膏腴。", 
            "文儒申申武士堕，先生奋臂一长吁。", 
            "当时颠末谁能记，家有中原孤臣书。", 
            "吮血为墨肤为纸，惊风吹到玉蜚除。", 
            "诚通精寤动乙览，天经地纬开庙谟。", 
            "手援神矛截河汉，中天真人正握符。", 
            "蛇龙螭虎杂万骑，庸蜀荆楚从吴车。", 
            "皇旅如雷铁嶂碎，汴水沄沄汴风嘘。", 
            "尺檄夜传三秦定，侵田归鲁在须臾。", 
            "向来孽雾涨北极，羲和一旦晴光舒。", 
            "顿纮提纲无亏阙，澶漫万里宣皇图。", 
            "怖威报德永无畔，施令酬功偏裨俱。", 
            "上下两间皆叶序，天锡皇寿天齐驱。", 
            "炎精亦曜畅大钧，天祐皇业卑唐虞。", 
            "金石并奏告清庙，圆坛紫气霭堪舆。", 
            "丹门宣赦传天下，百万颂声流康衢。", 
            "此时此书方策勋，先生忧国荣有馀。"
        ], 
        "title": "秘阁儒荣堂", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "杜陵已醉老坡仙，生后百年恨不及。", 
            "那知开眼大江西，突兀见公正冠帻。", 
            "凛然清风不可攀，千载懦夫毛骨栗。", 
            "暇时略吐胸中云，坐使九霄成五色。", 
            "未辨执乐三千指，不计酒材七百石。", 
            "落然收宝入丹田，归省庐阜千寻碧。", 
            "那知城里住相如，但信城东有太白。", 
            "一时馀子皆鹢退，家有诸郎传正脉。", 
            "世尘千劫都磨尽，独有诗缘渺亡极。", 
            "天欲留公在世间，管领风月长为客。", 
            "彩凤一鸣天地静，安得微吟容晚出。", 
            "巨止青山吞泽芥，许投顽石博拱璧。", 
            "先丘宰木已参天，幽碣未刊但惕夕。", 
            "鲁山四绝先李文，谊贯幽明光存殁。", 
            "先生匹素不可辜，傥得烟云生勃郁。", 
            "化为匹锦授丘迟，磨钝为铦希万一。", 
            "要是人贪常熟书，非关买菜复求益。", 
            "讵敢限字如昔闻，小大当唯意所适。", 
            "庶几挂在露寒堂，琅然一读意一释。", 
            "不须点白鲙松鲈，解衣卧听歌赤壁。"
        ], 
        "title": "代上杨诚斋", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "阴崖老虎杀气骄，一噫三日搅泬漻。", 
            "日寒不焰云飞逃，乾坤蚁转东南高。", 
            "疾势已作奔天涛，馀威犹捲少陵茅。", 
            "鱼鳖怖死蛟龙号，舟中性命如鸿毛。", 
            "起来危立大江皋，白沙黄尘纷驿骚。", 
            "徐呼风伯入苹蒿，指撝八极建六鳌。", 
            "翕张橐籥吾谁曹，太平之风不鸣条。"
        ], 
        "title": "辛亥冬交石阻风三日", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "富池大信江千里，三日醉卧烟蓬底。", 
            "晓来推蓬登断岸，因忆牧之呼屐齿。", 
            "九华隆隆闸天脊，微云低度差参是。", 
            "百唤牧之如不闻，剥脱尘痕见文字。", 
            "今年十月天未霜，木叶留露光嶷嶷。", 
            "兴亡风流不可论，苍松怪石还如此。", 
            "我今与子陟层巅，酌酒赋诗云乐只。", 
            "后来谁复是牧之，斜阳归路芙蓉水。"
        ], 
        "title": "登紫微崖", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "世人眼见真莲少，真莲却在玻璃沼。", 
            "浣花溪水入银河，何人更识月皎皎。", 
            "谪仙不见见梅妆，荷稠搴作芙蓉裳。", 
            "黄龙乾叶何年堕，维摩雨华昨夜芳。", 
            "真华真诗元在眼，要须心地先清凉。", 
            "不然潇湘水清寒矶月，沙平水晚露低昂。", 
            "劝君休问张子房，鉴湖十里藕华香。", 
            "天驷超河夜未央，胡为自同太白光。", 
            "何时握手论行藏，江东云暮天何方。"
        ], 
        "title": "于潜佳丞四明人同年友也方此掉鞅百未一见而来书罗缕无非归与语岂醉梦书邪三诗见寄亟占数语正之", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "太史告春才五日，东风昨夜传消息，斗边一星下南极。", 
            "饰以貂蝉扶社稷，更昌斯文开民则。"
        ], 
        "title": "太上虚皇黄庭经句法十篇寿赵帅（原校：今存其七） 其一", 
        "type": "古风", 
        "yun": "职"
    }, 
    {
        "author": "程珌", 
        "era": "宋", 
        "subtype": null, 
        "text": [
            "去年曾说冬菹绿，今年蓼甲春盘簇，綵花金胜相辉属。", 
            "五色班衣佩苍玉，先奉庭帏千岁祝。"
        ], 
        "title": "太上虚皇黄庭经句法十篇寿赵帅（原校：今存其七） 其二", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "莫辞金盏十分斟，迩日星郎宠数深，庭前桂子更鲜新。", 
            "鳌头早晚贴涂金，公亦绿殿峨华簪。"
        ], 
        "title": "太上虚皇黄庭经句法十篇寿赵帅（原校：今存其七） 其三", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "汉列土宇封同姓，唐擢宗英持国柄，我宋膺图临海镜。", 
            "参天杞梓仙源盛，萧敷艾荣何足订。"
        ], 
        "title": "太上虚皇黄庭经句法十篇寿赵帅（原校：今存其七） 其四", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "向也何幸识仙翁，玉栗春明盛德容，又常一再见阿戎。", 
            "神情颖异机生锋，公家流庆无终穷。"
        ], 
        "title": "太上虚皇黄庭经句法十篇寿赵帅（原校：今存其七） 其五", 
        "type": "古风", 
        "yun": "东"
    }, 
    {
        "author": "程珌", 
        "era": "宋", 
        "subtype": null, 
        "text": [
            "明年天使九街驰，御茗名薰宣玉词，更敕仪鸾饷寿卮。", 
            "我有新曲名紫芝，会当献之凤凰池。"
        ], 
        "title": "太上虚皇黄庭经句法十篇寿赵帅（原校：今存其七） 其六", 
        "type": "古风", 
        "yun": "支"
    }, 
    {
        "author": "程珌", 
        "era": "宋", 
        "subtype": null, 
        "text": [
            "乔松落涧节轮囷，诗书万卷终经纶，日华隔雾光难晨。", 
            "公独知其堕凡尘，何当一为问大钧。"
        ], 
        "title": "太上虚皇黄庭经句法十篇寿赵帅（原校：今存其七） 其七", 
        "type": "古风", 
        "yun": "真"
    }, 
    {
        "author": "程珌", 
        "era": "宋", 
        "subtype": null, 
        "text": [
            "江天欲雪未成雪，推出云头照霜月。", 
            "此夕更长不可辜，何时百万入彩卢。", 
            "几年长涎一车曲，输他猎奴饫生肉。", 
            "也须龙伯坐鳌头，却看沙碛卧虾鳅。"
        ], 
        "title": "郊台信笔", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "鸡笼峰下万松山，中有游民天地闲。", 
            "左架虹腰上玄圃，右骑鳌背度飞关。", 
            "幽壑流泉喷三峡，衮衮桃花翻浪雪。", 
            "两山对峙锦屏开，嫣紫肥红仍炫白。", 
            "十里松风百哢琴，丹书一枕卧残春。", 
            "何人共结无生社，冉冉青蜺下玉麟。", 
            "九华突兀匡庐秃，幽深全似入盘谷。", 
            "怀山一夜鬓如霜，画作烟图入洛阳。", 
            "玉境那容凡骨洿，急草天章讯归路。", 
            "磨松琢石歌太平，亦表微臣报国恩。"
        ], 
        "title": "玉堂昼值有怀万松", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "短绠长瓶高下飞，老农雨汗红淋漓。", 
            "夜来雨意已垂垂，一事不成风又吹。", 
            "决破玉龙太清池，满浸万顷碧琉璃。"
        ], 
        "title": "汲井溉田民亦劳止歌以相之", 
        "type": "古风", 
        "yun": "支"
    }, 
    {
        "author": "程珌", 
        "era": "宋", 
        "subtype": "五言排律", 
        "text": [
            "禁近烟光润，阶平日影暄。", 
            "黄麻方草罢，红药正花翻。", 
            "茜色浮春动，清阴匝午繁。", 
            "心倾青琐客，香满紫微垣。", 
            "漏永文书静，天低雨露温。", 
            "人言有仙骨，早晚拜明恩。"
        ], 
        "title": "红药当阶翻（校官试）", 
        "type": "排律", 
        "yun": "元"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "历数河南去，乾坤一草亭。", 
            "一亭犹是累，千古尽浮萍。"
        ], 
        "title": "小憩许由亭", 
        "type": "绝句", 
        "yun": "青"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "风细吹吟凤，雷惊起蛰龙。", 
            "几年卧空谷，今日享真封。"
        ], 
        "title": "乔松", 
        "type": "绝句", 
        "yun": "冬"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "綵帖隃麋湿，屠苏琥珀浓。", 
            "夕阳犹腊日，午夜已春风。"
        ], 
        "title": "岁暮", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "日望黄尖杪，今登白际巅。", 
            "千山皆委地，一臂独擎天。"
        ], 
        "title": "三月三日度白际", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "曙色浮丹栱，春风煖禁街。", 
            "微澜迷秀石，纤草荫新槐。"
        ], 
        "title": "戊子正旦贺寿慈宫 其一", 
        "type": "绝句", 
        "yun": "佳"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "凤驾回天仗，鸳班集露门。", 
            "须臾趋魏阙，杲日正中暾。"
        ], 
        "title": "戊子正旦贺寿慈宫 其二", 
        "type": "绝句", 
        "yun": "元"
    }, 
    {
        "author": "程珌", 
        "era": "宋", 
        "subtype": "五言绝句", 
        "text": [
            "饭已茶三啜，隅中粥一盂。", 
            "陶然咏皇化，安用东封书。"
        ], 
        "title": "粥罢", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "高座不知甚面目，当时唤作尸利密。", 
            "要须勿负此标题，更向托茶山顶立。"
        ], 
        "title": "赠毒庵", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "白日黄流涨渭城，三更风紧尽成冰。", 
            "莫言此物浑无用，曾向滹沱渡汉兵。"
        ], 
        "title": "冰", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "沙寒日薄水云愁，贼魏王吴一夜休。", 
            "自是英雄元不死，至今犹占大江流。"
        ], 
        "title": "甘将军庙", 
        "type": "绝句", 
        "yun": "尤"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "甘王楼下一帆风，猎猎舟旗照日红。", 
            "酾酒三江饮龙腹，摩挲冠冕是谁功。"
        ], 
        "title": "晚发富池", 
        "type": "绝句", 
        "yun": "东"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "千章乔木烟苍苍，一帙遗文字字香。", 
            "梁鼎西沉何处问，至今戟手看兴亡。"
        ], 
        "title": "昭明太子宫", 
        "type": "绝句", 
        "yun": "阳"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "陈未亡时柏已苍，风来历历说兴亡。", 
            "世臣元不如乔木，阅尽中原几战场。"
        ], 
        "title": "陈时柏", 
        "type": "绝句", 
        "yun": "阳"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "玄机粗透古人胸，每说匡来晚未工。", 
            "珍重芭蕉前夜雨，为传消息到墙东。"
        ], 
        "title": "夜雨", 
        "type": "绝句", 
        "yun": "东"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "入门一径小纡回，百本芙蓉手自栽。", 
            "寄语后来须善护，三年犹及见三开。"
        ], 
        "title": "筑径", 
        "type": "绝句", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "纷纷宾客趋骠骑，何事任安太朴疏。", 
            "却笑君非王太傅，不容朝士不回车。"
        ], 
        "title": "观史有感", 
        "type": "绝句", 
        "yun": "鱼"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "手自移时尺许长，三年拂拂及宫墙。", 
            "愿言勿负栽培力，保此坚贞傲雪霜。"
        ], 
        "title": "别金陵官舍双柏", 
        "type": "绝句", 
        "yun": "阳"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "诗成催雪岂无功，今果装严七宝公。", 
            "休说春花那解舞，也教耳热慰新丰。"
        ], 
        "title": "复朱教授 其一", 
        "type": "绝句", 
        "yun": "东"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "朝来照眼百琼瑰，为有诗筒打雪来。", 
            "不止梁园许分简，诗坛高筑比云台。"
        ], 
        "title": "复朱教授 其二", 
        "type": "绝句", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "通明殿上紫芝仙，乞得闲身下九天。", 
            "今日都门临祖处，几人惊叹著鞭先。"
        ], 
        "title": "送李侍郎安抚浙东 其一", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "夜来天阙望文昌，移在藩臣斗极旁。", 
            "千尺涛江元不远，公当早晚对明光。"
        ], 
        "title": "送李侍郎安抚浙东 其二", 
        "type": "绝句", 
        "yun": "阳"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "一陪鸾凤入仙台，四见薰风舞禁槐。", 
            "自笑平生无梦到，那知今日以身来。"
        ], 
        "title": "直庐閒赋 其一", 
        "type": "绝句", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "紫宸朝退晓光寒，百吏奔曹一吏闲。", 
            "便可云卿称散秩，柰何名籍尚人间。"
        ], 
        "title": "直庐閒赋 其二", 
        "type": "绝句", 
        "yun": "删"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "当年银界隔鲸江，今日分明玉作堂。", 
            "不是琼林宫树密，也应白虎接明光。"
        ], 
        "title": "雪霁玉堂晓眺", 
        "type": "绝句", 
        "yun": "阳"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "粹古皆频岁，炎刘或异祠。", 
            "有唐方定制，我宋遂因仪。", 
            "列圣馨明德，皇穹答显祺。", 
            "恭惟圣天子，大典应昌期。"
        ], 
        "title": "郊祀庆成诗 其一", 
        "type": "律诗", 
        "yun": "支"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "涓洁先原庙，纯忱历太宫。", 
            "八神开列阙，万骑拥丰隆。", 
            "轨道清风肃，洪颐丽日红。", 
            "康衢听细语，八彩更重瞳。"
        ], 
        "title": "郊祀庆成诗 其二", 
        "type": "律诗", 
        "yun": "东"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "牙签犹未进，玉冕已先须。", 
            "峻级飞平步，端圭却掖扶。", 
            "祥光匝霄极，和气滃天区。", 
            "福饮烟升已，傧神霭瑞符。"
        ], 
        "title": "郊祀庆成诗 其三", 
        "type": "律诗", 
        "yun": "虞"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "紫畤祗堂陛，苍龙奉驾回。", 
            "边尘知电扫，岁稔十年开。", 
            "丹凤覃天泽，东朝奉玉杯。", 
            "楼前呼万岁，砰隐动春雷。"
        ], 
        "title": "郊祀庆成诗 其四", 
        "type": "律诗", 
        "yun": "灰"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "谓圣惟能飨，由心克致虔。", 
            "天心今答圣，圣意更祈天。", 
            "冲性犹勤德，搜求愈任贤。", 
            "愚臣输至款，端在赋甘泉。"
        ], 
        "title": "郊祀庆成诗 其五", 
        "type": "律诗", 
        "yun": "先"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "列障罗屏合，回泉玉带环。", 
            "外容三肘密，中著十洲宽。", 
            "天意驱蹲虎，人心见圣蟾。", 
            "烦君招旧隐，来此共潺湲。"
        ], 
        "title": "丁亥闰五月十日回自真圣道坊车中记事", 
        "type": "律诗", 
        "yun": null
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "境胜由盘古，闻名自谪仙。", 
            "一从江国后，又到老坡年。", 
            "山顶烟仍紫，楼头月故圆。", 
            "继今知几劫，风物更依然。"
        ], 
        "title": "书富阳普照院 其一", 
        "type": "律诗", 
        "yun": "先"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "祇爱招提古，那知俗更醇。", 
            "寺虽炎汉代，人尚葛天民。", 
            "僧定都忘客，林深自锁春。", 
            "我来千载后，更有后题人。"
        ], 
        "title": "书富阳普照院 其二", 
        "type": "律诗", 
        "yun": "真"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "颇忆严君濑，还寻钓石缘。", 
            "邻鸡方叫月，边雁恰书天。", 
            "句秀来仙白，声和应乐全。", 
            "展编真一快，如放五湖船。"
        ], 
        "title": "夜登钓石", 
        "type": "律诗", 
        "yun": "先"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "西浒俱来日，东朝极盛时。", 
            "彫弓平黑海，彩笔照丹墀。", 
            "垄起先裁费，丹成不用医。", 
            "人间空怅望，风月宴瑶池。"
        ], 
        "title": "宪圣慈烈皇后挽诗 其一", 
        "type": "律诗", 
        "yun": "支"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "圣祖艰难业，重孙拥佑恩。", 
            "玉妃闲宝简，仙御送金根。", 
            "杳杳龙先去，翩翩凤又翻。", 
            "涂山望尧穴，日月万春存。"
        ], 
        "title": "宪圣慈烈皇后挽诗 其二", 
        "type": "律诗", 
        "yun": "元"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "厌听人间乐，催成海上丹。", 
            "云车分白象，天仗下红鸾。", 
            "梧野朝烟淡，咸阳莫日寒。", 
            "龙舟宵济处，清血涨红干。"
        ], 
        "title": "光宗皇帝挽诗", 
        "type": "律诗", 
        "yun": "寒"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "玉锁辞椒禁，瑶宫问广寒。", 
            "人间方祝鳦，天上忽飞鸾。", 
            "弱水三山鬲，华胥一梦残。", 
            "圣情凝望处，仙御景云端。"
        ], 
        "title": "光宗皇后挽诗", 
        "type": "律诗", 
        "yun": "寒"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "圣德同天运，神功并日升。", 
            "鞑真怀慄慄，齐鲁格烝烝。", 
            "复古周图盛，中宗汉业升。", 
            "未饶元结辈，磨笔诵中兴。"
        ], 
        "title": "宁宗皇帝挽诗", 
        "type": "律诗", 
        "yun": "蒸"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "恋阙葵心在，怀山秀野寒。", 
            "华繁常侍愧，草隶折冲难。", 
            "结绿红辉碎，悬藜夜色残。", 
            "平生桑梓地，雪涕景云端。"
        ], 
        "title": "挽程给事", 
        "type": "律诗", 
        "yun": "寒"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "抱大难倾橐，随时欲见田。", 
            "星灾诸葛日，齿少紫芝年。", 
            "鲁国麟枯骨，蓝田玉折瑄。", 
            "忍闻环佩响，帝所侍钧天。"
        ], 
        "title": "挽汪给事", 
        "type": "律诗", 
        "yun": "先"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "诸老都沦谢，惟公尚典刑。", 
            "谋谟关社稷，风采耸朝廷。", 
            "政路方虚席，台躔遽折星。", 
            "幸哉芳史在，宁用问丹青。"
        ], 
        "title": "挽范（四库本作汪）端明", 
        "type": "律诗", 
        "yun": "青"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "志抗金坚厉，材成玉粹温。", 
            "时哉非不遇，命也更奚言。", 
            "季子风流远，吴公治行存。", 
            "敬亭无恙否，愁绝暮云昏。"
        ], 
        "title": "挽吴郎中", 
        "type": "律诗", 
        "yun": "元"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "厚德推吾党，脩名霭列绅。", 
            "明经魁别幕，仗节聘殊邻。", 
            "南峤思良牧，西枢失重臣。", 
            "龙原高冢在，千古卧麒麟。"
        ], 
        "title": "挽程枢密 其一", 
        "type": "律诗", 
        "yun": "真"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "忠壮源尤远，新安盛莫偕。", 
            "千年瑶斗柄，一夜玉楼阶。", 
            "学业光文简，仪刑谢艮斋。", 
            "晓钟传恨处，清泪落天涯。"
        ], 
        "title": "挽程枢密 其二", 
        "type": "律诗", 
        "yun": "佳"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "分胄天皇媛，来嫔相国孙。", 
            "孝慈山上梓，法度涧滨蘩。", 
            "凤去箫沉响，鸾空镜掩痕。", 
            "家庭熏沐事，千古说南轩。"
        ], 
        "title": "挽宜人赵氏", 
        "type": "律诗", 
        "yun": "元"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "人品真豪爽，天姿尚典刑。", 
            "昼帘深院宇，春旆拥郊坰。", 
            "云子千艘白，盐烟万灶青。", 
            "南州高士传，三叹一彫零。"
        ], 
        "title": "挽徐提举", 
        "type": "律诗", 
        "yun": "青"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "孝友尊前哲，词章裕后生。", 
            "柏台真御史，槐市大司成。", 
            "骐骥风方力，艅艎浪忽倾。", 
            "山寒丹旐急，识者为沾缨。"
        ], 
        "title": "挽蔡祭酒", 
        "type": "律诗", 
        "yun": "庚"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "少年思贾谊，中寿忆宾王。", 
            "军政存钟阜，民庸在括苍。", 
            "马蹄归凤阙，车轴折羊肠。", 
            "唤起青油梦，悲风搅白杨。"
        ], 
        "title": "挽钱塘蔡令君", 
        "type": "律诗", 
        "yun": "阳"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "才华唐令君，名胜晋参军。", 
            "善政流郴水，遗风袭缙云。", 
            "宝钗当自合，神剑不中分。", 
            "心折白岩路，猿吟日未曛。"
        ], 
        "title": "挽王柳州", 
        "type": "律诗", 
        "yun": "文"
    }, 
    {
        "author": "程珌", 
        "era": "宋", 
        "subtype": "五言律诗", 
        "text": [
            "风惨琳宫晓，云愁铁瓮春。", 
            "鸿冥方避弋，鳣集遽成尘。", 
            "金虎多遗爱，银菟愧后人。", 
            "寻思汉循吏，竹帛逐时新。"
        ], 
        "title": "挽杨提举", 
        "type": "律诗", 
        "yun": "真"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "宁须山泽论高平，但要曾餐石决明。", 
            "三世击钟敲石磬，十年学剑斮铜钉。", 
            "倘知狐祖天边去，肯向蛮奴脚底行。", 
            "更许野夫寻上著，十洲三岛一宫城。"
        ], 
        "title": "五十六字庸以告未知野夫者", 
        "type": "律诗", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "一日复一日，百年如此耳。", 
            "那将千百计，来日何穷已。", 
            "逝者不可追，来者安可知。", 
            "正恐闻道晚，勿言功用迟。"
        ], 
        "title": "杂兴十首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "误点成駮牛，妙技有馀赏。", 
            "作意画蛇足，至今犹抚掌。", 
            "君看人间事，类此或往往。", 
            "浩叹可奈何，悠然起遐想。"
        ], 
        "title": "杂兴十首 其二", 
        "type": "古风", 
        "yun": "养"
    }, 
    {
        "author": "程俱", 
        "era": "宋", 
        "subtype": null, 
        "text": [
            "中夜忽自省，昔我今是非。", 
            "音声故如昨，齿长须满颐。", 
            "有人梦中言，子念无乃痴。", 
            "今犹昔人耳，昔人安在兹。"
        ], 
        "title": "杂兴十首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "濯濯檐下溜，刁刁树间鸣。", 
            "虫号百鸟闹，小大各有声。", 
            "声多不留碍，响振元无形。", 
            "何殊百千炬，光影各自明。"
        ], 
        "title": "杂兴十首 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "胡葵向晨照，日引一尺长。", 
            "松栽四五年，擢干未出墙。", 
            "漙漙露方晞，借此颜色芳。", 
            "各留一寸心，试待九月霜。"
        ], 
        "title": "杂兴十首 其五", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "春鸠一何拙，社燕一何巧。", 
            "天阴逐其妇，饮啄聊自了。", 
            "衔泥亦绸缪，托此华厦好。", 
            "物生固有分，巧拙均一饱。"
        ], 
        "title": "杂兴十首 其六", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "穇穇新藁秸，补此茅屋漏。", 
            "问云力田人，岁事苦耘耨。", 
            "终年手足胝，得此以自覆。", 
            "香粳一过眼，糠覈馀满窦。"
        ], 
        "title": "杂兴十首 其七", 
        "type": "古风", 
        "yun": "宥"
    }, 
    {
        "author": "程俱", 
        "era": "宋", 
        "subtype": null, 
        "text": [
            "昔年过吴江，恋恋不能去。", 
            "临江尘思尽，廓若扫翳雾。", 
            "兹为三年留，已厌波涛怒。", 
            "乃知常人情，趣新方舍故。"
        ], 
        "title": "杂兴十首 其八", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "轧轧田边车，卷卷不得休。", 
            "出之一寸痕，益以几尺流。", 
            "扶提暴中野，强作田家讴。", 
            "车声真哭声，天远将谁尤。"
        ], 
        "title": "杂兴十首 其九", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "少小思振奇，颇恨身不成。", 
            "身长益多累，信与忧俱生。", 
            "回思二纪间，浪使倏忽争。", 
            "谁能补黥劓，反我孩与婴。"
        ], 
        "title": "杂兴十首 其十", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "凉飙动秋思，中夜一长叹。", 
            "月回西南隅，澹若霜华乱。", 
            "清甘吸露井，起坐待晨盥。", 
            "毋为事安眠，急景不可玩。", 
            "午阴日以薄，坠叶黄且枯。", 
            "绕舍足榆柳，鸣条眼中疏。", 
            "芸芸悴方荣，发白不再青。", 
            "所以姑射子，骑龙出苍冥。", 
            "残炎如老健，虽壮宁复久。", 
            "新凉若涓流，已快执热手。", 
            "萧然发朝暮，羽扇一刍狗。", 
            "移夺定谁尤，论功亦何有。", 
            "饥蝉得清风，向夕声更急。", 
            "林间鸣络纬，长伴幽蛩泣。", 
            "青灯对青编，秋气已复然。", 
            "谁谓月有恨，正应人可怜。"
        ], 
        "title": "秋思", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "春物已如许，放舟出横塘。", 
            "扶桡漾渌涨，迨此白日长。", 
            "草木有佳色，欣欣弄浮阳。", 
            "幽禽静相呼，乘和自翻翔。", 
            "春风不着人，浩浩吹我裳。", 
            "终年思烦促，于此兴未央。", 
            "舍舟得平地，陟彼万仞岗。", 
            "明霞堕山西，夜气郁已苍。", 
            "岂无从我游，夹道须髯张。", 
            "风来得好语，落落随低昂。", 
            "幽堂扫禅榻，静对灯烛光。", 
            "身轻浴新出，境寂虑欲忘。", 
            "虚窗忽含晓，睡起日照梁。", 
            "群山发春姿，秀碧澹以芳。", 
            "晨光晞薄露，草树滋幽香。", 
            "徜徉寻昔游，步屧循长廊。", 
            "振衣一长啸，寸目了八荒。", 
            "上嗟百世基，竟坐一笑亡。", 
            "当时馆娃地，今作选佛场。", 
            "乃知诸梦境，遁化岂有常。", 
            "飘然咏归欤，此适顷未尝。", 
            "重来会有兴，肯使堕渺茫。", 
            "旁人挽余言，借问身闲忙。", 
            "吾方有公事，子去无相妨。"
        ], 
        "title": "吴县游灵岩", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "登崖无坦蹊，下濑无平波。", 
            "寻常即千里，奈此巇阻何。", 
            "朝跻青阳硖，暮入万牛涡。", 
            "见之令人老，况乃身所过。", 
            "赖有万顷陂，洗我心烦痾。"
        ], 
        "title": "古风送钱定国显道 其一", 
        "type": "古风", 
        "yun": "歌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "中林有幽华，乃擅一国香。", 
            "终年不自见，道路草木长。", 
            "应知当门病，要谢移根伤。", 
            "终恐荷锄人，溯风袭流芳。", 
            "纫之琼瑶佩，致彼君子堂。", 
            "永捐盈腰艾，扈服不可忘。"
        ], 
        "title": "古风送钱定国显道 其二", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "闭门坐咄咄，出门长太息。", 
            "问之何为尔，岁月亦可惜。", 
            "褰衣临大河，跬步燕粤隔。", 
            "回车抚长剑，玉食惨无色。", 
            "男儿重性命，慷慨轻远适。", 
            "非关饥所驱，岂为五鼎食。", 
            "国华浙东来，触热向河北。", 
            "行行四千里，易若持被直。", 
            "怪无怀土念，语软心似石。", 
            "要令饱辛勤，不使鸩安逸。", 
            "顾余一畸士，束发守编策。", 
            "夜阑相对语，耿耿气横臆。", 
            "保州几穷塞，百里望疆埸。", 
            "萧萧易水寒，壮士不复得。", 
            "君家义阳侯，尺八建雄绩。", 
            "时平廓信度，胡颈安足赤。", 
            "深藏百僚底，聊作青衫客。", 
            "吾徒会时须，要子继休奕。"
        ], 
        "title": "送傅国华墨卿赴保塞簿", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白日苦易晚，我怀多隐忧。", 
            "忧思剧春浸，浩漫不可收。", 
            "出门欲有适，举步且复休。", 
            "尘中等胶扰，念此将焉投。", 
            "驾言城东北，阎闾即岩丘。", 
            "是中有幽人，厉志凌霜秋。", 
            "寸田荆棘尽，不假斤斧脩。", 
            "门无杂车马，一饭乃见留。", 
            "虚堂芝朮香，下有百尺虬。", 
            "苍阴匝平地，老干森下樛。", 
            "堂中罗酒浆，耿耿灯烛幽。", 
            "四天黮无光，万籁肃以揫。", 
            "炯然坐相向，更仆语益遒。", 
            "我身动乖迕，梦寐乔松游。", 
            "常恐在泥滓，永为天所囚。", 
            "会当从之子，濯足万里流。"
        ], 
        "title": "过方子通惟深", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "露草亦已冷，寒蛩独无依。", 
            "入我壁间鸣，出处定有时。", 
            "谁言秋气高，感此动物微。", 
            "我欲以意续，一叹三嗟咨。", 
            "耿耿夜将旦，残星月边稀。"
        ], 
        "title": "夜闻壁间蛩鸣有感二首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "寒日苦易短，燕鸿暮何之。", 
            "念尔舍沙漠，为此万里飞。", 
            "衔芦不厌高，系书端寄谁。", 
            "寒声夜相呼，客子涕已垂。", 
            "声断肠亦断，归期各何时。"
        ], 
        "title": "夜闻壁间蛩鸣有感二首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "秋风夜搅浮云起，幽梦归来度寒水。", 
            "一声横玉静穿云，响振疏林叶空委。", 
            "曲终时引断肠声，中有千秋万古情。", 
            "金谷草生无限思，楼边斜月为谁明。"
        ], 
        "title": "夜半闻横管", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "骑龙上天入太清，继世而往在我盈。", 
            "握铃而呼大司命，主非使者走折胫。", 
            "乃知神仙非智巧，积功累行如邠镐。", 
            "专怀邪辟祈长年，谁言淮南鸡犬飞上天。"
        ], 
        "title": "读神仙传六首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "安期生，赤玉舄，遗之东海滨。", 
            "千年求我蓬莱下，祖龙岂是千年人。", 
            "安期一量舄，葱岭一只履，茫茫九州在泥滓。", 
            "至人去之如脱屣，吁嗟祖龙萧翁宁悟此。"
        ], 
        "title": "读神仙传六首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "鲤鱼腹中有隐符，白鱼腹中有素书。", 
            "鞭灵走石才一戏，骑麟上天亦徒耳。", 
            "谁能解衣涿水中，使人呼指赤鲩公。"
        ], 
        "title": "读神仙传六首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "莫作龙眉山头客，三百年不得作直。", 
            "故应未办作李公，投身百斛旨酒中。", 
            "鼓琴先生有怒色，有爱终当为物役。", 
            "江都王勿预人事，裸虫膏血使谁从汝索。"
        ], 
        "title": "读神仙传六首 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "昆崙下有三顷田，赤乌玉兔蹲两边。", 
            "下有乌灵木，灌以华池泉。", 
            "耕之不用一寸铁，使公家富不可说。", 
            "如坻如京会有尽，万物皆吾橐中物，抟泥作金何屑屑。"
        ], 
        "title": "读神仙传六首 其五", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "胥门着蔡经，市门着梅福。", 
            "我为松江吏，与汝相望亦相逐。", 
            "高冠长剑卫士从，有口底事使蜡封。", 
            "此身况不为陈尉，就公蜡封三尺喙，不能掷米作珠为狡狯。"
        ], 
        "title": "读神仙传六首 其六", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "饿夫一往西山空，攫金胠箧清昼同。", 
            "东方作矣事何若，玉柙未解裙襦中。", 
            "排肩炙手日卓午，暮夜掉臂日送西飞鸿。", 
            "谓言冰壶不受污，正似马耳经东风。", 
            "我思一人，去我千载，乃在浙水之东富春濑。", 
            "山嵚岖兮矗云汉，溪流喧豗白石乱。", 
            "濑声尽处万寻碧，蟠蜒蜿兮守斯人之故宅。", 
            "旁人指山名钓台，下视九土氛黄埃。", 
            "投竿百犗何足道，直拂三珠挂瑶草。", 
            "彼一人兮皎独立，清风为神冰为骨，佩琼蕤兮结明月。", 
            "纫蘅兰以荐枕兮，服龙渊之无缺。", 
            "羊裘蒙茸溪水旁，大胜被衮升明堂。", 
            "刘秀发兵诛不道气，厌昆阳才一扫。", 
            "登床抚腹坐太息，始信赤符非至宝。", 
            "君房素痴定不痴，致位鼎足何其危。", 
            "阿谀顺旨腰领绝，安知直言身见杀。", 
            "我昔客新定，挂帆七里滩。", 
            "整冠拜祠下，岩岩千仞层台巅。", 
            "神游八海极，彷佛聆其语，但觉万古松风寒。", 
            "滔滔举世无不可，正自丧我非毋我。", 
            "严滩水清山翠微。", 
            "贪廉懦立归来兮，奎蹄絮缝不可以久栖。"
        ], 
        "title": "古钓台歌送阮阅休美成沿檄浙东", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "老乌作巢一何拙，柳条垂丝今秃缺。", 
            "衔枝复堕苦饶舌，编条作巢枝错节。", 
            "老乌柳好汝勿伤，藏乌待得春叶长。", 
            "安巢令汝着哺母，密叶更能庇风雨。"
        ], 
        "title": "即事戏作四首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "黄雀黄雀飞相逐，相呼门前啄遗粟。", 
            "啄粟饱即休，有人挟帚扫泥待作粥。"
        ], 
        "title": "即事戏作四首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "鹤唳固有似，云何啄泥取蚯蚓。", 
            "蚯蚓食泉曾不恶，鳅䱇蜿蜒尤不忍。", 
            "何如忍饥向芝田，腥涎溷尔不得飞上天。"
        ], 
        "title": "即事戏作四首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "乌啼未必恶，麾去恨不早。", 
            "鹊噪两耳聋，主人亦言好。", 
            "安知一喙鸣，喜戚自颠倒。", 
            "朝来群鹊噪不已，童稚无知助吾喜。", 
            "群鹊自与乌争巢，慎勿喜欢真误尔。"
        ], 
        "title": "即事戏作四首 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "帝鸿墨海世不见，近爱端溪青紫砚。", 
            "溪流见底寒且清，光凝浅绀渊之精。", 
            "斧柯千古遗仙局，云暗半山含紫玉。", 
            "割云镵玉巧如神，龙尾铜台可奴仆。", 
            "君来自南数千里，不载珠玑似薏苡。", 
            "芊芊溪草裹石砚，文字之祥直送喜。", 
            "明窗大几墨花春，炉山吐兰千穗云。", 
            "虚中含默静相对，那复草玄惊世人。"
        ], 
        "title": "谢人惠砚", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "生别万里馀，会面终有期。", 
            "死别不转眸，一朝千古非。", 
            "白日光在天，玄阴閟泉扉。", 
            "盈盈闺中秀，土化成枯骴。", 
            "冠笄共甘苦，谓见素发垂。", 
            "那知死生变，不待桑荫移。", 
            "室有病时菌，箧有嫁时衣。", 
            "了了眼中事，闲妆静容仪。", 
            "垂杨手曾折，为我当春稀。", 
            "迅流无回波，落英无还枝。", 
            "空房阒无迹，新坟草离离。", 
            "伤心北门道，同来不同归。"
        ], 
        "title": "穹窿葬事回邑有感", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "山空木叶脱，霜露日已寒。", 
            "萧萧岁寒子，劲气不可干。", 
            "下庇秋草根，上栖众鸟安。", 
            "烟梢掠云汉，过者仰首观。", 
            "云何九衢罅，有此五亩宽。", 
            "况当祇洹舍，永谢剪伐叹。", 
            "高人名此君，千载莫敢刊。", 
            "岂同渭川封，肯污秦氏官。", 
            "鹓雏未来食，螟螣或见残。", 
            "终然保常操，特立良独难。", 
            "我疑卞忠贞，铁石琐肺肝。", 
            "遗骸寄此地，藏碧留馀丹。", 
            "精诚入毛发，化此千琅玕。", 
            "见之发三叹，临风肃衣冠。"
        ], 
        "title": "游华藏此君亭", 
        "type": "古风", 
        "yun": "寒"
    }, 
    {
        "author": "程俱", 
        "era": "宋", 
        "subtype": null, 
        "text": [
            "饥鸮嚇腐鼠，鸣鸟久不闻。", 
            "一登凤凰台，目送苍梧云。", 
            "山川丽晚日，氲氲发馀薰。", 
            "览此万里辉，振我衣上尘。", 
            "前瞻翠回环，极望天无垠。", 
            "低昂玄盘踞，佳气或未湮。", 
            "山坳指楼观，青骨今尚神。", 
            "驰烟谢逋客，三径久已榛。", 
            "长松眇如荠，下有高世人。", 
            "斯人不可作，此道日以新。", 
            "回睇白鹭洲，长江泻沄沄。", 
            "遥岑出澹碧，不辨楚与秦。", 
            "我行适淮西，出处难重陈。", 
            "岂无羁旅叹，乃有山水因。", 
            "兹游颇幽独，作伴影与身。", 
            "宁辞足力尽，聊使眉头伸。", 
            "凭虚默自计，逝将祈孔宾。", 
            "寄声华阳老，异日期相亲。"
        ], 
        "title": "独游保宁凤凰台", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "负郭三顷稻，并田五亩园。", 
            "人生如此足，安用华其轩。", 
            "亲戚居南陌，交游在东村。", 
            "有酒辄共醉，倾输见情言。", 
            "三径杂桃李，九畦莳兰荪。", 
            "黄柑百头奴，碧梧万支孙。", 
            "山供景无尽，石映溪不浑。", 
            "桑麻中馈任，布刈邻翁论。", 
            "下以活妻孥，上以奉凊温。", 
            "时从赤松子，亦访吴市门。", 
            "嗟我抱此志，十年若朝昏。", 
            "家山眇天末，松菊岂复存。", 
            "兹园临官道，坐笑车马奔。", 
            "前山复场圃，疏筑随坳墩。", 
            "我来适春秾，乱眼红青纷。", 
            "恍然动乡思，梦寄东飞云。"
        ], 
        "title": "过刘姓园居（甲申）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "万杉堆青没山骨，云埋七峰时出没。", 
            "飞泉拂石泻哀湍，下有万古蛟龙窟。", 
            "藏头睡熟呼不起，地坼三年蝗蝻出。", 
            "千山脉理渍清甘，一罅涓涓流石液。", 
            "同游况与惠询辈，纳屐振衣何勃窣。", 
            "大门当前新筑道，跨水曲栏攲突兀。", 
            "舂鸣轣辘趁朝炊，水畎悬流机械发。", 
            "支筇对此自三叹，抱瓮老人长搰搰。", 
            "却坐幽堂忽浩歌，回首已失西山日。"
        ], 
        "title": "宿海会寺", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "竺法暨华土，出传骨与书。", 
            "金仙屹不动，坐使四海趋。", 
            "山川第一胜，尽为佛者居。", 
            "葱葱灊之谷，蛟鸾互盘纡。", 
            "一为飞锡先，方士回云车。", 
            "顾盼榛楚地，翚檐涌层虚。", 
            "英灵护泉脉，饮此白足徒。", 
            "当年盖国众，莫挽碧眼胡。", 
            "传衣到三叶，此地滋焦枯。", 
            "异气生杰阁，宸奎动天枢。", 
            "神龙尽倾向，宝此明月珠。", 
            "三圣陟帝所，云章久宁渝。", 
            "馀沾及婆塞，岁复六七夫。", 
            "堂中老沙门，古态几皇胥。", 
            "定知黄龙窟，不着点额鱼。", 
            "门开两山峡，萃然七浮图。", 
            "沙步对石麓，溪流清且徐。", 
            "危甍隐深樾，间见碧与朱。", 
            "朝来雨脚断，云气尚卷舒。", 
            "悬知磴道滑，一水不复逾。", 
            "州家有造诣，上马及未晡。"
        ], 
        "title": "山谷寺", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "阳城山头遽如许，金华山中呼不去。", 
            "痴牛赤脚堕天河，共向空山饱烟雾。", 
            "阿瞒安知眇道士，丹井至今存故处。", 
            "琤淙万古穿石断，峡束奔流闹山坞。", 
            "嵬峨上郁千仞势，洞下坡陀无块土。", 
            "文公古句惊旧观，拂拭苍莓增媚妩。", 
            "亦欲磨崖放楚狂，扫迹政恐山神怒。"
        ], 
        "title": "石牛洞", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "卷帘坐对江南山，掠眼送青来亹亹。", 
            "云泉肺肠久厌饫，挂颊悠然聊复尔。", 
            "奇峰远澹忽四五，爽秀骎骎逼窗几。", 
            "平生九华盛名下，一见定知真是矣。", 
            "非关目力睹天奥，正觉群山如聚米。", 
            "好人好人有高韵，不独江州孟公子。", 
            "直缘佳处无仕径，落莫道边同苦李。", 
            "大是忘年耐久交，藜杖青鞋结终始。"
        ], 
        "title": "望九华（甲申）", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "青旆摇风，朱帘漏月黄昏早。", 
            "蓬山万叠忽蜚来，上有千灯照。", 
            "和气祥烟缭绕。", 
            "映琼楼、五云缥缈。", 
            "青裙缟袂，乱吹繁弦，九衢欢笑。", 
            "元是琴堂，十分管领春光到。", 
            "手移星宿下人寰，招客来仙岛。", 
            "信道邦人见少。", 
            "彷佛似、皇都春好。", 
            "明年只恐，鳌山扈从，随班清晓。"
        ], 
        "title": "烛影摇红 元宵", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "烟漠漠。醉里看春都错。", 
            "过了清明迟一著。牡丹重约摸。", 
            "晓日渐明檐角。天与芳辰难却。", 
            "驻得韶华元有药。桃源谁共约。"
        ], 
        "title": "谒金门 用赵帐干韵", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "道家弱水蓬莱，鲸波万里谁知得。", 
            "人间自有，南昌居士，仙风道骨。", 
            "诗似白星，貌如聃老，风尘挺出。", 
            "向谪仙家里，滕王阁畔，飘玉佩、下丹阙。", 
            "黄发四朝元老，又谁知、重生绿发。", 
            "手提一笔，活人多少，三千功积。", 
            "已冠文昌，人人瞻望，玉枢躔逼。", 
            "对新凉、酒颊微红，宛是一星南极。"
        ], 
        "title": "水龙吟 寿李尚书", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "少年意气，脑燕兵胡䩮，虏王区脱。", 
            "眼底朦胧，腹中空洞，不著曹刘元白。", 
            "闻道殊科八中，也要彩卢连掷。", 
            "收拾尽，到如今但有，寸心如铁。", 
            "天付，真奇特。", 
            "口静神充，双眼胡僧碧。", 
            "楚国离骚，唐朝词学，未信芳尘□歇。", 
            "结取佳人香佩，截断儿曹绮舌。", 
            "归去也，且斓斑戏彩，好春长日。"
        ], 
        "title": "喜迁莺 其一 别陈新恩", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "评君谁似，似长松千丈，离奇多节。", 
            "骨瘦棱棱，文高荦荦，今日□来仙阙。", 
            "走卒识公容貌，酋虏问公官阀。", 
            "更史馆，一编书多少，频添勋业。", 
            "伟绝。", 
            "今岁别。", 
            "新绿名孙，又见枝生叶。", 
            "底事七旬，双瞳如水，毕竟桂花方发。", 
            "赐第彤墀秋早，又一瑶枢光洁。", 
            "故人也，念相逢谁似，凤池同列。"
        ], 
        "title": "喜迁莺 其二 寿李文昌", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "一天风露，喜初行弹压，人间残暑。", 
            "金母此时，云軿先降，又见枢星光吐。", 
            "人道鸿濛逢日，可是东方明处。", 
            "更天上、走王人络绎，仪鸾琼醑。", 
            "听语。", 
            "更希举。", 
            "试把皇朝、盛事都来数。", 
            "当日鳌头，皇扉侍母，绿发方瞳□□。", 
            "更有飞凫王季，往往文星再聚。", 
            "浑休问，但回班千岁，貂蝉成谱。"
        ], 
        "title": "喜迁莺 其三 寿薛尚书", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "去年玉燕，记曾期今岁，瑶光入度。", 
            "今日都人，从头屈指，尽是黑头公辅。", 
            "争道一朝语合，谁信千龄际遇。", 
            "更积雨。", 
            "晓来晴，洗出琉璃秋宇。", 
            "笑语。", 
            "知何许。", 
            "旆卷青霓，来自钧天所。", 
            "道骨仙风，安排顿著，须是人间紫府。", 
            "要识云台高绝，更有凤池深处。", 
            "从今数。", 
            "看千秋万岁，永承明主。"
        ], 
        "title": "喜迁莺 其四 寿薛枢密", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "平生有意，把六经膏泽，人人沾受。", 
            "白被子明康节辈，浪说乘除先后。", 
            "遇合一时，英雄千古，谁是高强手。", 
            "蹉跎岁晚，临风浩然搔首。", 
            "今但入梦青山，云溪深处，烟月生怀袖。", 
            "宿有十年萧散愿，此段功缘须就。", 
            "因忆坡公，仇池有约，莫误归时候。", 
            "今朝对酒，歌此与君为寿。"
        ], 
        "title": "酹江月/念奴娇 丙子自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "官已尚书，人犹寒素，仙有名言。", 
            "谓是若人，法当至贵，仍主修年。", 
            "唐人四字鲜妍。", 
            "堪照映、画堂彩烟。", 
            "更对新凉，一声芝曲，万斛金船。"
        ], 
        "title": "柳梢青 其一 寿薛尚书", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "袖手云溪畔。", 
            "看人间、纷纷饥乌腐鼠，触蛮交战。", 
            "便得金鱼垂玉带，多少雌黄点勘。", 
            "算此语、必非河汉。", 
            "直自弹冠班八座，更青春、数到期颐算。", 
            "一段玉，无纤玷。", 
            "公难学处尤堪羡。", 
            "全似□、泠泠秋水，体清形健。", 
            "衮处从来高一著，那肯随人脚转。", 
            "要须是、常见乾坤清晏。", 
            "天意未教公猛去，要都俞、了却从公便。", 
            "歌寿斝，朱帘卷。"
        ], 
        "title": "贺新郎 寿李端明", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "嫩绿成堆。", 
            "朝来红紫，都在莓苔。", 
            "方见春来，又闻春去，暗里谁催。", 
            "人生易老何哉。", 
            "春去矣、秋风又来。", 
            "何似云溪，长春日月，无去无归。"
        ], 
        "title": "柳梢青 其二 和齐仙留春", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "绿杨欲舞，红杏微笑，春工渐侈。", 
            "试偻指、自从嘉定，数到宝庆□□里。", 
            "无一岁、不书年大有，问元功谁燮理。", 
            "□□□、于变雍熙，如此自当千岁。", 
            "况是端笏蓬莱陛。", 
            "但看雍容、玉立山峙。", 
            "炼五色、补天无迹，扶日天衢光四被。", 
            "安清祐、填群心声色，恬然如谈笑耳。", 
            "更八荒、民生奠枕，此著又当千岁。", 
            "又况善述先猷，严武备、不开边鄙。", 
            "阴功遍南北，千岁未多畴祉。", 
            "且说总是三千岁。", 
            "此际方岐嶷。", 
            "听今日、处处笙歌，何止南楼十二。"
        ], 
        "title": "宝鼎现 寿李端明", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "銮殿秋深，玉堂宵永，千门人静。", 
            "问天上、西风几度，金盘光满，露浓银井。", 
            "碧云飞下双鸾影。", 
            "迤逦笙歌近笑语，群仙隐隐。", 
            "更前问讯。", 
            "堕在红尘今省。", 
            "渐曙色、晓风清迥。", 
            "更积霭沈阴、都卷尽。", 
            "向窗前、引镜看来，尚喜精神炯炯。", 
            "便折简、浮丘共酌，奈天也、未教酩酊。", 
            "来岁却笑群仙，月寒空冷。"
        ], 
        "title": "倾杯/倾杯乐 丁亥自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "归来一笑，尚看看趁得，人间寒食。", 
            "阿寿牵衣仍问我，双鬓新来添白。", 
            "忍见庭前，去年芳草，依旧青青色。", 
            "西湖雨后，绿波两岸平拍。", 
            "天教断送流年，三之一矣，又是成疏隔。", 
            "燕子春寒浑未到，谁说江南消息。", 
            "玉树熏香，冰桃翻浪，好个山间景物。", 
            "这回归去，松风深处横笛。"
        ], 
        "title": "念奴娇 其一 忆先庐春山之胜", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "嫣然一笑，向烛花光下，经年才见。", 
            "欲语还羞如有恨，方得东君一盼。", 
            "天意无情，更教微雨，香泪流丹脸。", 
            "今朝霁色，笙歌初沸庭院。", 
            "因是思入东屏，当年手植，遍桃源低岸。", 
            "失脚东来春七度，辜负芳丛无限。", 
            "问讯园丁，宁如归去，细与从头看。", 
            "东风独立，白云遮断双眼。"
        ], 
        "title": "念奴娇 其二 初见海棠花", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "算千葩百卉，谁伴东风，早春时候。", 
            "唯有江梅，在人间长久。", 
            "雪后霜前，冲涉多少，尚精神如旧。", 
            "岁岁年年，酴酥饮了，便为公寿。", 
            "更向尊前席上，细看人与梅花，棱棱争瘦。", 
            "桃李漫山，都落芳尘后。", 
            "和气满身，参调玉弦，表天然孤秀。", 
            "来岁今朝，星闱雾阁，一卮春酒。"
        ], 
        "title": "醉蓬莱 其一 寿王司直", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "记蟾宫桂子，撒向人间，如今时候。", 
            "□□□□，□□□□□。", 
            "白下长干，乱滩横笛，想昔游依旧。", 
            "大海一沤，千年一息，谁称彭寿。", 
            "开遍门前丹蕊，渐西风入东篱，酿成仙酒。", 
            "□□□□，□□□□□。", 
            "卓笔鸡笼，悬天宝盖，占断宣徽秀。", 
            "来岁清苕，公家事了，斑衣蓝绶。"
        ], 
        "title": "醉蓬莱 其二 丙申自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "天上初秋桂子，庭前八月丹花。", 
            "一年一度见仙槎。", 
            "秋色分明如画。", 
            "愿把阴功一脉，灯灯相续无涯。", 
            "降祥作善岂其差。", 
            "永作渔樵嘉话。"
        ], 
        "title": "西江月 其一 壬辰自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "底事中秋无月，元来留待今宵。", 
            "群仙拍手度仙桥。", 
            "惊起眠龙夭矫。", 
            "天上灵槎一度，人间八月江潮。", 
            "西兴渡口几魂消。", 
            "又见潮生月上。"
        ], 
        "title": "西江月 其二 癸巳自寿", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "未岁嘉平，初旬日四，雪中归自崇唐。", 
            "山林湖海，一气接苍茫。", 
            "踏尽玉龙千丈，更一望、龙尾天长。", 
            "须臾上，高峰四顾，迤逦过前冈。", 
            "群山，如玉削，松林百万，尽傅琼霜。", 
            "浑疑是天际，一鹤翱翔。", 
            "人道玉皇三六，欲一叩、风力方刚。", 
            "明朝好，金乌衔烛，八表散祥光。"
        ], 
        "title": "满庭芳 其一 雪登前岭。自己酉江右雪行弥月，四十七年无此乐也，今再见之", 
        "type": "词", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "晴雪集林薄，朝阳熙陇苗。", 
            "青天堪数雁，白路自通樵。", 
            "愁我未归客，别君还过桥。", 
            "何时烧短烛，软语更终宵。"
        ], 
        "title": "送俞宜民归马耳峰", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岁穷常鲜裕，人老更多悲。", 
            "白日无閒客，青山有了时。", 
            "乾坤马迹满，风雨鹤巢危。", 
            "去岁来坑岭，移家度崄巇。"
        ], 
        "title": "十月初三日追记丙子岁以此日风雪中度平坑岭入马耳峰", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "烟雨一叶小，江湖大厦宽。", 
            "全家足风月，高枕恣波澜。", 
            "白雪披蓑立，青山揭笠看。", 
            "莫将文叔事，溷我钓鱼竿。"
        ], 
        "title": "古渔父词二首 其一", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "是店皆赊酒，无家只有船。", 
            "烧鱼岩下火，吹笛水中天。", 
            "枫叶霜铺地，芦花月满川。", 
            "风波何处静，收钓即安眠。"
        ], 
        "title": "古渔父词二首 其二", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "衰来知已渐，老去不容迟。", 
            "居长常先导，徐行且远期。", 
            "相看飘鹤发，久坐绽乌皮。", 
            "百岁休嫌短，修名千载垂。"
        ], 
        "title": "衰至和王达善", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "朱草文明瑞，兹花上品朱。", 
            "巧瑳红象珥，阔制紫云襦。", 
            "丽夺炎精盛，名沾御赐殊。", 
            "且贪颜色好，鹤顶似他无。"
        ], 
        "title": "咏赪桐花", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "茇舍干戈后，班荆荐莽馀。", 
            "何人骑有鹤，顾我食无鱼。", 
            "孤愤向谁说，倦游休上书。", 
            "时时问甘岭，戴子近何如。"
        ], 
        "title": "因黄甘人便问讯帅初", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "蹙罗红线紧，镕蜡粉须黄。", 
            "野寺花开日，平畴稻熟香。", 
            "曾陪红药省，相对紫薇郎。", 
            "尚忆丝纶閤，新秋雨露凉。"
        ], 
        "title": "七月初四日赋紫薇花", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春膏誇莹净，云母斗轻明。", 
            "吾子诚不俗，老夫安用名。", 
            "虽非时态尚，犹见故人情。", 
            "雅兴因君动，新吟凭几成。"
        ], 
        "title": "谢刘文伯惠好翁笺", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "树色已非昨，虫声不忍闻。", 
            "乱鸦投急景，老树淰长云。", 
            "百顷青黄半，一村晴雨分。", 
            "凭阑新得句，书赠特山君。"
        ], 
        "title": "秋日书事贻潘少白", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "月生鲸海上，人在雁苍中。", 
            "一巘环村转，双溪到海同。", 
            "百年能几见，七十有三翁。", 
            "为此当心恻，诗成走递筒。"
        ], 
        "title": "贻正仲", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "多病空馀老，劳生为苦思。", 
            "偶然新得句，长是不眠时。", 
            "鼠搅歉无肉，佣逃怨食糜。", 
            "此怀谁可诉，只恐则山知。"
        ], 
        "title": "贻山甫", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "相见岂无期，前年亦此时。", 
            "青山吾有约，白发子能医。", 
            "石室谁看鼎，岩泉似散丝。", 
            "老人偏重别，去路渺相思。"
        ], 
        "title": "梅所将别夜坐叙怀", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "戴子游西浙，藕花香满船。", 
            "因思今日日，又是去年年。", 
            "杨果珍闽荔，榆林下剡川。", 
            "烹羊曾有约，已失碧桃仙。"
        ], 
        "title": "去春帅初尝约为榆林游欲烹羊酿酒为小孟尝既而仆归凤栖后帅初亦往西浙遂不果今帅初已归当践前言但同游之客达善已下世矣因黄甘便作诗以叙其怀", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "春梦是耶非，终惭恋禄微。", 
            "整冠骑马出，攲枕听鸡回。", 
            "食檗风霜入，还丹志愿违。", 
            "未能忘习气，安得寸心灰。"
        ], 
        "title": "记梦 其一", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "梅花清入梦，诗骨定非常。", 
            "半树原遮藓，无风也自香。", 
            "篮舆冲暮雪，茅舍带晨霜。", 
            "傍竹依松处，无心肯向阳。"
        ], 
        "title": "记梦 其二", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "林下青衫卸，尊前白发攲。", 
            "少年行乐事，暮景感伤时。", 
            "鍊药嫌长懒，观书悔已迟。", 
            "惜花心性在，时复一吟诗。"
        ], 
        "title": "八月初三日五更梦觉追记", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "月上芙蓉浦，船依杜若洲。", 
            "岁行人冉冉，川永梦悠悠。", 
            "天地回青眼，江山养白头。", 
            "老生如朽木，安识有悲秋。"
        ], 
        "title": "梦回", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "香饭炊鱼白，新醅擘蟹黄。", 
            "秋风元不恶，乡思自难忘。", 
            "田水闲无用，山云薄有光。", 
            "篆畦消息好，一路木樨香。"
        ], 
        "title": "题存思庵壁", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "晓行风露清，夹径草虫鸣。", 
            "虎近常行市，鸡啼早出城。", 
            "路长终是到，世险自难平。", 
            "学得王阳术，黄金可立成。"
        ], 
        "title": "巾山题客舍壁", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "白月一家好，青山四坐迎。", 
            "短筇看虎迹，高枕听蛙声。", 
            "草具枇杷足，瓜庐熠耀行。", 
            "相逢总佳士，更喜著弥明。"
        ], 
        "title": "四月初四日正仲子堂可大及梅所周鍊师会耕养堂", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "半面羞藏袂，回头懒向人。", 
            "清凉生夜气，冷淡见天真。", 
            "此物悭开口，他花怯效颦。", 
            "莫嫌容易落，笑罢总成尘。"
        ], 
        "title": "含笑花", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "寓目无清致，兴怀要此君。", 
            "影移千亩月，枝散五湖云。", 
            "凤实和筠得，龙苞带箨分。", 
            "伤根同柏大，剪叶异芝焚。", 
            "拔筱衣沾粉，连鞭藓破纹。", 
            "虚心宁择地，直节任离群。", 
            "但欲通三径，何须比万军。", 
            "凛然真玉立，蔓草即堪耘。"
        ], 
        "title": "移竹（庚辰）", 
        "type": "排律", 
        "yun": "文"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "赤地无遗蘖，悬知一岁空。", 
            "乖龙忽解事，死虎亦争功。", 
            "土燥财沾块，人安未转蓬。", 
            "翻思泻东海，何计请天公。", 
            "田亩膏腴阔，河流脉络通。", 
            "邦人依岂弟，指日望登丰。"
        ], 
        "title": "喜雨呈郑高邮", 
        "type": "排律", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "闻说灵真路，旁开小洞天。", 
            "苍峦閟清境，陆地接飞仙。", 
            "壁立惊猿挂，松枯老蔓缠。", 
            "攒空永亭石，漱壑定林泉。", 
            "烟磴盘三径，玄窗属五便。", 
            "武陵迷汉魏，妙憙断山川。", 
            "腾绝端如此，经营有老焉。", 
            "烹鱼几折屐，命驾拟加鞭。", 
            "易秃三千丈，宁辞四万钱。", 
            "把茅应早计，拱木叹流年。", 
            "鸿鹄须尘外，鹓鸾自日边。", 
            "人生各有在，雅志共超然。"
        ], 
        "title": "江仲嘉书称去常山灵真洞半里许得林壑殊胜余记昔过谢源道中乱峰峭壁间竹树荟蘙今仲嘉所称得非此耶因寄百二十字", 
        "type": "排律", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "乱定还三径，阴阴夏木初。", 
            "惊弦无固志，巢幕且安居。", 
            "宴坐心如地，幽寻步当车。", 
            "经丘仍窈窕，绕屋正扶疏。", 
            "抟黍空怀友，提壶或起予。", 
            "老来无住着，聊复爱吾庐。"
        ], 
        "title": "避寇还舍一首", 
        "type": "排律", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "积潦彻厚地，油云成漏天。", 
            "乘舟迷晚市，悬釜郁晨烟。", 
            "卉服几三沐，蘧庐亦九迁。", 
            "何由开白日，直恐垫黄泉。", 
            "天道终持满，皇心剧救然。", 
            "多应洗兵马，且复奠山川。", 
            "浩浩收溟涨，穰穰浃帝廛。", 
            "燮调知努力，延颈待丰年。"
        ], 
        "title": "苦雨", 
        "type": "排律", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "郁郁千山麓，常嗟涧底松。", 
            "老应从禹贡，清不受秦封。", 
            "偃蹇龙蛇蛰，埋藏冰雪容。", 
            "地偏难耸壑，根固独凌冬。", 
            "天近知才大，辰来有栋隆。", 
            "山苗应见笑，穴蚁莫相攻。"
        ], 
        "title": "郁郁涧底松（戏作省题）", 
        "type": "排律", 
        "yun": null
    }, 
    {
        "author": "程俱", 
        "era": "宋", 
        "subtype": "五言排律", 
        "text": [
            "入梦无黄石，收身赖赤松。", 
            "濯冠临皖水，执简叩灊峰。", 
            "司命开琳阙，明光下玉龙。", 
            "高灵心拱卫，江海势朝宗。", 
            "清夜垂星斗，空山答鼓钟。", 
            "云车来绛节，风马上丹封。", 
            "楼观参差见，岩崖转仄容。", 
            "山川瞻胜异，蘋藻荐严恭。", 
            "凡骨应难换，幽人岂易逢。", 
            "他年华山藕，安用葛陂筇。"
        ], 
        "title": "灵山观", 
        "type": "排律", 
        "yun": "冬"
    }, 
    {
        "author": "程俱", 
        "era": "宋", 
        "subtype": "七言排律", 
        "text": [
            "凌歊正在尘歊外，四起云山翠欲浮。", 
            "丹槛昔时空胜事，锦袍何处想灵游。", 
            "鳌分一岛来平野，鲸吸长江带两州。", 
            "手决飞云天作幕，坐侵寒露月垂钩。", 
            "向来时有千岩梦，对此浑消万古愁。", 
            "醉目归鸿天际没，地高空阔更宜秋。"
        ], 
        "title": "登凌歊台（本宋武帝凌歊台）", 
        "type": "排律", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言排律", 
        "text": [
            "苍虬衔雨转晴峦，喷雾跳珠玉甃寒。", 
            "掩冉风林听竽籁，萧森烟萚种琅玕。", 
            "期仙磴属三休径，羃翠庭边八节滩。", 
            "赫赫云峰张火伞，阴阴冰洞却霜纨。", 
            "山藏神府新琼简，壁挂磻溪旧钓竿。", 
            "怪底萧条增秀发，六龙曾此驻和銮。"
        ], 
        "title": "谒蔡开府延客周历堂宇览观山林岩洞之胜顿失袢暑退作律诗一首", 
        "type": "排律", 
        "yun": "寒"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "超然出稠林，无二无分别。", 
            "若问胜林堂，清风满庭樾。"
        ], 
        "title": "山居 胜林堂", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "君知妙高堂，何异妙峰境。", 
            "向来妙高人，宛在妙峰顶。"
        ], 
        "title": "山居 妙高堂", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "云何常寂光，遍在一切处。", 
            "元本住庵人，无来亦无去。"
        ], 
        "title": "山居 常寂光庵", 
        "type": "绝句", 
        "yun": "语"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "滃然集清冷，无厌亦无受。", 
            "故此岩下池，予名曰无垢。"
        ], 
        "title": "山居 无垢池", 
        "type": "绝句", 
        "yun": "有"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "叠翠绕幽谷，清池钟百泉。", 
            "安知一壑云，利泽浸无边。"
        ], 
        "title": "山居 普润池", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "妙华出淤泥，定水湛然满。", 
            "上有清凉峰，森苍映清浅。"
        ], 
        "title": "山居 妙湛池", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "古镜悬大虚，摩尼珠五色。", 
            "纷然百草头，寂照照常寂。"
        ], 
        "title": "山居 寂照堂", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "定林在何许，窈窕钟山麓。", 
            "得非夸娥民，遗我障岩谷。"
        ], 
        "title": "山居 定林", 
        "type": "绝句", 
        "yun": "屋"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "重重翠联锦，一掩一回处。", 
            "三径踏烟霞，披榛自来去。"
        ], 
        "title": "山居 盘谷", 
        "type": "绝句", 
        "yun": "语"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "子真岩石耕，名称动都邑。", 
            "不比北山翁，销声寄禅寂。"
        ], 
        "title": "山居 谷口堂", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "朝见云飞檐，暮见云生础。", 
            "客至觅云巢，云深在何许。"
        ], 
        "title": "山居 云巢", 
        "type": "绝句", 
        "yun": "语"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "千山秀回环，灵液走岩窦。", 
            "清甘伫方空，可咽不可漱。"
        ], 
        "title": "山居 竞秀泉", 
        "type": "绝句", 
        "yun": "宥"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "西山属黄冈，相错宛如绣。", 
            "倚杖立幽亭，归鸿没烟岫。"
        ], 
        "title": "山居 绣谷亭", 
        "type": "绝句", 
        "yun": "宥"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "潺湲清音涧，便是偃溪水。", 
            "长笑箕颖人，区区洗吾耳。"
        ], 
        "title": "山居 清音涧", 
        "type": "绝句", 
        "yun": "纸"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "万缘正繁兴，当处即解脱。", 
            "当知本来空，不受汝摩撮。"
        ], 
        "title": "山居 虚缘静", 
        "type": "绝句", 
        "yun": "曷"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "猗兰转光风，幽芳被山谷。", 
            "怅望断金人，同心不同躅。"
        ], 
        "title": "山居 崇兰坞", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "秾华敢争先，独立傲冰雪。", 
            "故当首群芳，香色两奇绝。"
        ], 
        "title": "山居 梅谷", 
        "type": "绝句", 
        "yun": "屑"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "三径属桃烟，遥遥想宁极。", 
            "终当佩飞霞，颉颃向空碧。"
        ], 
        "title": "山居 三休台", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "苍阴羃杉松，延缘幽出谷。", 
            "豁然天地开，八极启远目。"
        ], 
        "title": "山居 达观堂", 
        "type": "绝句", 
        "yun": "屋"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "跻攀通幽径，郁密森松竹。", 
            "云雪正埋山，深林閟寒绿。"
        ], 
        "title": "山居 通幽径", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "寻壑复经丘，人看李郭舟。", 
            "藤花多背日，桐叶最知秋。", 
            "虎去藜藿尽，龙归蛙黾愁。", 
            "振衣临石壁，未羡习池游。"
        ], 
        "title": "和虞长洲游虎丘", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "急景去不返，官游心易阑。", 
            "死生交道绝，冷暖世情看。", 
            "适俗须多可，随缘亦大难。", 
            "一年还欲尽，三界直无安。"
        ], 
        "title": "和友人陈傅道师仲司录遣兴之作", 
        "type": "律诗", 
        "yun": "寒"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "久客颇自厌，长歌胡不归。", 
            "束书方有适，捧檄定焉依。", 
            "尘里音容改，山中信息稀。", 
            "十年长漫浪，深觉负荷衣。"
        ], 
        "title": "高邮旅泊书怀寄淮东提举蔡成甫观兼呈郑使君弇三首（癸未） 其一", 
        "type": "律诗", 
        "yun": "微"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "命矣周南滞，时哉冀北空。", 
            "居无刮目视，动有转喉穷。", 
            "泛宅如蛮蜑，淫书伴蠹虫。", 
            "飘蓬故人念，赖有绣衣公。"
        ], 
        "title": "高邮旅泊书怀寄淮东提举蔡成甫观兼呈郑使君弇三首（癸未） 其二", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "长夏热欲死，迎秋气已清。", 
            "蚊蝇任来往，螟螣尚纵横。", 
            "行止厌人问，栖迟真自惊。", 
            "使君高义在，解榻见深情。"
        ], 
        "title": "高邮旅泊书怀寄淮东提举蔡成甫观兼呈郑使君弇三首（癸未） 其三", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "杰阁护真文，金仙妙大云。", 
            "风林终日说，露柱一时闻。", 
            "谷暖春先到，山高日易曛。", 
            "经行复宴坐，华雨任缤纷。"
        ], 
        "title": "谨追和诸父留题云门声阇黎经阁诗一首", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "簿领青州掾，风姿曲秀才。", 
            "长烦拍浮手，持赠合欢杯。", 
            "屡舞回风急，传筹白羽催。", 
            "深惭偃师氏，端为破愁来。"
        ], 
        "title": "观王君玉侍郎集有酒明（以上三字四库本作酒胡）诗次韵", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "说将且不暇，于时真自疏。", 
            "深惭叔孙子，未办茂陵书。", 
            "正自饥欲死，敢言忠有馀。", 
            "平生畎亩志，本不羡严除。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其一 北阙休上书", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "故庐今茂草，新构羡茅茨。", 
            "久慕泉石约，空令猿鹤悲。", 
            "一廛端可共，三径复谁期。", 
            "会结忘年友，归云茹紫芝。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其二 南山归敝庐", 
        "type": "律诗", 
        "yun": "支"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "沃壤有多稼，良工无废材。", 
            "固知时不弃，正坐老无媒。", 
            "病骥终难驾，寒花不易开。", 
            "古来天下士，取次没蒿莱。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其三 不才明主弃", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "雁足慵难寄，鸡栖出厌频。", 
            "路长时有梦，人远遽如新。", 
            "胶漆唯穷士，云泥隔要津。", 
            "嚣嚣亦何病，懒放任天真。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其四 多病故人疏", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "转眼过三纪，搔头见二毛。", 
            "先秋同柳弱，早白误山高。", 
            "种种从渠落，青青竟莫逃。", 
            "形骸姑置此，痛饮读离骚。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其五 白发催年老", 
        "type": "律诗", 
        "yun": "豪"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "憔悴身仍健，峥嵘岁又穷。", 
            "天寒春未应，腊尽雪初融。", 
            "万化岂有极，一生常转蓬。", 
            "谁知元不动，日月自西东。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其六 青阳逼岁除", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "腷膞南枝鹊，铿宏半夜钟。", 
            "寥寥数寒漏，唧唧类吟蛩。", 
            "马革思强仕，牛衣慕老农。", 
            "此身何处是，展转听朝舂。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其七 永怀愁不寐", 
        "type": "律诗", 
        "yun": "冬"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "透隙风号屋，翻檐雪洒窗。", 
            "遥知迷九泽，似欲卷三江。", 
            "引睡翻书帙，浇愁泥酒缸。", 
            "无因踏松月，痴坐对青釭。"
        ], 
        "title": "癸巳岁除夜诵孟浩然归终南旧隐诗有感戏效沈休文八咏体作 其八 松月夜窗虚", 
        "type": "律诗", 
        "yun": "江"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "再脱兵戈里，全家走路尘。", 
            "百年同是客，万事不如人。", 
            "幻境终归尽，生涯正要贫。", 
            "故人知在否，魂断楚江滨。"
        ], 
        "title": "避寇村舍（戊申）", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "蛮貊人无间，乡闾行益尊。", 
            "芝兰有馀化，桃李竟无言。", 
            "远日来千两，他年叹九原。", 
            "死生如可作，安用百身存。"
        ], 
        "title": "邹侍郎挽词二首（辛卯） 其一", 
        "type": "律诗", 
        "yun": "元"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "夷蹠虽殊趣，彭殇共一归。", 
            "投荒万里再，乘化百年非。", 
            "细行皆无憾，常言亦造微。", 
            "祇应存信史，千古有沾衣。"
        ], 
        "title": "邹侍郎挽词二首（辛卯） 其二", 
        "type": "律诗", 
        "yun": "微"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "许下多名士，朱公盛德人。", 
            "怀文深自匿，谋道不求伸。", 
            "雅望台中妙，宣恩剑外春。", 
            "聊凭巴汉水，一洗九街尘。"
        ], 
        "title": "送朱职方希亮出使利州路二首 其一", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "星使出文昌，仍分古华阳。", 
            "过家真昼绣，拥节异怀章。", 
            "泛应超馀刃，深心即道场。", 
            "前旒须献纳，早晚侍明光。"
        ], 
        "title": "送朱职方希亮出使利州路二首 其二", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "寒暑不到处，翛然天地中。", 
            "夏冰聊善幻，性水自真空。", 
            "松壑凝寒露，荷灯障远风。", 
            "峨峨欲千仞，扇暍意无穷。"
        ], 
        "title": "和同舍夏日四诗（辛丑） 其一 清冰", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "晓来风破睡，天外失参横。", 
            "雨作刻漏下，人思江海倾。", 
            "林塘回秀色，廛市亦欢声。", 
            "漏屋吾无憾，聊苏秉耒氓。"
        ], 
        "title": "和同舍夏日四诗（辛丑） 其二 暑雨", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "夜气接平旦，微凉生太虚。", 
            "庭槐秋影动，檐月晓光馀。", 
            "执热宁无间，探汤固有初。", 
            "斯须衔烛转，汗渍羽陵书。"
        ], 
        "title": "和同舍夏日四诗（辛丑） 其三 晨夜", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "赤日不可度，红尘能许深。", 
            "粪除知有意，垢净亦惟心。", 
            "叶落石门晓，花残桃径吟。", 
            "安知烦溽地，拥彗却流金。"
        ], 
        "title": "和同舍夏日四诗（辛丑） 其四 扫地", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "年运过半百，齿摇先右车。", 
            "朝来忽自堕，笑罢却成嗟。", 
            "鹤发情知尔，牛呞老更加。", 
            "舌柔真足恃，寂默寄生涯。"
        ], 
        "title": "齿落", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "不向东林社，聊分玉井莲。", 
            "淤泥超黑业，定叶异青钱。", 
            "八法那能染，三车固可捐。", 
            "从容共鱼乐，吾意已忘筌。"
        ], 
        "title": "种莲", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "中军时所废，我废坐衰残。", 
            "轩冕傥来寄，炎凉非意干。", 
            "空函嗟外重，小品亦徒看。", 
            "异代均流落，还来客信安。"
        ], 
        "title": "殷浩废处信安偶览衢州图经故居尚有遗址有感予怀书四十字", 
        "type": "律诗", 
        "yun": "寒"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "故里翻为客，衰年亦倦游。", 
            "犊裈惭北阮，膰馈略东丘。", 
            "门巷游麋鹿，闾阎风马牛。", 
            "翟公良可笑，大署欲何求。"
        ], 
        "title": "观老杜久客一篇其言有感于吾心者因为八咏 其一 羁旅知交态", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "扶病来城郭，栖迟又几年。", 
            "炎凉惊节变，荣悴与时迁。", 
            "掉臂人趋市，骈头蚁慕膻。", 
            "回观衰冷地，古灶不生烟。"
        ], 
        "title": "观老杜久客一篇其言有感于吾心者因为八咏 其二 淹留见俗情", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "秃发无重绿，疏髯已半凋。", 
            "识风摇老炷，大宅树衰标。", 
            "往事那堪记，幽怀不自聊。", 
            "馀年傥穷健，犹及中兴朝。"
        ], 
        "title": "观老杜久客一篇其言有感于吾心者因为八咏 其三 衰颜聊自哂", 
        "type": "律诗", 
        "yun": "萧"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "鼠辈何知礼，奴曹只世情。", 
            "鸱鸮嚇鸾凤，蝼蚁困鲲鲸。", 
            "舍者时争席，将军莫夜行。", 
            "岂堪供一笑，正自不须惊。"
        ], 
        "title": "观老杜久客一篇其言有感于吾心者因为八咏 其四 小吏每相轻", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "献纳无明略，衰迟只故乡。", 
            "养痾凭药裹，扫迹寄僧坊。", 
            "不作荆州客，空悲汉署郎。", 
            "登楼那暇赋，衰鬓白苍苍。"
        ], 
        "title": "观老杜久客一篇其言有感于吾心者因为八咏 其五 去国哀王粲", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "僭逆真苕燕，腥膻尚井蛙。", 
            "苍生困徵敛，黄屋久咨嗟。", 
            "北狩终当返，东巡亦未赊。", 
            "皇基甚宏远，四海会为家。"
        ], 
        "title": "观老杜久客一篇其言有感于吾心者因为八咏 其六 伤时哭贾生", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "宿敝虽毛举，中原尚土隳。", 
            "时闻歼狗鼠，未遂戮鲸鲵。", 
            "冠盖翔鸳鹭，兵戈集虎貔。", 
            "埋轮岂无意，揽辔欲谁期。"
        ], 
        "title": "观老杜久客一篇其言有感于吾心者因为八咏 其七 狐狸何足首", 
        "type": "律诗", 
        "yun": null
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "黠虏频窥塞，潢池或弄兵。", 
            "未传朱泚首，时劳亚夫营。", 
            "四海几糜烂，群凶会鼎烹。", 
            "皇威清海岱，谈笑扫搀抢。"
        ], 
        "title": "观老杜久客一篇其言有感于吾心者因为八咏 其八 豺虎正纵横", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "往岁兴龙节，寰区乐未央。", 
            "姜任垂德化，夔契拱岩廊。", 
            "事逐流年往，忧随爱日长。", 
            "嘉时真易失，追想故难忘。"
        ], 
        "title": "兴龙节日有感二首 其一", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "往岁坤成节，群生鼓舞中。", 
            "至公同造化，和气浃羌戎。", 
            "佐佑三王治，弥缝十乱功。", 
            "戎衣何日定，无处问高穹。"
        ], 
        "title": "兴龙节日有感二首 其二", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "北地休奇绩，东闽出隽儒。", 
            "文明知世异，才德应时须。", 
            "台阁咨纯正，朝廷重楷模。", 
            "九原如可作，素业上唐虞。"
        ], 
        "title": "龙图阁待制知亳州事傅公挽词四首 其一", 
        "type": "律诗", 
        "yun": "虞"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "置醴王门重，和羹帝意深。", 
            "方酬稽古力，未展济时心。", 
            "履道端由户，绳身异直寻。", 
            "如何天不慭，注想动宸襟。"
        ], 
        "title": "龙图阁待制知亳州事傅公挽词四首 其二", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "龙驾初从代，羊裘首访齐。", 
            "但闻还旧物，已足慰群黎。", 
            "纶綍王言大，蓍龟国论稽。", 
            "空留吾党恨，桃李信成蹊。"
        ], 
        "title": "龙图阁待制知亳州事傅公挽词四首 其三", 
        "type": "律诗", 
        "yun": "齐"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "曳杖空成叹，骑箕去莫追。", 
            "桑阴曾未改，棠茇有馀悲。", 
            "笳鼓千山路，龟螭万古碑。", 
            "登门惭憃陋，何以报深知。"
        ], 
        "title": "龙图阁待制知亳州事傅公挽词四首 其四", 
        "type": "律诗", 
        "yun": "支"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "少日无双誉，中年叹数奇。", 
            "音徽叔度比，治迹次公为。", 
            "羔雁徒三至，牛鸡不两施。", 
            "空令吴楚地，阡陌有馀思。"
        ], 
        "title": "黄脩中大夫挽诗 其一", 
        "type": "律诗", 
        "yun": "支"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "旷度中无类，怀才竟莫伸。", 
            "入朝谁不达，出宰一何频。", 
            "吏隐琳宫冷，郎潜素发新。", 
            "话言犹可想，揽拂涕沾巾。"
        ], 
        "title": "黄脩中大夫挽诗 其二", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "头童心亦尽，老矣不中书。", 
            "赖有金闺彦，时来冰氏墟。", 
            "但令尊有酒，安问出无车。", 
            "更得身强健，登临纵所如。"
        ], 
        "title": "偶成四十字上呈彦章内翰叔问侍郎", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "禅翁怜病士，时枉数行书。", 
            "野寺寻荒径，烟林接远墟。", 
            "拟回逋客驾，仍挽故人车。", 
            "会赴山林约，无劳问久如。"
        ], 
        "title": "彦文见和谨用韵作二首 其一", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "知公探理窟，玉检袐琼书。", 
            "宴坐超三界，灵光洞九墟。", 
            "折腰怜五斗，舐痔笑多车。", 
            "定起时游戏，新诗锦不如。"
        ], 
        "title": "彦文见和谨用韵作二首 其二", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "不作头钱直，徒看万卷书。", 
            "秋萤羞赫日，潢潦异归墟。", 
            "绝意高门地，真乘下泽车。", 
            "终年日高卧，岂问夜何如。"
        ], 
        "title": "再作述怀", 
        "type": "律诗", 
        "yun": "鱼"
    }, 
    {
        "author": "程垓", 
        "era": "宋", 
        "subtype": null, 
        "text": [
            "在家不觉穷冬好。", 
            "向客里、方知道。", 
            "故园梅花正开时，记得清尊频倒。", 
            "高烧红蜡，暖熏罗幌，一任花枝恼。", 
            "如今客里伤怀抱。", 
            "忍双鬓、随花老。", 
            "小窗独自对黄昏，只有月华飞到。", 
            "假饶真个，雁书频寄，何以归来早。"
        ], 
        "title": "孤雁儿/御街行 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "伤春时候一凭阑。", 
            "何况别离难。", 
            "东风只解催人去，也不道、莺老花残。", 
            "青笺未约，红绡忍泪，无计锁征鞍。", 
            "宝钗瑶钿一时闲。", 
            "此恨苦天悭。", 
            "如今直恁抛人去，也不念、人瘦衣宽。", 
            "归来忍见，重楼淡月，依旧五更寒。"
        ], 
        "title": "一丛花", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "双鬓乍绾横波溜。", 
            "记当日、香心透。", 
            "谁教容易逐鸡飞，输却春风先手。", 
            "天公元也，管人憔悴，放出花枝瘦。", 
            "几宵和月来相就。", 
            "问何事、春山斗。", 
            "祗应深院锁婵娟，枉却娇花时候。", 
            "何时为我，小梯横阁，试约黄昏后。"
        ], 
        "title": "孤雁儿/御街行 其二 有尼从人而复出者，戏用张子野事赋此", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "老来风味，是事都无可。", 
            "只爱小书舟，剩围着、琅玕几个。", 
            "呼风约月，随分乐生涯，不羡富，不忧贫，不怕乌蟾堕。", 
            "三杯径醉，转觉乾坤大。", 
            "醉后百篇诗，尽从他、龙吟鹤和。", 
            "升沈万事，还与本来天，青云上，白云间，一任安排我。"
        ], 
        "title": "蓦山溪", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "葺屋为舟，身便是、烟波钓客。", 
            "况人间元似，泛家浮宅。", 
            "秋晚雨声篷背稳，夜深月影窗棂白。", 
            "□满船诗酒满船书，随意索。", 
            "也不怕，云涛隔。", 
            "也不怕，风帆侧。", 
            "但独醒还睡，自歌还拍。", 
            "卧后从教鳅鳝舞，醉来一任乾坤窄。", 
            "恐有时、撑向大江头，占风色。"
        ], 
        "title": "满江红", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "不恨残花妥。", 
            "不恨残春破。", 
            "只恨流光，一年一度，又催新火。", 
            "纵青天白日系长绳，也留春得么。", 
            "花院重教锁。", 
            "春事从教过。", 
            "烧笋园林，尝梅台榭，有何不可。", 
            "已安排、珍簟小胡床，待日长闲坐。"
        ], 
        "title": "小桃红/连理枝", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "雨过凉生藕叶。", 
            "晚庭消尽暑，浑无热。", 
            "枕簟不胜香滑。", 
            "争奈宝帐情生，金尊意惬。", 
            "玉人何处梦蝶。", 
            "思一见冰雪。", 
            "须写个帖儿、丁宁说。", 
            "试问道、肯来么，今夜小院无人，重楼有月。"
        ], 
        "title": "芭蕉雨", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小小闲窗底。", 
            "曲曲深屏里。", 
            "一枕新凉，半床明月，留人欢意。", 
            "奈梅花引里唤人行，苦随他无计。", 
            "几点清觞泪。", 
            "数曲乌丝纸。", 
            "见少离多，心长分短，如何得是。", 
            "到如今、留下许多愁，枉教人憔悴。"
        ], 
        "title": "红娘子/连理枝", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "夏围初结。", 
            "绿深深处红千叠。", 
            "杜鹃过尽芳菲歇。", 
            "只道无春，满意春犹惬。", 
            "折来一点如猩血。", 
            "透明冠子轻盈帖。", 
            "芳心蹙破情尤切。", 
            "不管花残，犹自拣双叶。"
        ], 
        "title": "醉落魄 赋石榴花", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "一枝烟雨瘦东墙。", 
            "真个断人肠。", 
            "不为天寒日暮，谁怜水远山长。", 
            "相思月底，相思竹外，犹自禁当。", 
            "只恐玉楼贪梦，输他一夜清香。"
        ], 
        "title": "朝中措", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "山尽两溪头。", 
            "水合天浮。", 
            "行人莫赋大江愁。", 
            "且是芙蓉城下水，还送归舟。", 
            "渔雁两悠悠。", 
            "烟断云收。", 
            "谁教此水却西流。", 
            "载我相思千点泪，还与青楼。"
        ], 
        "title": "浪淘沙令", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "旧日心期不易招。", 
            "重来孤负，几个良宵。", 
            "寻常不见尽相邀。", 
            "见了知他，许大无聊。", 
            "昨夜梅花插翠翘。", 
            "影落清溪，应也魂消。", 
            "假饶真个住山腰。", 
            "那个金章，换得渔樵。"
        ], 
        "title": "一剪梅 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小会幽欢整及时。", 
            "花也相宜，人也相宜。", 
            "宝香未断烛光低，莫厌杯迟，莫恨欢迟。", 
            "夜渐深深漏渐稀。", 
            "风已侵衣，露已沾衣。", 
            "一杯重劝莫相违，何似休归，何自同归。"
        ], 
        "title": "一剪梅 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "闻说海棠开尽了。", 
            "怎生得、夜来一笑。", 
            "颦绿枝头，落红点里，问有愁多少。", 
            "小园闭门春悄悄。", 
            "禁不得、瘦腰如袅。", 
            "豆蔻浓时，酴醾香处，试把菱花照。"
        ], 
        "title": "雨中花令 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "旧日爱花心未了。", 
            "紧消得、花时一笑。", 
            "几日春寒，连宵雨闷，不道幽欢少。", 
            "记得去年深院悄。", 
            "□梁畔，一枝香袅。", 
            "说与西楼，后来明月，莫把菱花照。"
        ], 
        "title": "雨中花令 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "卷地芳春都过了。", 
            "花不语、对人含笑。", 
            "花与人期，人怜花病，瘦似人多少。", 
            "闻道重门深悄悄。", 
            "愁不尽、露啼烟袅。", 
            "断得相思，除非明月，不把花枝照。"
        ], 
        "title": "雨中花令 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "九月江南烟雨里。", 
            "客枕凄凉，到晓浑无寐。", 
            "起上小楼观海气。", 
            "昏昏半约渔樵市。", 
            "断雁西边家万里。", 
            "料得秋来，笑我归无计。", 
            "剑在床头书在几。", 
            "未甘分付黄花泪。"
        ], 
        "title": "凤栖梧/蝶恋花 其一 客临安，连日愁霖，旅枕无寐，起作", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "有客钱塘江上住。", 
            "十日斋居，九日愁风雨。", 
            "断送一春弹指去。", 
            "荷花又绕南山渡。", 
            "湖上幽寻君已许。", 
            "消息不来，望得行云暮。", 
            "芳草梦魂应记取。", 
            "不成忘却池塘句。"
        ], 
        "title": "凤栖梧/蝶恋花 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "门外飞花风约住。", 
            "消息江南，已酿黄梅雨。", 
            "蜀客望乡归不去。", 
            "当时不合催南渡。", 
            "忧国丹心曾独许。", 
            "纵吐长虹，不奈斜阳暮。", 
            "莫道春光难揽取。", 
            "少陵辨得寻花句。"
        ], 
        "title": "凤栖梧/蝶恋花 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "薄薄窗油清似镜。", 
            "两面疏帘，四壁文书静。", 
            "小篆焚香消日永。", 
            "新来识得闲中性。", 
            "人爱人嫌都莫问。", 
            "絮自沾泥，不怕东风紧。", 
            "只有诗狂消不尽。", 
            "夜来题破窗花影。"
        ], 
        "title": "凤栖梧/蝶恋花 其四 南窗偶题", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "九月重湖寒意早。", 
            "目断黄云，冉冉连衰草。", 
            "惨别临江愁满抱。", 
            "酒尊时事都相恼。", 
            "闻道吴天消息好。", 
            "鸳鸯西池，咫尺君应到。", 
            "若见故人相问劳。", 
            "为言未分书舟老。"
        ], 
        "title": "凤栖梧/蝶恋花 其五 送子廉侄南下", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "野店无人霜似水。", 
            "清灯照影寒侵被。", 
            "门外行人催客起。", 
            "因个事。", 
            "老来方有思家泪。", 
            "寄问梅花开也未。", 
            "爱花只有归来是。", 
            "想见小乔歌舞地。", 
            "浑含喜。", 
            "天涯不念人憔悴。"
        ], 
        "title": "渔家傲 其一 彭门道中早起", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "独木小舟烟雨湿。", 
            "燕儿乱点春江碧。", 
            "江上青山随意觅。", 
            "人寂寂。", 
            "落花芳草催寒食。", 
            "昨夜青楼今日客。", 
            "吹愁不得东风力。", 
            "细拾残红书怨泣。", 
            "流水急。", 
            "不知那个传消息。"
        ], 
        "title": "渔家傲 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "送我南来舟一叶，谁教催动鸣榔。", 
            "高城不见水茫茫。", 
            "云湾才几曲，折尽九回肠。", 
            "买酒浇愁愁不尽，江烟也共凄凉。", 
            "和天瘦了也何妨。", 
            "只愁今夜雨，更做泪千行。"
        ], 
        "title": "临江仙 其一 合江放舟", 
        "type": "词", 
        "yun": null
    }, 
    {
        "author": "程准", 
        "era": "宋", 
        "subtype": "七言绝句", 
        "text": [
            "帆带暮云归别浦，崖拖秋色落澄波。", 
            "天连尺五银河挽，月倍寻常玉镜磨。"
        ], 
        "title": "明远楼", 
        "type": "绝句", 
        "yun": "歌"
    }, 
    {
        "author": "程珦", 
        "era": "宋", 
        "subtype": "七言律诗", 
        "text": [
            "西园胜迹名天下，唐相经营用意工。", 
            "岛屿回环压湖面，楼台重复倚云空。", 
            "濯缨泉洁存遗迹，促轸亭空想旧风。", 
            "公暇未应无客会，春游更喜与民同。"
        ], 
        "title": "咏濯缨亭", 
        "type": "律诗", 
        "yun": "东"
    }, 
    {
        "author": "程洵", 
        "era": "宋", 
        "subtype": null, 
        "text": [
            "穹林拥精庐，奇石林端起。", 
            "玲珑蛟兔穴，编缀东方齿。", 
            "峨峨倚高寒，落落负壮伟。", 
            "何人昔好事，诛薙发天閟。", 
            "杰阁冠其颠，幽亭踞其趾。", 
            "五峰天际来，纵臾供燕几。", 
            "吾闻零陵郡，地蕴清淑气。", 
            "法当产瑰奇，钟秀乃在此。", 
            "何当蜡吾屐，尽揽入胸次。", 
            "融成九华诗，写作菱溪记。", 
            "却笑奇章公，班班刻名字。"
        ], 
        "title": "游东安五峰阁凛然亭", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "我从耒阳来，已拜杜陵墓。", 
            "今行湘水湄，复识愚溪路。", 
            "兹游岂无益，登览屡吊古。", 
            "明日理扁舟，又向浯溪去。"
        ], 
        "title": "过愚溪登愚亭拜柳子厚像", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "春来一雨不终日，处处野田龟兆坼。", 
            "使君闵雨雨应期，插水新秧绿如织。", 
            "人言秧好岁定丰，民感使君慈父同。", 
            "生朝共上千岁寿，酒酌流霞花袅红。", 
            "使君为德岂但此，念念爱民如爱子。", 
            "阴功无数只天知，报以长年固其理。", 
            "青衫短簿人莫知，索米不充方朔饥。", 
            "香山松鹤举无有，但采民言成颂诗。"
        ], 
        "title": "薛使君生日", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "流光驰兔乌，弱质感蒲柳。", 
            "新年有乐事，菜羹侑甘酒。", 
            "楚俗本自佳，颜巷敢嫌陋。", 
            "陶然为一醉，阔步无何有。", 
            "画屏贴綵人，赤牛负土偶。", 
            "谁能效儿童，剪饰较妍丑。", 
            "城南有佳士，避世不回首。", 
            "诗成试问之，如此近道否。", 
            "钝根君勿嗤，著语不敢苟。"
        ], 
        "title": "次韵刘子厚人日立春", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "使君抱孤韵，胜日成独游。", 
            "聊循七里郭，一赏千林秋。", 
            "射圃既徘徊，泽宫重咨畴。", 
            "孰生病我疗，孰死骨我收。", 
            "遐观兴未穷，小憩山更幽。", 
            "昔人事登览，不惮道里悠。", 
            "而我缚微官，抗尘苦淹留。", 
            "何当奉杖屦，崇论排田驺。"
        ], 
        "title": "次韵刘寺簿暇日出郊按视贡院安养院漏泽园南教场饭于花药寺用韦苏州韵赋诗", 
        "type": "古风", 
        "yun": "尤"
    }, 
    {
        "author": "程洵", 
        "era": "宋", 
        "subtype": null, 
        "text": [
            "天地有常运，成功须四时。", 
            "敛藏苟不至，生养犹浪施。", 
            "而况结夏屋，岂伊一人为。", 
            "向非来者贤，俯仰成弃基。", 
            "余氏本望族，旧业祖所贻。", 
            "流光被累叶，衍也复嗣之。", 
            "华堂小荒茀，新筑俄翚飞。", 
            "老木傲风烟，脩篁拂云霓。", 
            "连峰累奇石，一镜开清池。", 
            "窗閒编简横，门外尘鞅希。", 
            "封胡几男子，晨夕相追随。", 
            "步趋朱与张，谈笑书与诗。", 
            "宁复绮纨习，所期君子归。", 
            "青桐韩家树，丹桂窦氏枝。", 
            "它年定俪美，吾言岂君欺。"
        ], 
        "title": "余季行肯堂", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "诗翁老去百年灰，皮肤剥落真实在。", 
            "诛茅筑室傍幽林，泉石烟云动光彩。", 
            "酸寒不作郊岛态，尚友渊明向千载。", 
            "但欣妙语笔端生，不管流年暗中改。", 
            "邻家有景借脩竹，野径无风馥芳茝。", 
            "人嫌柴门雀可罗，自倚奚囊富成海。", 
            "我闻公名嗟已久，向风每恨平生昧。", 
            "袖诗过我岂宜蒙，公才较丕几十倍。", 
            "要从柳州斗雅健，未许公羊誇辨裁。", 
            "别来又见秋风高，抵掌论文几时再。", 
            "尊中绿酒已堪酌，篱下黄花行可戴。", 
            "幸无俗物恼幽人，祇可剧谈佳客对。", 
            "方侯况是社中酒，辨舌澜翻似秦代。", 
            "公来当为折简呼，园有佳蔬更同采。", 
            "雅集何须画作图，风流自可追前辈。"
        ], 
        "title": "次韵张顺之见寄", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "世久无绝艺，斯人妙丹青。", 
            "时将好东绢，貌彼神与形。", 
            "悠然意象会，转转毛骨生。", 
            "或濯若春柳，或清如壶冰。", 
            "或耸千丈壑，或森武库兵。", 
            "妍媸有真鉴，抑扬无遁情。", 
            "楚相欲谈笑，中郎存典刑。", 
            "斯人胸次奇，不以艺自名。", 
            "逍遥万物閒，非俗仍非僧。", 
            "游戏于笔端，遂尔造其精。", 
            "殊非学可致，要是天与能。", 
            "待诏集金马，功臣图景灵。", 
            "渠当自致此，胡为老沈冥。"
        ], 
        "title": "赠写真方处士", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "中岁探至道，颇欲齐得丧。", 
            "偶然遇逆境，又尔起诸妄。", 
            "贤哉陈夫子，胸次甚夷旷。", 
            "警我以微言，恐我犹事障。", 
            "嗟我与夫子，少长异州党。", 
            "倾盖逆旅中，谈笑便抵掌。", 
            "谁言江浙远，嗜好无异尚。", 
            "我虽谬涉世，途穷理归鞅。", 
            "而君方朝天，高论献忠谠。", 
            "赠君秋兔毫，聊以代杯盎。", 
            "勿云管城子，未有食肉相。", 
            "当知中书君，日侍九天上。"
        ], 
        "title": "留别处州陈舜卿教授以笔赠之", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "森森山上松，濯濯堂前柳。", 
            "颜色虽不殊，霜馀别妍丑。", 
            "君看射利子，荣悴俯仰中。", 
            "宁知堂前柳，不如山上松。"
        ], 
        "title": "董铢求诗赋古风二章示之 其一", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "学海失渊源，词林少根柢。", 
            "苏程百世师，遗书满天地。", 
            "遗书亦言尔，道岂言能传。", 
            "言外有妙处，万理常森然。"
        ], 
        "title": "董铢求诗赋古风二章示之 其二", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "煌煌庆色金壶重，婉婉高枝儿臂拱。", 
            "团团更著线晕红，郁郁时看祥霭动。", 
            "使君少日抱奇才，可与斯世作楹栋。", 
            "黄堂坐啸晚方贵，急流引退心殊勇。", 
            "平生阴德只天知，寿骨巉然天所纵。", 
            "灵华更向寿宫出，和气疑与商山共。", 
            "翻嫌四老太多事，采掇辛勤走岩陇。", 
            "何如丘壑著胸中，静阅世氛如幻梦。", 
            "朝餐不用闲草木，夜气自有真铅汞。", 
            "殊祥坐使神物效，异卉不烦天女供。", 
            "闲中禅悦更寻源，闹里尘缘徐脱鞚。", 
            "从渠童子尚饶舌，强出松阴谈谷董。", 
            "要知无本是性宗，看我当机呈大用。"
        ], 
        "title": "张衡州南山寿芝", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "好山如高人，堂堂万夫杰。", 
            "岳立培塿中，千古磨不灭。", 
            "兹山虽未高，浓淡似妆抹。", 
            "树老樛枝重，石皴灵液洌。", 
            "登临恨未能，想像心已豁。", 
            "寄言山中客，慎勿厌幽绝。", 
            "君看名利途，黄尘涨日月。"
        ], 
        "title": "过铅山望鹅湖峰次叔重韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "浇愁正赖一蕉叶，万虑洗空从兀兀。", 
            "投床便作碖䃂眠，不记来时石头滑。", 
            "茅家亦复有何好，门外澄江绿如鸭。", 
            "个中风味吾自知，赋诗归向儿曹说。"
        ], 
        "title": "宿野人家追和韦斋韵", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": null, 
        "text": [
            "簿书尘涴人，高士莫肯顾。", 
            "我穷敢言高，糊口随所遇。", 
            "一遭猿鹤嗔，讵能虫鱼注。", 
            "读礼尺不盈，披易体忘互。", 
            "案惟朱墨尘，吏执符移付。", 
            "催科本虽拙，勉强亦备数。", 
            "有时迅檄来，又办走长路。", 
            "名山谩在眼，俗驾不容驻。", 
            "兹游岂无意，发兴亦已屡。", 
            "心知江山奇，远目当与寓。", 
            "冠裳裹病躯，汲汲忘旦暮。", 
            "今日复何日，从君举幽步。", 
            "柳深尚藏乌，水浅可立鹭。", 
            "离离网举鱼，隐隐舟横渡。", 
            "登临得胜地，一览万景聚。", 
            "况远城市喧，无复尘埃污。", 
            "六籍烂星罗，百氏纷云布。", 
            "窗虚明照人，几净寒生雾。", 
            "仰止夫子堂，敬诵昌黎句。", 
            "文章何足言，道义有真趣。", 
            "由来重儒学，所贵通世务。", 
            "恨我拙且迂，浪奉先生屦。", 
            "明朝九衢尘，回道迹已故。", 
            "重来定何时，诗就发如素。"
        ], 
        "title": "游石鼓次柯德初韵", 
        "type": "古风", 
        "yun": "遇"
    }, 
    {
        "author": "程洵", 
        "era": "宋", 
        "subtype": null, 
        "text": [
            "庭无聚讼喧，门有佳客至。", 
            "登高一以眺，天末雁横字。", 
            "公心本无著，佳处偶会意。", 
            "意会旋已忘，陶然不妨醉。"
        ], 
        "title": "次韵刘寺簿与客酌酃泉", 
        "type": "古风", 
        "yun": "寘"
    }, 
    {
        "author": "程洵", 
        "era": "宋", 
        "subtype": null, 
        "text": [
            "幽闺有美人，终宵抱长叹。", 
            "念彼远征客，风露如许寒。", 
            "耿耿不成寐，怅然理哀弹。", 
            "离鸾韵纤指，曲终泪阑杆。"
        ], 
        "title": "幽闺", 
        "type": "古风", 
        "yun": "寒"
    }, 
    {
        "author": "程洵", 
        "era": "宋", 
        "subtype": null, 
        "text": [
            "秋风来几日，草木殊未知。", 
            "寒虫独何者，若与秋有期。", 
            "露竹动寒彩，云松弄幽姿。", 
            "梦寻溪头路，意行当何时。"
        ], 
        "title": "秋风", 
        "type": "古风", 
        "yun": "支"
    }, 
    {
        "author": "程洵", 
        "era": "宋", 
        "subtype": null, 
        "text": [
            "枯筇挂倒星斗傍，意行屈曲忘陵冈。", 
            "忽逢萧寺倚岩腹，门前水影涵山光。", 
            "凭虚飘欲上霄汉，览远浩如浮大沧。", 
            "嗟子失身坠世网，恨不与子同翱翔。", 
            "白莲共结清净社，红裙绝意温柔乡。", 
            "何当脱屣声利场，从渠万态争炎凉。"
        ], 
        "title": "次韵胡国器游历崌", 
        "type": "古风", 
        "yun": "阳"
    }, 
    {
        "author": "程洵", 
        "era": "宋", 
        "subtype": null, 
        "text": [
            "玄冥玄冥如有辞，大钧播物初无私。", 
            "春兰秋菊亦有尔，梅独强分南北枝。", 
            "南枝北枝自有时，人言冷暖浪自欺。", 
            "天公与人不相似，时来看取葭灰吹。"
        ], 
        "title": "次韵答唐卿叹梅", 
        "type": "古风", 
        "yun": "支"
    }, 
    {
        "author": "程洵", 
        "era": "宋", 
        "subtype": null, 
        "text": [
            "少年锐意功名会，李广数奇终鹢退。", 
            "晚从林下得幽栖，绿净翠微动赏对。", 
            "危亭萧洒八九椽，千岩万壑相回环。", 
            "人言山秀水亦秀，偶然得此宁非天。", 
            "身世区区如逆旅，人生要有归全处。", 
            "天星地卦且置之，阴德从来不知数。", 
            "会当置酒傍清樾，一语寿君君笑发。", 
            "且住人閒五百年，衔杯乐圣山水閒。"
        ], 
        "title": "黄彦周求秀亭诗云其地山水合六秀法故以名亭", 
        "type": "古风", 
        "yun": null
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "霜凋群木雁横空，宴坐茅茨促膝容。", 
            "忽有新诗来眼底，巉临绝岸倚孤峰。"
        ], 
        "title": "杨日新用所赋月壶韵作诗见寄依韵复之 其一", 
        "type": "绝句", 
        "yun": "冬"
    }, 
    {
        "author": "程洵", 
        "era": "宋", 
        "subtype": "七言绝句", 
        "text": [
            "观心要与月同明，觅句应须水样清。", 
            "老去不妨文豹隐，郎君已见角犀盈。"
        ], 
        "title": "杨日新用所赋月壶韵作诗见寄依韵复之 其二", 
        "type": "绝句", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "波光草色照人明，别意幽怀酒一倾。", 
            "飘泊君方惊旅梦，淹留我遂识人情。", 
            "穿沙碧干娟娟净，带雨幽葩艳艳荣。", 
            "何日相从溪上路，临流倚策话平生。"
        ], 
        "title": "次董叔重赠别", 
        "type": "律诗", 
        "yun": "庚"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "黄花岁岁与秋期，又见登高落帽时。", 
            "云水光中孤赏玩，簿书丛里足栖迟。", 
            "大篇且对玉连琐，小酌何须金屈卮。", 
            "只恐颓檐并败屋，不禁巽二恣狂吹。"
        ], 
        "title": "次韵祖德九日", 
        "type": "律诗", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "琅玕万个倚江湘，中有人家类辟疆。", 
            "地迥自应尘不到，天开初见日舒光。", 
            "此身汩汩五斗役，旧隐遥遥三径荒。", 
            "想见韩溪溪上路，烟稍雨叶拂云长。"
        ], 
        "title": "晓行湘岸竹閒有怀家山", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "濂溪当日起南方，千载斯文有耿光。", 
            "遗俗至今尊孔孟，后生谁肯学苏张。", 
            "贤关莫叹吴天远，精舍今临楚水长。", 
            "试问坐中谁鼓瑟，舞雩风味想难忘。"
        ], 
        "title": "次韵刘寺簿临蒸精舍落成", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "斯文从昔患多方，今日因公晦复光。", 
            "心法祇传书一卷，文华那用纸千张。", 
            "窗前草色沿阶翠，川上波流极目长。", 
            "此意更须公指示，后来□□月无忘。"
        ], 
        "title": "再用韵", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "群雄逐鹿走迷方，四百炎精不复光。", 
            "天启奇才思蛰奋，人嗔黠虏久鸱张。", 
            "悠悠陈迹青编在，寂寂丛祠碧草长。", 
            "成败由来难逆睹，祇应大义不容忘。"
        ], 
        "title": "用韵题诸葛武侯祠二首 其一", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "独明大义晓多方，烱烱精忠贯日光。", 
            "开拓荆榛资蜀汉，驱除鬼蜮老关张。", 
            "司徒岂足知邪正，著作宁能识短长。", 
            "公论到头须后世，至今尸祝未能忘。"
        ], 
        "title": "用韵题诸葛武侯祠二首 其二", 
        "type": "律诗", 
        "yun": "阳"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "衡湘山水竞清雄，閒气曾生益代翁。", 
            "后学谁能明绝学，遗风犹可想高风。", 
            "欲求太极精微蕴，可乏群居讲究功。", 
            "飞跃鸢鱼元有道，使君心与古人同。"
        ], 
        "title": "次韵刘寺簿诣学", 
        "type": "律诗", 
        "yun": "东"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "江头梅蕊小装春，式宴嘉宾属守臣。", 
            "京国路虽千里远，琼林花又一番新。", 
            "且观鹿野陈乡乐，休忆羊裘整钓纶。", 
            "老我岂堪陪盛集，为公强振簿书尘。"
        ], 
        "title": "次韵刘寺簿鹿鸣宴", 
        "type": "律诗", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "圣主如天与物春，四方委质愿为臣。", 
            "设科取士制虽旧，侧席求贤意自新。", 
            "扬子词高非篆刻，井春学富独纷纶。", 
            "行行好上江都策，莫厌京华没马尘。"
        ], 
        "title": "再用韵", 
        "type": "律诗", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "小雨浪憎春日迟，轻寒自与晚花宜。", 
            "节过岭外忆饧日，人比山阴脩禊时。", 
            "雀舌味长初试水，猫头意懒任穿篱。", 
            "归途莫恨石头滑，山色波光总是诗。"
        ], 
        "title": "寒食次伯潜韵", 
        "type": "律诗", 
        "yun": "支"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "圜扉草色碧于衫，晏子何劳更解骖。", 
            "剩喜文书清幕府，翻嗟宾客滞湖南。", 
            "迟回愧我非高士，邂逅因公尚剧谈。", 
            "清夜论诗到山谷，棒头妙旨欲重参。"
        ], 
        "title": "张王臣以诸公骖字韵见贻即席奉次", 
        "type": "律诗", 
        "yun": "覃"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "羞将华发照青衫，直拟凉秋整去骖。", 
            "应聘岂能如水北，紬书何事尚周南。", 
            "江澄颇觉客愁破，山好那须世事谈。", 
            "犹胜元琳日趋府，强持簪笏逐髯参。"
        ], 
        "title": "再韵呈诸公", 
        "type": "律诗", 
        "yun": "覃"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "亭下江波绿样衫，亭前山势走惊骖。", 
            "心如胡马犹思北，梦比飞乌正绕南。", 
            "银笔新书时有省，金銮故事不须谈。", 
            "经纶从昔须贤哲，洗眼诸公国论参。"
        ], 
        "title": "再用韵呈王臣兼简同社诸公", 
        "type": "律诗", 
        "yun": "覃"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "土牛方著劝农鞭，画鹢俄闻叠鼓喧。", 
            "别驾但知催理楫，邦人政自欲攀辕。", 
            "黄堆荒径重寻菊，绿拥高堂更树谖。", 
            "只恐清朝方急士，未容一室老陈蕃。"
        ], 
        "title": "送刘伯瑞通判还吴兴", 
        "type": "律诗", 
        "yun": "元"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "平生志业在经纶，老去未充观国宾。", 
            "□道心□□地镜，固应文□挂夫绅。", 
            "大儿从昔轻馀子，丞相何时荐此君。", 
            "莫为穷通移晚节，岁寒方始见天真。"
        ], 
        "title": "王驹父袖诗见过次韵赠之", 
        "type": "律诗", 
        "yun": null
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "飞旆翩翩乱晚霞，欣闻胜集俯云沙。", 
            "新诗宛似风行水，和气想如春在花。", 
            "大隐勿嫌朝市闹，朱幡方映绣衣华。", 
            "尘埃短簿今仓氏，怅望清游转觉赊。"
        ], 
        "title": "次韵宋郎中刘寺簿刘监庙燕集王大夫山林", 
        "type": "律诗", 
        "yun": "麻"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "桃根桃叶竞妍华，清远谁知别有花。", 
            "天为苍生娱一老，地从绿水涌双葩。", 
            "流传已入骚人句，走送曾烦刺史家。", 
            "却笑昌黎求玉井，路迷青壁重咨嗟。"
        ], 
        "title": "季章命赋周益公府双头莲盖太守所送者", 
        "type": "律诗", 
        "yun": "麻"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "妆镜台前酒一卮，风流从古说杨妃。", 
            "谁令山鬼欺红粉，却与花王司御衣。", 
            "比儗莫嫌鱼共贯，轻狂犹胜燕争飞。", 
            "老生无分陪清赏，空想邹枚他夜归。"
        ], 
        "title": "益公得牡丹状如双鱼者以花嫔目之且赋诗俾予属和", 
        "type": "律诗", 
        "yun": "微"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "窗閒花影夜摇春，窗外谁呼祁孔宾。", 
            "不信名山谢逋客，至今陋巷卧遗民。", 
            "日高谩戛生鱼釜，门掩应无没马尘。", 
            "遥想撚须时得句，又书尺纸报平津。"
        ], 
        "title": "寄赠欧阳伯威", 
        "type": "律诗", 
        "yun": "真"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "搔头日日数归程，谁信先生少宦情。", 
            "趣驾不知千里远，振衣始觉一身轻。", 
            "霜林竹柏元同劲，世路风波底用惊。", 
            "独我临分苦悽恻，从今怀抱向谁倾。"
        ], 
        "title": "赠别", 
        "type": "律诗", 
        "yun": "庚"
    }, 
    {
        "author": "程珌", 
        "era": "宋", 
        "subtype": null, 
        "text": [
            "二木盘根三千秋，万斧过之无敢视。", 
            "今辰有梓号国工，朋曹十数来睥睨。", 
            "为言此木难斤斧，上有蟠龙下伏虎。", 
            "莫教惊动万年枝，掣电轰雷三日雨。", 
            "直须作法起南风，号召百神同力扈。", 
            "昂昂头角向梅堂，五六镇星来作辅。", 
            "坐令国势巩萝图，万岁千秋奉明主。"
        ], 
        "title": "伐千秋巨木竟梁梅堂", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "黄云衔雪天模糊，有客飘然出上都。", 
            "青丝络马银兜鍪，红锦䩨弓金仆姑。", 
            "剑光压匝照路隅，帕首百骑前诃呼。", 
            "不知客本山泽臞，今胡为者意气粗。", 
            "自言有将新孙吴，我欲与之同灭胡。", 
            "呜呼亡胡岂难且，病兵怯将自逃逋。", 
            "胡不观昔我艺祖造中区，以兵为国垂洪模。", 
            "河北河东义勇徒，二十四万鼓应枹。", 
            "中兴益振尺五符，世忠淮左聚熊貙，刘锜淮西貔虎俱。", 
            "上流岳飞弯天弧，金陵张浚罴搏狐。", 
            "单于台下虽宽诛，采石山前已断颅。", 
            "迩来残虏尚窥窬，门内群寇更睢盱。", 
            "胡乃朘剥及其肤，岂止牛羊不求刍。", 
            "我欲别幕飞于菟，十万一屯淮之区。", 
            "技闲器利整平居，帜明鼓震蒐彼庐。", 
            "精神所折虏如无，而况山东群盗乎。", 
            "五符傥缺听其虚，十年且尽一赋租。", 
            "斩然圻画勿牵渠，他时混一更新图。", 
            "伟哉玉帐得通儒，君复碧油吐良谟，凌烟岂一貂蝉与。"
        ], 
        "title": "奉送季清赴山东幕府", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "忆昔丙辰还亲旁，恰恰先春社三日。", 
            "社日侍亲行交源，紫蕨儿拳森玉立。", 
            "是日天明风气柔，入自交源茗源出。", 
            "迤逦又复至前山，涉涧还家日将没。", 
            "慈亲意在营一丘，卷卷欲于近舍求。", 
            "当时议论悉未定，那知今作汪潭游。", 
            "汪潭去家正五里，百里来龙于此止。", 
            "龙止水亦止，清潭窈无底。", 
            "宝剑秋空横，秀峰春笋峙。", 
            "最爱丫角羊，艮木之印乡。", 
            "长生亥水来朝丙，千古长溪流不尽。", 
            "雍容冠佩紫薇垣，寿星更出丙丁间。", 
            "神游既安后昆福，赋此铭章皆实录。"
        ], 
        "title": "新旧句", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "顺数方来兮，溯而上之洪荒。", 
            "今不必短兮，古不必长。", 
            "地有时而玄兮，天有时而黄。", 
            "知靡草之先秋兮，又当知乔松之傲霜。", 
            "知沧溟之连山兮，又当知大华之有长江。", 
            "朝云西暮云东兮，岂期悉避乎阳光。", 
            "入濛汜浴虞渊兮，又孰知其扶桑。", 
            "吾乌乎而折衷兮，但当付万化于茫茫。"
        ], 
        "title": "子时歌", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "学渺千江水，才雄百尺楼。", 
            "凫飞思叶县，燕寝忆苏州。", 
            "有感珠还浦，无苛虎渡洲。", 
            "浦江天阔处，缺月正如钩。"
        ], 
        "title": "挽曹监丞 其一", 
        "type": "古风", 
        "yun": "尤"
    }, 
    {
        "author": "程珌", 
        "era": "宋", 
        "subtype": null, 
        "text": [
            "威凤方翔汉，寒鸦已宿林。", 
            "平生惟好士，无日不挥金。", 
            "驷牡频催驾，琵琶遽绝音。", 
            "山名升白日，回首一沾襟。"
        ], 
        "title": "挽曹监丞 其二", 
        "type": "古风", 
        "yun": "侵"
    }, 
    {
        "author": "程珌", 
        "era": "宋", 
        "subtype": null, 
        "text": [
            "惟古知哲粲青编，胡为典狱难其贤。", 
            "皋陶苏公相后先，舍是未见书联翩。", 
            "果哉知仁人难全，未得其情智欲研。", 
            "既悉其罪乃宽旃，吾心钧石何所偏。", 
            "服而舍之天则然，画冠不犯何由缘。", 
            "教明化洽上所宣，上失其道民乃愆。", 
            "又复淫刑如蔓延，立法初意浸天渊。", 
            "苗民作威天弃捐，圣神应运符握乾。", 
            "春风甘雨遍八埏，内外建官相综絟。", 
            "州复设掾职其专，此盖椎轮当益虔。", 
            "县令狱掾非充员，渠用资格宜加铨。", 
            "邢君天资静不儇，且尝一饮诗书泉。", 
            "大府狱市来阗阗，严明之长日趋前。", 
            "莫难此时周折还，三年一心上通天。", 
            "荻苗水长问归船，而君胡为华此扁。", 
            "吾非空扁乃心传，上溯苏公岁二千，下视方来漫无边。", 
            "吾乃𦕈然立中焉，来者式之不计年。"
        ], 
        "title": "用柏梁体题式敬斋", 
        "type": "古风", 
        "yun": "先"
    }, 
    {
        "author": "程珌", 
        "era": "宋", 
        "subtype": null, 
        "text": [
            "晖晖朝阳亭，亭前钟阜青。", 
            "岩阴尚积雪，光彩浮初晴。", 
            "亭下清溪水，滑流新泮冰。", 
            "双凫知随阳，亦逐流澌行。", 
            "亭中贤主人，快此景物清。", 
            "开门延客入，掬雪当泉烹。", 
            "凌蹙淮水涨，修鳞烂银瓶。", 
            "更酌秦淮春，配此玉豉羹。", 
            "了无一物俗，表里俱蓬瀛。", 
            "宇宙有佳致，心清境乃并。", 
            "甚爱主人贤，澹然遗世营。", 
            "不言饮人和，恂恂发天诚。", 
            "清处亦绝奇，亭亭秋露茎。", 
            "胸中足丘壑，城头亦林坰。", 
            "不与风月期，结屋谩茅菁。", 
            "却惭最下客，形秽识不灵。", 
            "宿怀幽深趣，侵寻尘坌撄。", 
            "一官冷于铁，痴坐如冻蝇。", 
            "唤来俎豆问，不知梅已英。", 
            "清赏可无传，陋语恐难徵。", 
            "春风送鹏程，眷言寻此盟。"
        ], 
        "title": "题朝阳亭", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "双莲合蕊更开花，报道金銮日未斜。", 
            "已草禁中新凤诏，趣君十日觐东华。"
        ], 
        "title": "两炬并花", 
        "type": "绝句", 
        "yun": "麻"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "摩诘何年留此笔，至今双壁犹崷崒。", 
            "老松掀甲作风云，乱石激流殷霹雳。"
        ], 
        "title": "脩玉牒官阁子坐屏甚古诘吏亦不知曷始数语纪之 其一", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "吴绡一幅苦无多，中涵大华及黄河。", 
            "偶然乘风山下坐，紫烟翠霭坐中过。"
        ], 
        "title": "脩玉牒官阁子坐屏甚古诘吏亦不知曷始数语纪之 其二", 
        "type": "绝句", 
        "yun": "歌"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "紫薇浥露翠条深，捷捷灵乌振好音。", 
            "全似冰岩亭上坐，四屏烟霭奏春禽。"
        ], 
        "title": "早入", 
        "type": "绝句", 
        "yun": "侵"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "朝绝倖恩除目少，边清妖祲檄书希。", 
            "饭馀摩腹闲行立，一抹墙东新翠薇。"
        ], 
        "title": "直庐多暇新绿郁然信笔二绝 其一", 
        "type": "绝句", 
        "yun": "微"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "壁右方壶浸碧天，依然全似太湖边。", 
            "清风一夜生新兴，好把渔竿上钓船。"
        ], 
        "title": "直庐多暇新绿郁然信笔二绝 其二", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "松风一壑逼人寒，老石瑽瑽响碧湍。", 
            "疑是银河天不锁，泻从云际下人间。"
        ], 
        "title": "江山道中瀑布", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "青琅削叶玉花钿，独占炎皇第一天。", 
            "未羡冰桃垂夏后，且看金子粲秋前。"
        ], 
        "title": "栀花", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "不知占得几躔星，阅尽人间聚散萍。", 
            "今日重来桥上望，依然杨柳两行青。"
        ], 
        "title": "朱生论天", 
        "type": "绝句", 
        "yun": "青"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "人道秋风长桂时，天台散种未为迟。", 
            "如君算到白榆窟，拣取南来第一枝。"
        ], 
        "title": "为钓台作", 
        "type": "绝句", 
        "yun": "支"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "已甘灰冷竹窗前，那意移来近绣毡。", 
            "唯有幽人一寒暑，闭门高卧雪深天。"
        ], 
        "title": "拥炉", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "常时斗暗犹闲事，无月中秋可若何。", 
            "我欲梯云千万丈，取光还月谢羲娥。"
        ], 
        "title": "中秋无月", 
        "type": "绝句", 
        "yun": "歌"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "轻烟薄雾锁平川，全似江南二月天。", 
            "昨夜溪头新雨过，分明洗出太平年。"
        ], 
        "title": "春帖", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "夜来踏月过临川，水面粼粼桂魄圆。", 
            "此际高人方熟寐，难为一扣绿筠轩。"
        ], 
        "title": "程掌书 其一", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "分明如梦缟玄衣，傍月凌风自在飞。", 
            "梦觉出门都不见，不知已上子陵矶。"
        ], 
        "title": "程掌书 其二", 
        "type": "绝句", 
        "yun": "微"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "不见东耕四十年，兹晨蓑笠去翩翩。", 
            "从今数过三蓂朔，史笔当年大有篇。"
        ], 
        "title": "孟夏廿一东作秩然", 
        "type": "绝句", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "人生万幻一氂轻，须筑铜驼万里城。", 
            "莫道斜阳光不远，断霞收尽十分明。"
        ], 
        "title": "五鼓梦中作觉而成之 其一", 
        "type": "绝句", 
        "yun": "庚"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "当时千驷已无闻，宁说牛羊上冢行。", 
            "同是博陵评古者，肯令千载尚龈卿。"
        ], 
        "title": "五鼓梦中作觉而成之 其二", 
        "type": "绝句", 
        "yun": "庚"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "午夜青衣海上还，八年两度雪封山。", 
            "如今一水平如镜，好钓桐江五百滩。"
        ], 
        "title": "闰九十四", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "云溪深处万松林，烟起晴天自作尘。", 
            "根向九华分结处，与君同是墨仙人。"
        ], 
        "title": "送松煤十丸与叶秀才", 
        "type": "绝句", 
        "yun": "真"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "春风吹屣到南园，著酒涂酥花正繁。", 
            "更喜满前无俗物，横塘疏竹渭南村。"
        ], 
        "title": "出南郊清甚", 
        "type": "绝句", 
        "yun": "元"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "翊运勋臣第一家，却于翰墨掇英华。", 
            "谁知忠孝千年事，不逐春风落水花。"
        ], 
        "title": "挽太府丞知徽州韩公", 
        "type": "绝句", 
        "yun": "麻"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "并海名山万叠开，太慈太白等蓬莱。", 
            "自从齐国锄云后，又见夫人驾鹤来。"
        ], 
        "title": "鲁国夫人薤露歌", 
        "type": "绝句", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言绝句", 
        "text": [
            "铁瓮高资只半程，柴沟晓发暮金陵。", 
            "莫言三宿何濡滞，已觉匆匆役此生。"
        ], 
        "title": "金陵驿", 
        "type": "绝句", 
        "yun": null
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "熙宁相望百馀年，又有人如古铁顽。", 
            "日落尚怜今夕路，月明无恙旧时山。", 
            "朱红野实堆盘里，粉白诗牌满壁间。", 
            "欲为慈颜供一笑，更留数语任渠删。"
        ], 
        "title": "庆元丁巳十月奉亲如临安宿西菩寺表弟吴克仁俱焉 其一", 
        "type": "律诗", 
        "yun": "删"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "安车未向都门移，且揽西菩一段奇。", 
            "路入山腰须种树，泉流石齿莫开池。", 
            "重来坡老今谁是，出世参寥不记时。", 
            "结束匆匆出门去，白云明月旧相知。"
        ], 
        "title": "庆元丁巳十月奉亲如临安宿西菩寺表弟吴克仁俱焉 其二", 
        "type": "律诗", 
        "yun": "支"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "归来南橐旧萧萧，但有新诗照佩瑶。", 
            "岘首溪山归点染，湘天风月困吟嘲。", 
            "轻裘诗帅风流在，岳牧词臣意气饶。", 
            "见说玉堂须翰手，公当归侍紫宸朝。"
        ], 
        "title": "用朱经略韵", 
        "type": "律诗", 
        "yun": null
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "起自澄江应梦求，天还河北百馀州。", 
            "嵩瀍处士归罗致，淮蔡奇谋入彀收。", 
            "午夜金陵瞻斗极，千年胡昴灭旄头。", 
            "会须再作中兴历，还许诸生执笔不。"
        ], 
        "title": "用丘枢密韵", 
        "type": "律诗", 
        "yun": "尤"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "几年列植擅清芳，今日标题始作堂。", 
            "远向松冈分老荫，近于菊畹借寒香。", 
            "地虽未离人间世，心已全然物外乡。", 
            "最好夜来清绝处，飞霜带月下南塘。"
        ], 
        "title": "作堂六桂之东命之曰桂生取汉人招隐篇桂树丛生之语也诗以记之", 
        "type": "律诗", 
        "yun": "阳"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "底用荒村访野坟，青编相对俨如存。", 
            "当年但识清谈乐，今日方知节概尊。", 
            "千载腐儒空吊古，几章冷语自消魂。", 
            "便当僇力清河洛，一洗新亭旧泪痕。"
        ], 
        "title": "贺费枢密登卞忠贞公墓", 
        "type": "律诗", 
        "yun": "元"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "画航同载若登仙，却笑泥鞯马不前。", 
            "要识冷烟催谷雨，须知澹日养花天。", 
            "千条翠柳随风舞，一树夭桃照水妍。", 
            "须信人生行乐耳，虚名那用世间传。"
        ], 
        "title": "流觞西湖用范左史韵", 
        "type": "律诗", 
        "yun": "先"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "北风传信报登平，白帝宸游堕玉英。", 
            "月下草玄疑蜀客，鼎边得句失轩明。", 
            "庄严东阁若为好，点缀南枝分外清。", 
            "惟恨蔡州城北水，一池鹅鸭更无声。"
        ], 
        "title": "雪", 
        "type": "律诗", 
        "yun": "庚"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "河南贡士紫萄诗，不比寻常贡士时。", 
            "一老堂堂强国栋，四筵济济瑞庭芝。", 
            "传闻座主趋璜召，恰与诸生赴诏期。", 
            "宴罢琼林如谒谢，请君怀刺凤凰池。"
        ], 
        "title": "建康鹿鸣宴致语", 
        "type": "律诗", 
        "yun": "支"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "朝来百鼓殷军门，知是元戎肃万屯。", 
            "杀气直摧龙尾垒，英风远薄斗场村。", 
            "从今吴卒精成勇，却看燕兵脆可掀。", 
            "好入庙堂裨圣略，指麾诸将定中原。"
        ], 
        "title": "建康春教致语", 
        "type": "律诗", 
        "yun": "元"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "雉尾差参宝扇开，九霞双阙耸蓬莱。", 
            "霜清法驾黄金殿，云拥仙班紫玉杯。", 
            "天上剖符初绕电，人间作颂已鸣雷。", 
            "长生纪箓知多少，瓠子澄清一万回。"
        ], 
        "title": "圣节致语", 
        "type": "律诗", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "青鸟衔饵海边来，报道群仙浴佛回。", 
            "玉侍双成开翠箔，云冠七胜下银台。", 
            "万年黎角丹方转，千岁冰桃花欲开。", 
            "更待丹成桃熟后，却来亲奉紫宸杯。"
        ], 
        "title": "王母致语", 
        "type": "律诗", 
        "yun": "灰"
    }, 
    {
        "author": "程珌", 
        "era": "宋", 
        "subtype": "七言律诗", 
        "text": [
            "邂逅乡人却异方，蹇驴仍得瘦东阳。", 
            "不妨令节随流水，自看寒花吐晚香。", 
            "微岸纶巾风力劲，小亭飞盏午阴长。", 
            "不堪细数淮南树，独倚青冥兴欲狂。"
        ], 
        "title": "登石头城", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "潾潾石间流，落落滩下石。", 
            "相因成悍崄，日夜更拒激。", 
            "化为百雷车，转入千丈碧。", 
            "推舟上磊砢，尽日不寻尺。", 
            "我行三伏中，正自涩如棘。", 
            "于时久不雨，阳炎剧炊炙。", 
            "溪流仅如线，但见沙渚赤。", 
            "逶迤呼蛇港，百步涉重碛。", 
            "迢迢神亭濑，奡荡无遗力。", 
            "此身诚不赀，此日良足惜。", 
            "胡为弃分阴，尽室寄艰阨。", 
            "长谣飞仙章，慷慨三叹息。"
        ], 
        "title": "溪行叹", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "秋容澹青山，爽秀雨皆足。", 
            "清溪照千仞，空翠疑可掬。", 
            "何年顾兔窟，桂子堕山腹。", 
            "老香散深林，屑玉缀黄粟。", 
            "朝来客衣动，一叶下空谷。", 
            "客心如棼丝，日月共烦促。", 
            "胸中尚磊块，陶写赖新渌。", 
            "要当酒千钟，浇我愁万斛。", 
            "顾有独醒人，脩然倚枯木。"
        ], 
        "title": "山中对酒（乙酉）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "闭门三日坐听雨，不知春光已如许。", 
            "桃李弄晴成艳笑，秾李怯风犹半吐。", 
            "当年赤白桃李花，恨无佳人绝代歌。", 
            "无事对花岂易得，有酒不饮将如何。"
        ], 
        "title": "二月二日富阳城东 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "一春何许最佳处，柳色初匀思杀人。", 
            "风揉雨练不可触，明绿映空颜色新。", 
            "旧雨来时花未齐，今雨一过花团枝。", 
            "明朝试踏城西路，已复可怜枝上稀。"
        ], 
        "title": "二月二日富阳城东 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "一星熠熠初尚微，俄顷满天如灼龟。", 
            "溪流黯黮四山黑，怒芒当空唯太白。", 
            "举头仰书天漫漫，飞星纵横绝河汉。", 
            "新月未高不可见，终夜起坐发三叹。"
        ], 
        "title": "桐庐道中书事", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "京华真陆海，声利之所阛。", 
            "向来山林士，往往去不还。", 
            "濡足未肯已，没身何足叹。", 
            "张侯翰林客，金龟著朝班。", 
            "生平用一指，谈笑起废残。", 
            "纷纷多卢子，名誉莫敢攀。", 
            "五十未云老，幡然归故山。", 
            "归来谢奔走，治此五亩园。", 
            "养树如养生，斤斧不浪干。", 
            "医花如医疾，察标见其源。", 
            "上有十围木，蓊然午阴宽。", 
            "下有百步荷，红鲜映清澜。", 
            "爽气日多佳，西山挂檐端。", 
            "安能九衢内，髀肉磨鞯鞍。", 
            "我今坐奇穷，进退坎井间。", 
            "违己恨纡辔，长饥思抱关。", 
            "当时彭泽令，四壁唯瓢箪。", 
            "折腰未为辱，径去曾无难。", 
            "而我亦何者，栖栖犹强颜。"
        ], 
        "title": "题张大丞明园亭", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白露下脩竹，当窗作秋声。", 
            "冷然拂商弦，客子中夜惊。", 
            "振衣一长啸，下濑如飞星。", 
            "昔者去草堂，新松荫轩荣。", 
            "别来今十年，霜华着青青。", 
            "想见溜雨姿，森苍舞蛟鲸。", 
            "归与当及健，羁栖亦何营。"
        ], 
        "title": "送崔闲归庐山四首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "琅琊山中水，韵入三尺桐。", 
            "琅然醉翁操，发自玉涧翁。", 
            "流泉不成音，写寄十二宫。", 
            "醉翁不可见，妙语聊形容。", 
            "尝闻三峡泉，上与天汉通。", 
            "请君记馀响，相彼玉佩风。", 
            "此声倘可继，那复有此公。"
        ], 
        "title": "送崔闲归庐山四首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "论世得师友，陶公乃其人。", 
            "清游入梦寐，庐山真夙因。", 
            "迩来二十年，浪染衣上尘。", 
            "陶公已去久，歘如空中云。", 
            "庐山如高士，可望不可亲。", 
            "坐想虎溪路，闻钟动微颦。", 
            "永怀炉峰顶，飞烟发朝曛。", 
            "羡子归故隐，兹焉毕其身。", 
            "吾意久规往，当从君问津。"
        ], 
        "title": "送崔闲归庐山四首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "吾友胡少汲，结庐皖公城。", 
            "灊山有小隐，背负紫翠屏。", 
            "前临一溪水，可以濯我缨。", 
            "欲分青山半，留我谷口耕。", 
            "信美非吾乡，翩然遂宵征。", 
            "闻君草堂处，亦复占地灵。", 
            "虚檐倚苍崖，下有玉涧鸣。", 
            "乐哉不可到，因君怀友生。"
        ], 
        "title": "送崔闲归庐山四首 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "据梧不必席，裹趼不必舄。", 
            "饥来太仓陈，饱胜列鼎食。", 
            "愿言伏嵁岩，保此稼穑甘。", 
            "正使能已百，宁当笼暮三。"
        ], 
        "title": "黄鲁直有食甘念慈母衣绽怀孟光之句用为韵作五作以寄旅怀 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "凋林如白鬓，色变不可染。", 
            "招提据木末，清凛绝浮念。", 
            "俯窥群啄鸡，仰见乌哺儿。", 
            "敛手不敢嚇，无为伤彼慈。"
        ], 
        "title": "黄鲁直有食甘念慈母衣绽怀孟光之句用为韵作五作以寄旅怀 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "吴山视诸山，耸秀若诸母。", 
            "上有一段云，使我屡回首。", 
            "瀫水向浙水，凉飙生远漪。", 
            "中有一双鲤，为传我所思。", 
            "高堂有华发，游子行当归。", 
            "归欤不可缓，霜露沾人衣。"
        ], 
        "title": "黄鲁直有食甘念慈母衣绽怀孟光之句用为韵作五作以寄旅怀 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "棼丝不可经，百结不可绽。", 
            "吾今成放浪，岂复事编简。", 
            "羁游无好怀，坐看西日颓。", 
            "壮心正不已，亦复何为哉。"
        ], 
        "title": "黄鲁直有食甘念慈母衣绽怀孟光之句用为韵作五作以寄旅怀 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "伯鸾未山栖，俯首愧贤孟。", 
            "一朝相告语，矫首谢三聘。", 
            "谢公卧东山，故有经纶兴。", 
            "夫人劝之仕，拥鼻作伧咏。", 
            "终然为时须，起揽晋国柄。", 
            "古人重行藏，二士聿有光。", 
            "吾志属有在，姑安此糟糠。"
        ], 
        "title": "黄鲁直有食甘念慈母衣绽怀孟光之句用为韵作五作以寄旅怀 其五", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "有美一人在昭君，藕丝为衣兰作裙。", 
            "君初顾言淑且真，直欲载以黄金轮。", 
            "人心变化如浮云，明妆觉暗笑作颦。", 
            "何当还之承华茵，令君宴寝凝清芬。"
        ], 
        "title": "有美一人（乙酉） 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "有美一人在烟汀，朱颜朝涤玉壶冰。", 
            "素手暮理朱丝绳。", 
            "语言窈窕丹凤鸣，坐持纨扇睇秋萤。", 
            "何当还之翡翠屏，为君把镜整衿缨。"
        ], 
        "title": "有美一人（乙酉） 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "有美一人在南浦，月明采珠光照渚。", 
            "瑶衣被体金索缕，独抱幽寒沬烟雨。", 
            "何当置之白玉宇，为君歌阳春激楚。"
        ], 
        "title": "有美一人（乙酉） 其三", 
        "type": "古风", 
        "yun": "语"
    }, 
    {
        "author": "程俱", 
        "era": "宋", 
        "subtype": null, 
        "text": [
            "上人芒屦麻为衣，常脩如幻三摩提。", 
            "但依三业作供养，坐见八德金沙池。", 
            "是中宝网间行树，微妙音出难思惟。", 
            "师从定观起奋迅，写之三尺桐与丝。", 
            "枯桐■然若空谷，人倚绳床支槁木。", 
            "枯桐枯木静相向，中有世间无尽曲。", 
            "曲中有曲非宫商，及门但觉声琅琅。", 
            "罢琴一笑各挥手，庭树微风清夜凉。"
        ], 
        "title": "辨师鼓琴", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "夜气挟秋至，飔然出户庭。", 
            "空山答清漏，客梦忽以醒。", 
            "林梢月未堕，流光委疏棂。", 
            "冷露湿山桂，寒蕤动幽馨。", 
            "整衣坐蒲团，破屋呈稀星。", 
            "我身本无涯，寒暑饱所经。", 
            "以彼泡电境，劳此草木形。", 
            "吾犹昔人耳，不与寒暑并。", 
            "蘧然返初枕，人境已两冥。"
        ], 
        "title": "山中秋夜（丙戌）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "学书要不成，学圃苦不早。", 
            "向来执戟郎，何似于陵老。", 
            "我无拿云意，所念在一饱。", 
            "闭门种芜菁，抱瓮泽枯槁。", 
            "荒畦财一席，啮嚼到春草。", 
            "颇闻长兴翁，八十颜色好。", 
            "城西有宽闲，终岁常却扫。", 
            "安得五亩园，如翁一生了。"
        ], 
        "title": "赋长兴钱圃翁诗", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白头柱史寥阳居，浮提龙检封金壶。", 
            "千金宝液出方外，洒作三元云篆书。", 
            "至今道德五千字，一一破闇如明珠。", 
            "安知此老天地祖，聊遣二化为诙娱。", 
            "华亭老工入吴市，戏以淳漆滋松腴。", 
            "壁中科斗何足道，勒崇正欲遵河图。", 
            "故令墨客从毛颖，玉堂伴直邻清都。", 
            "如椽之笔吐光燄，赓歌纪瑞无时无。", 
            "却分圭璧到蓬户，寂漠著书怜腐儒。"
        ], 
        "title": "秀州沈圭漆烟最善持叶翰林诗来求余诗为作一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "飞虫满空冬不冰，迎春草木皆夭荣。", 
            "辘轳续绠楹桷燥，绯衣老人白昼行。", 
            "城中一日二三发，徼巡司暴徒纵横。", 
            "化城海藏涌地出，耀眼金碧明青冥。", 
            "中宵澒洞半天赤，一弹指顷随烟升。", 
            "重云仙人具悲智，脱屣珍丽依无生。", 
            "千年吴地赴缘感，疾甚景响从形声。", 
            "入廛应供始敷坐，一雨便觉歊尘清。", 
            "黎明密雪洒四泽，灏气交彻何晶荧。", 
            "勾芒蒙润亦助喜，眩转鼓舞随飞英。", 
            "毕方褫魄走荒外，虽有光怪何由呈。", 
            "衡茅倦客正高卧，浩歌黄竹饥肠鸣。", 
            "妻孥号寒不敢恨，且慰南亩滋春耕。"
        ], 
        "title": "吴下去冬不寒春不雨人以为病城中火灾相仍自十二月至今凡八九发雍熙佛寺灾势尤甚闾里讹言相惊往往徙货泉载家具日为避火计二月乙巳郡守以承天佛寺慧感神像供府第为佛事禳祷是日雨明日雪丁未又大雪农事有初火怪庶或熄人心稍安作诗记其事", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白雨下车轴，江湖与天邻。", 
            "浑流已横溃，川陆无行人。", 
            "荡荡淮楚舟，篙樯动萧晨。", 
            "淹留寒山寺，河湾俯清沦。", 
            "虚堂梦春草，落纸佳句新。", 
            "长啸寄遐想，深谈破无因。", 
            "泊无轩裳累，但觉山林亲。", 
            "迟迟去鲁意，欲驾还逡巡。", 
            "阴霖固无限，所念商农迍。", 
            "乃知君子怀，绝出世俗尘。"
        ], 
        "title": "和叶翰林阻雨枫桥", 
        "type": "古风", 
        "yun": "真"
    }, 
    {
        "author": "程俱", 
        "era": "宋", 
        "subtype": null, 
        "text": [
            "大空无故新，春物自来去。", 
            "风幡有时转，霜铎深夜语。", 
            "芸芸无定在，荣悴更彼此。", 
            "谁于百草头，了不挂丝缕。"
        ], 
        "title": "天宁潜老以山中春莫三诗投鸿庆尚书末章见及次韵答之 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "当年白尚书，居士众称首。", 
            "魔军坐调伏，消散如拉朽。", 
            "何如丹阳侯，法鼓开听牖。", 
            "方当与天游，岂复为物囿。"
        ], 
        "title": "天宁潜老以山中春莫三诗投鸿庆尚书末章见及次韵答之 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "踉跄鹤阿师，遮眼寄经籍。", 
            "苦吟思岛可，达观泯儒墨。", 
            "高轩时一过，解带有馀适。", 
            "颓然后车人，大瓠号五石。"
        ], 
        "title": "天宁潜老以山中春莫三诗投鸿庆尚书末章见及次韵答之 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "侠骨久已朽，南山长于菟。", 
            "当时老蛟窟，遗种今有无。", 
            "我来适秋成，场圃收刈初。", 
            "年丰似足乐，薄酒傥可酤。", 
            "田家复何事，父老仍愁吁。", 
            "滔滔五浊海，所向谁当娱。", 
            "长年得强健，且食清溪鱼。"
        ], 
        "title": "泊义兴长桥", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "放舟荆溪上，溪水清且徐。", 
            "云中离黑山，惨淡初有无。", 
            "舍舟并松麓，下直浮屠居。", 
            "朅来东轩上，爽气已有馀。", 
            "飞来定何年，无乃与此俱。", 
            "奔流漱庭下，比竹梁寒渠。", 
            "山深绝凡境，物物清以臞。", 
            "萧森倚岩秀，夭矫悬崖枯。", 
            "幽禽发寒唳，响振高林疏。", 
            "我行亦良苦，却步计已迂。", 
            "解衣卧清昼，慰我千里劬。"
        ], 
        "title": "游善权寺", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "尝闻包山境，中有林屋天。", 
            "旁通号地脉，岳渎潜钩连。", 
            "兹山岂其类，澒洞皆中穿。", 
            "二岩岌山足，琤淙激奔泉。", 
            "牛羊走大石，吐受无穷年。", 
            "金堂下石液，雪积如烹煎。", 
            "从来米盐称，浪播俚俗传。", 
            "一洞启山腹，穹窿亦联绵。", 
            "谁题九斗字，大篆仍深镌。", 
            "中藏丈五石，屹若龙腾渊。", 
            "回头问主人，我辈定不凡。", 
            "云何逐官牒，常得我所耽。", 
            "向来共幽讨，九锁藏芝岩。", 
            "而我自林屋，翩然游皖灊。", 
            "洪崖傥可俯，不在南山南。"
        ], 
        "title": "善权洞", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "披榛不知疲，诘屈岩下路。", 
            "俄然见深窾，偊步入岩户。", 
            "一泓窈而澄，百步清以骛。", 
            "人言紫髯仙，白马从此度。", 
            "磷磷尽赤石，丹灶遗滓污。", 
            "收藏已儿啼，效速胜麻护。", 
            "因知世盲聋，荒怪杂疑误。", 
            "虚空如许大，长啸可平步。", 
            "胡为万山底，踯躅向烟雾。"
        ], 
        "title": "白马洞", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "柳州固奇士，戏好亦幽绝。", 
            "远怀西丘饮，千古清兴发。", 
            "徜徉恨无所，盘俎对羁绁。", 
            "聊为五里行，邂逅一壶挈。", 
            "神鱼伏山根，渟湛初一穴。", 
            "侵侵决寒溜，沙石助清越。", 
            "披莎得盘石，离坐若天设。", 
            "实觞竞乘流，眩转亦飘瞥。", 
            "争持或三釂，遇坎时一蹶。", 
            "欢来朱碧乱，笑罢巾帽脱。", 
            "相望西丘游，讵易议优劣。"
        ], 
        "title": "神鱼泓是日与诸公流杯水中如西丘故事", 
        "type": "古风", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "不应双睫。看尽人间花与雪。", 
            "曾是当时。一朵红云拥日飞。", 
            "如今正好。万绿千红深处坐。", 
            "也使春工。唤作天池五月风。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "去腊飞花，今春未已，迤逦将度元宵。", 
            "俄然甲子，青帝下新条。", 
            "净扫一天沈霭，红轮满、大地山河。", 
            "从今好，便当听取，万国起歌谣。", 
            "有人，当此际，锄云深坞，剪月中阿。", 
            "已占断春风，自种仙桃。", 
            "更扶疏桂影直，从岩底、上拂云梢。", 
            "仍为我，长摩苍石，无负此清波。"
        ], 
        "title": "满庭芳 其二 戊戍上元喜霁，访开桃洞", 
        "type": "词", 
        "yun": null
    }, 
    {
        "author": "程珌", 
        "era": "宋", 
        "subtype": null, 
        "text": [
            "用之与程珌同时。"
        ], 
        "title": "朱用之", 
        "type": "词", 
        "yun": "支"
    }, 
    {
        "author": "程珌", 
        "era": "宋", 
        "subtype": null, 
        "text": [
            "人道苍姬，燠多寒少，故教千岁绵绵。", 
            "算来春夏，一气本无偏。", 
            "底事今年玉历，秋未朔、风露泠然。", 
            "君知否，山深地僻，自是早霜天。", 
            "如今，当此去，十分亲切，面问婵娟。", 
            "何须看仙槎，海上重还。", 
            "好在金英玉屑，□为我、满泛金船。", 
            "仍传语，横江秀石，□永锁三川。"
        ], 
        "title": "满庭芳 其三 戊戍自寿", 
        "type": "词", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "大瓠秋成实，垂垂挂旧林。", 
            "剖坚容五石，济急直千金。", 
            "瓢饮希贤乐，匏尊共客斟。", 
            "许由嫌汝聒，掷去是何心。"
        ], 
        "title": "题正仲瓠斋", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "云日弄轻阴，前溪给缓寻。", 
            "燕翻红雨乱，莺出翠微深。", 
            "迥矣苏门啸，怀哉梁父吟。", 
            "高人不可见，谁见此时心。"
        ], 
        "title": "高人", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "岁穷终有别，人老得无愁。", 
            "眼看书先废，材衰句懒酬。", 
            "计年知晚易，论学愧东丘。", 
            "欲就宁川志，开春与子谋。"
        ], 
        "title": "岁莫送正仲还雁苍", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "赵子贫愈好，吟诗送此生。", 
            "焚巢同旅鸟，泛宅老书檠。", 
            "八座清门户，王塘好弟兄。", 
            "杉棚先辱和，欲报怨无琼。"
        ], 
        "title": "寄赵敏求", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "归梦涉远道，青山非故庐。", 
            "岁时筋力减，日夜鬓毛疏。", 
            "且免编民役，休论邸报除。", 
            "百年馀二老，莫遣寸阴虚。"
        ], 
        "title": "腊月二十五日偶忆孟浩然白发催年老青阳逼岁除之句因次和此篇奉寄达善", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "渺渺思君处，悠悠古道旁。", 
            "柴荆人独自，榉柳月昏黄。", 
            "渴鼠寻松溜，饥乌背夕阳。", 
            "王塘在吾目，空费九回肠。"
        ], 
        "title": "寄达善", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "久客谁为主，无归莫问家。", 
            "古书浇茗椀，冻酒咽梅花。", 
            "岩静松抛子，沙虚笋养芽。", 
            "二林谁远近，伫立日西斜。"
        ], 
        "title": "寄二林", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "当世佳公子，枝吾雅道多。", 
            "江南有文献，鲁国自强歌。", 
            "火后归新第，兵馀喜止戈。", 
            "公车行有召，毋久恋松萝。"
        ], 
        "title": "寄袁季源", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "寄语榆林戴，年来书不灵。", 
            "翠微双鬓白，茅舍一灯青。", 
            "醉后穷豪在，吟成老健能。", 
            "杨梅时节近，吾欲理行縢。"
        ], 
        "title": "寄帅初", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "心地缅然平，乔林夏气清。", 
            "炎风疏鸟毳，凉雨滴蝉声。", 
            "输翟专攻守，弓函誓死生。", 
            "吟成与谁寄，二子在鄞城。"
        ], 
        "title": "病起寄二林", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "来往畏炎热，杉篁取径微。", 
            "蝶飞逢草住，燕出认檐归。", 
            "云卧从衣冷，风梳爱发稀。", 
            "清谈能解愠，松麈为君挥。"
        ], 
        "title": "寄子堂 其一", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "不践山中约，时时梦见之。", 
            "况当春雨夜，正作韭齑思。", 
            "种菊秋堪撷，诛茅冬未迟。", 
            "人生难自料，身后要名垂。"
        ], 
        "title": "寄子堂 其二", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "云峰双鸟破，雪径一僧分。", 
            "红酒回丹渥，青编笑白纷。", 
            "风昏生月晕，水落织冰文。", 
            "岁莫无来客，开门独候君。"
        ], 
        "title": "寄正仲", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "清谈疏世虑，知发度年华。", 
            "雀饮盆中水，蜂寻案上花。", 
            "郊原新射雉，陂荡早开蛙。", 
            "得句何人赠，棠溪有竹家。"
        ], 
        "title": "寄袁中素季原", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "山人水南北，别业瀼东西。", 
            "落叶屏风石，斜阳水碓溪。", 
            "门荒翟公雀，野迥孟尝鸡。", 
            "枢相徂沙漠，酸风万里迷。"
        ], 
        "title": "乱后寄正仲因谂恕斋枢相朔漠音耗", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "流水不还剡，落花终到鄞。", 
            "偶逢归峡客，乃是寄书人。", 
            "古刹藏山志，他生结愿因。", 
            "烦君同校正，字字莫留尘。"
        ], 
        "title": "帅初屡书有相访之约且求予文集知予有藏山之志也近因弥大过我知其有来日矣作此寄之", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "欲出一雨隔，相违十日强。", 
            "鼠过松落粉，雉步麦摇芒。", 
            "酒尽夜难过，书清日自长。", 
            "羊求三径约，来往莫相忘。"
        ], 
        "title": "寄子堂", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "相对石屏风，相邀石老翁。", 
            "鱼游山影里，鸟睡水声中。", 
            "诗卷行未了，书囊倒不空。", 
            "笭箵君莫忘，犹约待秋风。"
        ], 
        "title": "寄正仲", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "住处村非远，别时山更多。", 
            "花风起晴浪，草露落明河。", 
            "世事老休问，故人今几何。", 
            "朝来新酒禁，煮饼卧岩阿。"
        ], 
        "title": "五月一日寄正仲", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "烟树连天远，渔樵两地分。", 
            "仙舟沧海路，僧锡石桥云。", 
            "落日人行少，空村犬吠闻。", 
            "谁知隐沦者，绝迹在人群。"
        ], 
        "title": "天门山", 
        "type": "律诗", 
        "yun": "文"
    }, 
    {
        "author": "舒岳祥", 
        "era": "宋", 
        "subtype": "五言律诗", 
        "text": [
            "子欲寻安道，吾方梦惠连。", 
            "雪花成小雨，春草傍残年。", 
            "悄悄论诗夜，阴阴驻客天。", 
            "自惭私酿薄，一酌醉谁先。"
        ], 
        "title": "留正仲篆畦", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "敬侯那易学，正自追农圃。", 
            "平生老瓦盆，安用雕髹许。"
        ], 
        "title": "山居 漆林", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "嘉名追辋川，未辨茱萸沜。", 
            "勿使斤斧侵，烟梢拂云汉。"
        ], 
        "title": "山居 竹岭", 
        "type": "绝句", 
        "yun": "翰"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "晹光出扶桑，照耀四天下。", 
            "慧日破无明，蒙光失长夜。"
        ], 
        "title": "山居 慧照峰", 
        "type": "绝句", 
        "yun": "祃"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "峞峨古涧西，万木集归鸟。", 
            "炎炎日流金，为君除热恼。"
        ], 
        "title": "山居 清凉峰", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "德云老比丘，经行众山顶。", 
            "普光明法门，触自无二境。"
        ], 
        "title": "山居 德云庵", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "山腰发灵滋，甘美胜牛乳。", 
            "应持供茶神，慎勿污烹煮。"
        ], 
        "title": "山居 法乳泉", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "一泓贮清泉，百本蓊佳菊。", 
            "长年汲芳甘，霜鬓倘重绿。"
        ], 
        "title": "山居 菊泉", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "开轩面杉竹，冷翠摇清空。", 
            "披衣水边石，长夏来薰风。"
        ], 
        "title": "山居 羃翠轩", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "向来越溪吟，丘壑今在眼。", 
            "不嫌鶗䳏鸣，所恨岁晼晚。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其一", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "嘉树着青子，崇兰吐幽花。", 
            "慇勤冲细雨，小径岸乌纱。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其二", 
        "type": "绝句", 
        "yun": "麻"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "老鬓不重绿，衰颜时借红。", 
            "药窥文武候，酒杂圣贤中。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其三", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "青山如佳人，亦复美而艳。", 
            "晴岚秀可餐，暮霭碧堪染。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其四", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "清池浸苍崖，草树临绿静。", 
            "应名洗玉渊，亦号岩花镜。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其五", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "莫作朱伯厚，宁从龙伯高。", 
            "不妨骑款段，聊复着东皋。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其六", 
        "type": "绝句", 
        "yun": "豪"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "桑阴绕扶疏，墙下亦已树。", 
            "柴门不须关，野老自来去。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其七", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "壶中小嵁岩，色作峨眉绿。", 
            "爽气压西山，哀音叩寒玉。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其八", 
        "type": "绝句", 
        "yun": "沃"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "风篁萦磴道，夏木昼阴阴。", 
            "一鸟不鸣处，山高流水深。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其九", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "拥褐入三昧，超然心地初。", 
            "那知庵外事，人境两如如。"
        ], 
        "title": "余常爱杜牧之晚花红艳静高树绿阴初之句还山居适当此时讽味不已有概于余心者用为韵作十绝 其十", 
        "type": "绝句", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "岁暮白日速，风高黄叶稀。", 
            "归心与寒雁，一夜向南飞。"
        ], 
        "title": "书寿昌驿（丁亥）", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "五言绝句", 
        "text": [
            "百里半九十，暮程无尽时。", 
            "长途饱风日，颜鬓最应知。"
        ], 
        "title": "宿章戴", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "万木号风雪未乾，画檐冰箸水精寒。", 
            "日高丈五犹慵起，梦到江湖理钓竿。"
        ], 
        "title": "雪中口占二首 其一", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "一夜满城三尺雪，寒林枯木尽生春。", 
            "盆池水窄成冰鉴，庭竹枝低扫玉尘。"
        ], 
        "title": "雪中口占二首 其二", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "江梅开过尚馀香，半面残妆对夕阳。", 
            "野草凡花正无赖，竞将地紫占春光。"
        ], 
        "title": "观梅", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "司空山头朝出云，西原渡口十里阴。", 
            "烟中鸡唱未及午，白雨作泥泥已深。"
        ], 
        "title": "太湖沿檄西原道即事三首 其一", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "上崖下谷鸟道中，前屩后巾鱼贯从。", 
            "西山路暗光已夕，东山山头馀日红。"
        ], 
        "title": "太湖沿檄西原道即事三首 其二", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "道旁瓮盎如汝阳，石间电雹如吕梁。", 
            "不知身世在何许，举头四山郁苍苍。"
        ], 
        "title": "太湖沿檄西原道即事三首 其三", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "游云凝空日无华，烟江冥迷如眼花。", 
            "观山直南是秦望，不见高青天雨沙。"
        ], 
        "title": "登富阳观（自注：去声）山亭 其一", 
        "type": "绝句", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "东吴山川少雄远，此中形势如江南。", 
            "当年伯符亦浪出，三雄相视徒眈眈。"
        ], 
        "title": "登富阳观（自注：去声）山亭 其二", 
        "type": "绝句", 
        "yun": "覃"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "乔公宅中木参天，孙郎山前春烧烟。", 
            "大桥不向五湖去，建康宫深空岁年。"
        ], 
        "title": "登富阳观（自注：去声）山亭 其三", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "春风吹衣双鬓华，山中小桃应着花。", 
            "回思二十九年事，世故困人如弄沙。"
        ], 
        "title": "壬子春暮罢职西省以宫观东归道由富阳默记旧诗俯仰二十八年矣有足感者用前韵作因简叔问并诸故人 其一", 
        "type": "绝句", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "故园在眼日渐近，北山之北南山南。", 
            "从来不饮声闻酒，况学诗翁老更眈。"
        ], 
        "title": "壬子春暮罢职西省以宫观东归道由富阳默记旧诗俯仰二十八年矣有足感者用前韵作因简叔问并诸故人 其二", 
        "type": "绝句", 
        "yun": "覃"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "击水三千尺五天，故人拭目上凌烟。", 
            "北山还我扶犁手，准拟今年大有年。"
        ], 
        "title": "壬子春暮罢职西省以宫观东归道由富阳默记旧诗俯仰二十八年矣有足感者用前韵作因简叔问并诸故人 其三", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "燃膏飞控逐流光，露溢金盘乐未央。", 
            "拟跨八龙穷辙迹，谁令一马向铜梁。"
        ], 
        "title": "题蒋崇德彝所藏明皇夜游图 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "崤函伊洛好家居，四十三年如覆盂。", 
            "尽道蛾眉供一笑，安知倾国有胡雏。"
        ], 
        "title": "题蒋崇德彝所藏明皇夜游图 其二", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "照空初涌玉芙蕖，惊起霜林尾毕逋。", 
            "托宿一枝翻自失，倦飞三匝正相呼。"
        ], 
        "title": "即事", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "四山松桂拥高寒，腊尽阴崖雪未乾。", 
            "发石开林穷鸟道，披榛寻壑见鲵桓。"
        ], 
        "title": "山中次叶翰林韵 其一", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "绕舍萧森碧玉椽，西丘桑苧远相连。", 
            "东山一为苍生起，付与幽人枕石眠。"
        ], 
        "title": "山中次叶翰林韵 其二", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "步寻芳草坐班荆，照眼林泉动客情。", 
            "安得长年专一壑，北窗高卧更何营。"
        ], 
        "title": "山中次叶翰林韵 其三", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "李郭一舟知谩与，羊求三径可无人。", 
            "他年午桥穷胜事，应许幅巾来卜邻。"
        ], 
        "title": "山中次叶翰林韵 其四", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "雨馀云气渺三江，松月徘徊拂夜窗。", 
            "坐对县河泻千古，故知难并陇头泷。"
        ], 
        "title": "山中次叶翰林韵 其五", 
        "type": "绝句", 
        "yun": "江"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "阿母云车下建章，茂陵秋草竟荒凉。", 
            "汉庭卿相如麻苇，只数窥窗陛戟郎。"
        ], 
        "title": "七夕 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "缑氏山头白鹤飞，山川良是昔人非。", 
            "翛然脱屣人间世，不独辽东丁令威。"
        ], 
        "title": "七夕 其二", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "胥门老蔡定凡仙，会有神人与作缘。", 
            "自笑尘容滞穷骨，不如鸡犬上青天。"
        ], 
        "title": "七夕 其三", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "腹中书籍虽无几，可奈多知作病何。", 
            "正欲扫除无复理，聊将犊鼻挂庭柯。"
        ], 
        "title": "七夕 其四", 
        "type": "绝句", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "织女机边天汉流，盈盈脉脉望痴牛。", 
            "未应乞巧能如愿，咫尺星桥不自由。"
        ], 
        "title": "七夕 其五", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "乘槎吾欲问天孙，荣悴宁当巧拙论。", 
            "富贵可求难自强，五穷那肯置迷魂。"
        ], 
        "title": "七夕 其六", 
        "type": "绝句", 
        "yun": "元"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "踵息庵中老，看书不蠹书。", 
            "青灯对编简，秋气入郊墟。", 
            "农圃从争席，笙歌载后车。", 
            "风流倾一座，谁复似相如。"
        ], 
        "title": "再和寄彦文", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "日日长川去，行行万化新。", 
            "回思几年事，已似隔生人。", 
            "章甫宁资越，连城漫入秦。", 
            "应知衣内宝，肯浑隙中尘。"
        ], 
        "title": "日日（辛巳）", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "山近云多态，身闲梦亦幽。", 
            "纸窗先得晓，布被最知秋。", 
            "海眼来阴冷，云根逗暗流。", 
            "结茅容我卜，投老为君留。"
        ], 
        "title": "山近", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "看镜恍如梦，今余犹昔余。", 
            "身经几堕甑，迹寄一蘧庐。", 
            "仙客有遐怨，孔兄无近书。", 
            "尘缨与蕙帐，两事欲何居。"
        ], 
        "title": "看镜（辛巳）", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "扰扰尘劳客，谁能一念休。", 
            "向炎皆渴鹿，犯稼剧奔牛。", 
            "舟壑虽无住，江河竟不流。", 
            "超然随万境，转处实能幽。"
        ], 
        "title": "题灵山息轩", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "陈迹端如幻，羁怀祇自惊。", 
            "十年穷不死，四海寄馀生。", 
            "蒲柳成衰质，枌揄忆旧耕。", 
            "重吟五湖句，慷慨动幽情。"
        ], 
        "title": "舟行过吴江有感 其一", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "五言律诗", 
        "text": [
            "栖棘空回首，飞凫竟折腰。", 
            "祇今随泛宅，敢复叹沉僚。", 
            "行路终难拗，迷魂不可招。", 
            "山川良是昔，恍似鹤归辽。"
        ], 
        "title": "舟行过吴江有感 其二", 
        "type": "律诗", 
        "yun": "萧"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "三江既入今安有，万化无端去莫留。", 
            "蟹蚌失波枯斥岸，蛟龙移窟见沙洲。", 
            "水穷范蠡扁舟返，海变麻姑两鬓秋。", 
            "通塞正应天数在，荷蓑持锸直堪愁。"
        ], 
        "title": "沙塞松江（和韵）", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "霜林一望极空寒，晓鼓催人觉梦残。", 
            "黄雾带晴江渺渺，劲风翻影露漙漙。", 
            "香飘引篆新添火，发密胜簪慢整冠。", 
            "藏拙懒便惟少事，兴来闲借远山看。"
        ], 
        "title": "晓起（回文）", 
        "type": "律诗", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "钟山太傅起从龙，鼓动风雷指顾中。", 
            "未见图形求傅野，岂知徒步客新丰。", 
            "青鞋曾访餐芝老，白首惟馀捣药童。", 
            "藏壁故应留断简，至今山鬼恸悲风。"
        ], 
        "title": "馀杭法喜院荆文公书堂文公康定中读书于此（辛巳）", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "东南贡吏紫髯郎，一马骎骎客路长。", 
            "袖里山林洗尘雾，腹中文字了缣箱。", 
            "流年过我长如许，乐事知君讵未央。", 
            "行恐饥来驱我去，也遮西日上河梁。"
        ], 
        "title": "送蒋主簿入都赴试一首（壬午）", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "一行作吏向吴城，五见陬隅上薄冰。", 
            "魏觊三章堪自约，殷源百尺敢言登。", 
            "揶揄祇送人为郡，噎媢初非我负丞。", 
            "鞅掌栖迟俱害性，不知须鬓欲侵凌。"
        ], 
        "title": "罢吏客郡城已数月滞留忽已岁暮浩然兴叹作一首", 
        "type": "律诗", 
        "yun": "蒸"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "强醉重云欲散盐，三更飞霰忽惊帘。", 
            "大呼何与痴人事，此意多应俗士嫌。", 
            "出户仰看天漫漫，持杯愁作夜厌厌。", 
            "消除心事都无处，下尽中军三百签。"
        ], 
        "title": "寒夜遣怀一首", 
        "type": "律诗", 
        "yun": "盐"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "东西南北走红尘，又见江淮草木薰。", 
            "小谢篇章成画饼，卧龙功略付浮云。", 
            "栖迟枳棘今如许，啸傲冰霜赖此君。", 
            "俛俯折腰成底事，故交千里漫离群。"
        ], 
        "title": "人日书怀兼呈吴中二三友（甲申）", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "身谋自昔须三窟，世味端能败一薰。", 
            "醉里闲愁浓似酒，春来归思乱于云。", 
            "松栽咫尺传卢老，枣实方将访许君。", 
            "却喜云孙共来往，扁舟时入白鸥群。"
        ], 
        "title": "许主簿见和过有推借再作奉呈", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "风骚无复见黄初，尚想应刘载后车。", 
            "病骨不知缘底事，愁眉时得为君舒。", 
            "动人春色来随燕，入眼溪流静见鱼。", 
            "祇有此中多好句，可来茅阁试凭虚。"
        ], 
        "title": "用前韵作招许主簿", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "厌苦常从乐未央，不如要足两俱忘。", 
            "当饥粝食遗三鼎，便体绨袍胜五章。", 
            "夜雪扁舟千嶂净，午风高枕一窗凉。", 
            "飘然自适非人适，肯受辕驹六尺缰。"
        ], 
        "title": "适轩", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "山城无物可忘忧，但有平原病督邮。", 
            "知我囊中无白水，烦君若下出青州。", 
            "芳甘未谢三羊酝，傲兀能消万古愁。", 
            "会待东郊春意动，鸣鞭乘兴草堂游。"
        ], 
        "title": "谢江仲举惠酒（乙酉）", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "大涤先生不讳贫，鬓髯虽白脸长春。", 
            "三江鱼美东曹后，二柳泉甘慧晓邻。", 
            "怀组归来无长物，挂冠谁复并清尘。", 
            "自怜出处俱违性，旋结衡茅寄此身。"
        ], 
        "title": "次韵张祠部见示（丙申）", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "王子池台迹已荒，年来华构压高冈。", 
            "长林不碍千山月，老干犹含九夏霜。", 
            "便觉平泉冠东洛，还依渌水记南塘。", 
            "蜗庐却喜通幽径，岸帻时来一啸长。"
        ], 
        "title": "章仆射山林", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "醉倒春风载酒人，苍髯犹想见长身。", 
            "试寻遗址名空在，却叹张罗事已陈。", 
            "稍置曲栏穿径竹，别开高阁俯汀蘋。", 
            "拿舟更欲陪清赏，要看毫端藻绘春。"
        ], 
        "title": "次韵张祠部敏叔游沧浪苏子美故园", 
        "type": "律诗", 
        "yun": "真"
    }, 
    {
        "author": "程垓", 
        "era": "宋", 
        "subtype": null, 
        "text": [
            "浓绿锁窗闲院静，照人明月团团。", 
            "夜长幽梦见伊难。", 
            "瘦从香脸薄，愁到翠眉残。", 
            "只道花时容易见，如今花尽春阑。", 
            "画楼依旧五更寒。", 
            "可怜红绣被，空记合时欢。"
        ], 
        "title": "临江仙 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "矮窗西畔翠荷香。", 
            "人在小池塘。", 
            "何事未拈棋局，却来闲倚胡床。", 
            "金盆弄水，玉钗亸鬓，妆懒何妨。", 
            "莫道困来不饮，今宵却恨天凉。"
        ], 
        "title": "朝中措 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "片花飞后水东流。", 
            "无计挽春留。", 
            "香小谁栽杜若，梦回依旧扬州。", 
            "破瓜年在，娇花艳冶，舞柳纤柔。", 
            "莫道刘郎霜鬓，才情未放春休。"
        ], 
        "title": "朝中措 其五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "华筵饮散撤芳尊。", 
            "人影乱纷纷。", 
            "且约玉骢留住，细将团凤平分。", 
            "一瓯看取，招回酒兴，爽彻诗魂。", 
            "歌罢清风两腋，归来明月千门。"
        ], 
        "title": "朝中措 其二 茶词", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "风催雨促。", 
            "今番不似前欢足。", 
            "早来最苦离情毒。", 
            "唱我新词，掩著面儿哭。", 
            "临行只怕人行远。", 
            "殷勤更写多情曲。", 
            "相逢已是腰如束。", 
            "从此知他，还减几分玉。"
        ], 
        "title": "醉落魄/一斛珠 别少城，舟宿黄龙", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "龙团分罢觉芳滋。", 
            "歌彻碧云词。", 
            "翠袖且留纤玉，沈香载捧冰垍。", 
            "一声清唱，半瓯轻啜，愁绪如丝。", 
            "记取临分馀味，图教归后相思。"
        ], 
        "title": "朝中措 其三 汤词", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "月挂霜林寒欲坠。", 
            "正门外、催人起。", 
            "奈离别、如今真个是。", 
            "欲住也、留无计。", 
            "欲去也、来无计。", 
            "马上离魂衣上泪。", 
            "各自个、供憔悴。", 
            "问江路梅花开也未。", 
            "春到也、须频寄。", 
            "人到也、须频寄。"
        ], 
        "title": "酷相思", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "真游六六洞中仙。", 
            "骑鹤下三天。", 
            "休道日斜岁暮，行年方是韶华。", 
            "相逢一笑，此心不动，须待明年。", 
            "要得安排稳当，除非四十相连。"
        ], 
        "title": "朝中措 其四 咏三十九数", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "萧萧梅雨断人行。", 
            "门掩残春绿荫生。", 
            "翠被寒灯枕自横。", 
            "梦初惊。", 
            "窗外啼鹃催五更。"
        ], 
        "title": "忆王孙", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "溪光曲曲村，花影重重树。", 
            "风物小桃源，春事还如许。", 
            "情知送客来，又作寻芳去。", 
            "可惜一春诗，总为闲愁赋。"
        ], 
        "title": "生查子 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "长记别郎时，月淡梅花影。", 
            "梅影又横窗，不见江南信。", 
            "无心换夕香，有分怜朝镜。", 
            "不怕瘦棱棱，只怕梅开尽。"
        ], 
        "title": "生查子 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "枕簟暑风消，帘幕秋风动。", 
            "月到夜来愁处明，只照团衾凤。", 
            "去意杳无凭，别语愁难送。", 
            "一纸鱼笺枕底香，且做新来梦。"
        ], 
        "title": "卜算子 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "独自上层楼，楼外青山远。", 
            "望到斜阳欲尽时，不见西飞雁。", 
            "独自下层楼，楼下蛩声怨。", 
            "待到黄昏月上时，依旧柔肠断。"
        ], 
        "title": "卜算子 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "几日赏花天，月淡荼小。", 
            "写尽相思唤不来，又是花飞了。", 
            "春在怕愁多，春去怜欢少。", 
            "一夜安排梦不成，月堕西窗晓。"
        ], 
        "title": "卜算子 其三", 
        "type": "词", 
        "yun": "筱"
    }, 
    {
        "author": "程垓", 
        "era": "宋", 
        "subtype": null, 
        "text": [
            "几夜锁窗揭。", 
            "素蟾光似雪。", 
            "恰恨照人欹枕，纱橱爽、簟纹滑。", 
            "迤逦篆香裛。", 
            "好坏谁共说。", 
            "若是知人风味，来分取、半床月。"
        ], 
        "title": "霜天晓角 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "玉清冰样洁。", 
            "几夜相思切。", 
            "谁料浓云遮拥，同心带、甚时结。", 
            "匆匆休惜别。", 
            "还有来时节。", 
            "记取江阴归路，须共踏、夜深月。"
        ], 
        "title": "霜天晓角 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "杨柳拖烟漠漠，梨花浸月溶溶。", 
            "吹香院落春还尽，憔悴立东风。", 
            "只道芳时易见，谁知密约难通。", 
            "芳园绕遍无人问，独自拾残红。"
        ], 
        "title": "乌夜啼 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "绿外深深柳巷，红间曲曲花楼。", 
            "一春想见贪游冶，不道有人愁。", 
            "三月东风易老，几宵明月难留。", 
            "酴醾白尽窗前也，还肯醉来否。"
        ], 
        "title": "乌夜啼 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "白酒欺人易醉，黄花笑我多愁。", 
            "一年只有秋光好，独自却悲秋。", 
            "风急常吹梦去，月迟多为人留。", 
            "半黄橙子和诗卷，空自伴床头。"
        ], 
        "title": "乌夜啼 其二 醉枕不能寐", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "宝林岩畔凌云路。", 
            "记藉草、寻梅去。", 
            "咏绿书红知几度。", 
            "行云归后，碧云遮断，寂寞人何处。", 
            "一声长笛江天暮。", 
            "别后谁吟倚楼句。", 
            "匀面照溪心已许。", 
            "欲凭锦字，写人愁去，生怕梨花雨。"
        ], 
        "title": "青玉案 用贺方回韵", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "东风冷落旧梅台。", 
            "犹喜山花拂面开。", 
            "绀色染衣春意静，水沈熏骨晚风来。", 
            "柔条不学丁香结，矮树仍参茉莉栽。", 
            "安得方盆载幽植，道人随处作香材。"
        ], 
        "title": "瑞鹧鸪 其一 瑞香", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "门前杨柳绿成阴。", 
            "翠坞笼香径自深。", 
            "迟日暖熏芳草眼，好风轻撼落花心。", 
            "无多春恨莺难语，最晚朝眠蝶易寻。", 
            "惟有狂醒不相贷，酿成憔悴到如今。"
        ], 
        "title": "瑞鹧鸪 其二 春日南园", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "别梦记春前，春尽苦无归日。", 
            "想见鹊声庭院，误几回消息。", 
            "万重离恨万重山，无处说思忆。", 
            "只有路傍双堠，也随人孤只。"
        ], 
        "title": "好事近 其一 资中道上无双堠感怀作", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "梅雨收黄，暑风依旧闲庭院。", 
            "露荷轻颤。", 
            "只有香浮面。", 
            "挂起西窗，月澹无人见。", 
            "幽情远。", 
            "随钗低扇。", 
            "好个凉方便。"
        ], 
        "title": "点绛唇", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "天淡一帘秋，明月几时来得。", 
            "何事桂底香近，把清光邀勒。", 
            "人间明晦总由天，何必问通塞。", 
            "且为人如月好，醉莫分南北。"
        ], 
        "title": "好事近 其二 待月不至", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "风入藕花翻动。", 
            "夜气与香俱纵。", 
            "月又带风来，凉意一襟谁共。", 
            "情重。", 
            "情重。", 
            "可惜短宵无梦。"
        ], 
        "title": "如梦令", 
        "type": "词", 
        "yun": null
    }, 
    {
        "author": "程迥", 
        "era": "宋", 
        "subtype": null, 
        "text": [
            "儒贤不自居，远慕六一翁。", 
            "洞岩天下奇，超出滁山峰。", 
            "郁积秀和气，钟我盖世公。", 
            "冰玉相辉映，盛事古无同。", 
            "公今忽乘箕，而我来自东。", 
            "列炬照幽远，扪萝扣玲珑。", 
            "阳崖能夺景，阴岫自藏风。", 
            "巉绝异状至，淙激洑流通。", 
            "须臾钟磬发，乃得梵王宫。", 
            "亭制亦云旧，远日增凭空。", 
            "禅老霜颠毛，历历记前踪。", 
            "名儒天一涯，怅仰无欢悰。", 
            "诸友命之赋，万象骄莫从。", 
            "异时怜湛辈，名托岘山崇。"
        ], 
        "title": "尤美轩", 
        "type": "古风", 
        "yun": null
    }, 
    {
        "author": "程迥", 
        "era": "宋", 
        "subtype": null, 
        "text": [
            "吴侯所筑居，密近玉真麓。", 
            "翳葳秘幽奇，千载空乔木。", 
            "一朝敞虚境，划见神仙躅。", 
            "拄杖步危磴，远寄千里目。", 
            "鹤凭子晋笙，凫举王乔足。", 
            "信是隐君子，名入丹青录。", 
            "冥搜得佳句，隐然可骚仆。", 
            "早闻云锦溪，鸣榔到岩谷。", 
            "寄我辋川图，居然媚幽独。", 
            "何当棹轻舠，飞鸟送遐瞩。"
        ], 
        "title": "题玉真书院", 
        "type": "古风", 
        "yun": null
    }, 
    {
        "author": "程迥", 
        "era": "宋", 
        "subtype": "七言绝句", 
        "text": [
            "乞得胶胶扰扰身，霜筠露菊便相亲。", 
            "劝君莫厌羹藜藿，违己由来更病人。"
        ], 
        "title": "自题眄怡斋 其一", 
        "type": "绝句", 
        "yun": "真"
    }, 
    {
        "author": "程迥", 
        "era": "宋", 
        "subtype": "七言绝句", 
        "text": [
            "六月松风万籁寒，笙竽频到枕屏间。", 
            "夜深梦绕匡庐阜，瀑布溅珠过药阑。"
        ], 
        "title": "自题眄怡斋 其二", 
        "type": "绝句", 
        "yun": null
    }, 
    {
        "author": "程迥", 
        "era": "宋", 
        "subtype": "七言绝句", 
        "text": [
            "葵花已过菊花开，万里西风拂面来。", 
            "问字今朝几人至，细看屐齿破苍苔。"
        ], 
        "title": "自题眄怡斋 其三", 
        "type": "绝句", 
        "yun": "灰"
    }, 
    {
        "author": "程洵", 
        "era": "宋", 
        "subtype": "七言律诗", 
        "text": [
            "畏日炎风是处同，使君闵闵甚三农。", 
            "新诗仰看奔牛堰，好雨忽迷回雁峰。", 
            "千里祇今被膏泽，一堂行见会云龙。", 
            "由来肤寸沾天下，衡岳英灵等岱宗。"
        ], 
        "title": "喜雨用山谷韵呈薛使君", 
        "type": "律诗", 
        "yun": "冬"
    }, 
    {
        "author": "程炎子", 
        "era": "宋", 
        "subtype": "五言绝句", 
        "text": [
            "南山水乐洞，窈窈白云深。", 
            "满耳笙歌者，谁能一洗心。"
        ], 
        "title": "水乐洞", 
        "type": "绝句", 
        "yun": "侵"
    }, 
    {
        "author": "程炎子", 
        "era": "宋", 
        "subtype": "七言绝句", 
        "text": [
            "去时雪学杨花舞，归日花如雪样飞。", 
            "何事杨花并雪絮，送人西迈送人归。"
        ], 
        "title": "归日", 
        "type": "绝句", 
        "yun": "微"
    }, 
    {
        "author": "程炎子", 
        "era": "宋", 
        "subtype": "七言绝句", 
        "text": [
            "五岭崎岖一步难，白云兼雾羃中间。", 
            "行人莫道山多险，更有人心险似山。"
        ], 
        "title": "登新安五岭", 
        "type": "绝句", 
        "yun": "删"
    }, 
    {
        "author": "程炎子", 
        "era": "宋", 
        "subtype": "七言绝句", 
        "text": [
            "断烟荒草共幽幽，斜雨抛丝织晚愁。", 
            "鸥鸟似知人乍别，飞来飞去渡船头。"
        ], 
        "title": "天台陈山夫寄别用韵", 
        "type": "绝句", 
        "yun": "尤"
    }, 
    {
        "author": "程炎子", 
        "era": "宋", 
        "subtype": "五言律诗", 
        "text": [
            "漫浪江湖脚，周游到石门。", 
            "能迎徐孺子，知有令公孙。", 
            "话雨灯辉座，酬春酒滟樽。", 
            "况逢朋友在，一见必温存。"
        ], 
        "title": "饯周东岩之石门访汾阳氏并呈友人", 
        "type": "律诗", 
        "yun": "元"
    }, 
    {
        "author": "程炎子", 
        "era": "宋", 
        "subtype": "五言律诗", 
        "text": [
            "多行三两日，犹在四安舟。", 
            "天正当寒夜，人偏作远游。", 
            "风高云叶动，江阔浪花浮。", 
            "会得幽閒趣，唯应是白鸥。"
        ], 
        "title": "四安舟中", 
        "type": "律诗", 
        "yun": "尤"
    }, 
    {
        "author": "程炎子", 
        "era": "宋", 
        "subtype": "五言律诗", 
        "text": [
            "侧耳桥边听，声声在翠微。", 
            "自甘留此坐，何苦劝人归。", 
            "院悄惊春昼，山空恋夕晖。", 
            "得如鸥与鹭，对我欲忘机。"
        ], 
        "title": "山中杂诗 其一", 
        "type": "律诗", 
        "yun": "微"
    }, 
    {
        "author": "程炎子", 
        "era": "宋", 
        "subtype": "五言律诗", 
        "text": [
            "昆崙初凿破，大巧夺天真。", 
            "竹锁三更月，桃酣几度春。", 
            "山空闻鹤唳，溪远卜鸥邻。", 
            "为拂留题石，松摇露滴身。"
        ], 
        "title": "山中杂诗 其二", 
        "type": "律诗", 
        "yun": "真"
    }, 
    {
        "author": "程炎子", 
        "era": "宋", 
        "subtype": "五言律诗", 
        "text": [
            "破帽西风里，龙山忆孟嘉。", 
            "白衣谁送酒，黄菊自开花。", 
            "塞远书传雁，天昏墨点鸦。", 
            "凭高穷北望，何处是中华。"
        ], 
        "title": "登高感兴", 
        "type": "律诗", 
        "yun": "麻"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "鞭摇五马踏沙堤，秋晚除书下紫泥。", 
            "藓壁篆碑猿捧砚，松关吟句鹤分题。", 
            "裴休故宅今为寺，谢朓闲官昔仕齐。", 
            "太守宴归宾客从，数声山鸟日平西。"
        ], 
        "title": "次郡太守刘朔斋秋晚谒谢朓亭小饮三首 其一", 
        "type": "律诗", 
        "yun": "齐"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "一祷心香雨便晴，万家和气酿成醺。", 
            "时方入到昭亭路，风已吹开叠嶂云。", 
            "话向禅中参冷淡，心于静处息纷纭。", 
            "麦畦邂逅长沮语，想彻黄堂亦喜闻。"
        ], 
        "title": "次郡太守刘朔斋秋晚谒谢朓亭小饮三首 其二", 
        "type": "律诗", 
        "yun": "文"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "掀髯一笑倚危阑，面面青山不厌看。", 
            "霜染丹枫秋色绚，日烘紫菊露痕乾。", 
            "鹊炉火慢熏龙脑，蟹眼汤新瀹凤团。", 
            "回簇绛纱城郭晚，老梅吹角雁拖寒。"
        ], 
        "title": "次郡太守刘朔斋秋晚谒谢朓亭小饮三首 其三", 
        "type": "律诗", 
        "yun": "寒"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "脱略机关一散人，清于兰畹抱幽馨。", 
            "抚松细嚼渊明句，瀹茗闲笺陆羽经。", 
            "春对风光秋对月，晓观云气夜观星。", 
            "世间局面多翻覆，著数虽高亦懒听。"
        ], 
        "title": "题如庵", 
        "type": "律诗", 
        "yun": "青"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "花飞檐语恰经旬，强半韶华断送频。", 
            "三月便晴三十日，一年只有一分春。", 
            "酒甘不饮心如醉，诗苦耽吟味越真。", 
            "攲枕北窗清梦觉，落红啼鸟伴幽人。"
        ], 
        "title": "暮春", 
        "type": "律诗", 
        "yun": "真"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "水边山脚友渔樵，梅欲窥人故故招。", 
            "树剥龙鳞黏碧藓，枝翘鹤膝糁红椒。", 
            "诗如老杜吟东阁，梦约逋仙过断桥。", 
            "好待月窗清影瘦，传他神子上生绡。"
        ], 
        "title": "古梅", 
        "type": "律诗", 
        "yun": "萧"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "画楼人醉烛高烧，滴在寒枝蜡未消。", 
            "蕊撇打莺金弹滑，花悬驱雀綵铃摇。", 
            "歌儿戏拍供檀板，妆女轻裁贴翠翘。", 
            "酒揭黄封诗嚼淡，时匀乳蜜过山腰。"
        ], 
        "title": "蜡梅", 
        "type": "律诗", 
        "yun": "萧"
    }, 
    {
        "author": "程炎子", 
        "era": "宋", 
        "subtype": "七言律诗", 
        "text": [
            "吟月歌风酒力微，独寻幽壑叩禅扉。", 
            "泊堤小艇迎人渡，入水闲云伴鹤飞。", 
            "梅落半含冰雪思，石寒长覆薜萝衣。", 
            "水西景物还如旧，恨不相从倒载归。"
        ], 
        "title": "和赵守独游水西寺", 
        "type": "律诗", 
        "yun": "微"
    }, 
    {
        "author": "程俱", 
        "era": "宋", 
        "subtype": null, 
        "text": [
            "万族同一垢，齐州集微尘。", 
            "高灵不来下，厌此浊恶薰。", 
            "从来筑坛处，往往清无邻。", 
            "腥膻远人迹，庶或来仙真。", 
            "兹坛峙幽绝，尚有古制存。", 
            "龟图布八隅，彷佛数兑坤。", 
            "黄冠道中寒，寓址今祇园。", 
            "游人蹑其上，未觉大象尊。", 
            "空令恨聃史，不使群聋奔。", 
            "盖公虽未见，岂乏栾与垣。"
        ], 
        "title": "九斗坛（善权山中）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "昔年京江夜，飞梦投云山。", 
            "仍追谪仙老，啸咏层崖巅。", 
            "左盼俯无地，苍峦生紫烟。", 
            "当时赋幽赏，妙境竟莫宣。", 
            "今我来自东，扶桡漾荆川。", 
            "饱闻张公洞，怪绝骇所传。", 
            "聊从二三子，一结青山缘。", 
            "北灵敞奇观，下瞩壶中天。", 
            "恍然惊昨梦，了了堕我前。", 
            "仄径缭危栈，重扃护灵渊。", 
            "奇礓互圾倚，侧洞时钩穿。", 
            "初疑天台聚，纳此一室间。", 
            "夸娥运神化，不隘亦不颠。", 
            "又疑清都客，翩然下云軿。", 
            "幢旄俨行立，导从森蝉联。", 
            "丹梯香雾湿，玉室珠璎悬。", 
            "撑虚一柱屹，戴重三能骞。", 
            "铅灶久已冷，青骡那可鞭。", 
            "香坛望八景，东晨开五便。", 
            "坡陀忽度险，宛转漫无边。", 
            "或深如列厦，或迮才容肩。", 
            "高跻乍扪顶，偊步欲垫泉。", 
            "不知行远近，一步目九迁。", 
            "噫嘻此天设，端在太古先。", 
            "恨无少陵手，写之黄绢篇。", 
            "聊书梦中梦，投笔一粲然。"
        ], 
        "title": "张公洞", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "客去不能寐，翛然清夜阑。", 
            "楼居俯长川，仰视天宇宽。", 
            "长川濯云汉，错落星宿寒。", 
            "青灯故可亲，且还对尘编。", 
            "其人骨已朽，千载与我言。", 
            "掩卷三太息，虚檐清露漙。"
        ], 
        "title": "借居毗陵东门四首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "急景不可挽，吾生岂无涯。", 
            "吴中十年旧，须鬓亦已华。", 
            "嗟我壮且老，方知失林鸦。", 
            "欲归巷无庐，欲驾涂无车。", 
            "而子亦羁滞，心事如蓬麻。", 
            "人生无巧拙，命耳将如何。"
        ], 
        "title": "借居毗陵东门四首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "猗猗隔河树，羃羃缘阶草。", 
            "时当长养候，颜色岂不好。", 
            "萌芒忽柯叶，茂大旋枯槁。", 
            "滔滔不自知，但见壮而老。", 
            "人生亦草木，万化迭侵扰。", 
            "朱颜日夜变，素抱岂自保。"
        ], 
        "title": "借居毗陵东门四首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "借居临官道，堂阴俯长河。", 
            "前车接来轸，从棹纷相摩。", 
            "我独居其间，超然啸而歌。", 
            "颇从故人语，安用高轩过。", 
            "旁有五亩园，不知主谁何。", 
            "时能曳屐往，岂异吾山阿。"
        ], 
        "title": "借居毗陵东门四首 其四", 
        "type": "古风", 
        "yun": "歌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "事贱反多暇，居卑适无虞。", 
            "人间不争地，聊此谢畏途。", 
            "岂无营营子，熟视付一吁。", 
            "廛中亦何有，坐听日月逾。", 
            "展卷阅千古，置书忘万殊。", 
            "不妨权子母，亦复商有无。", 
            "平生仅识字，乃与忧患俱。", 
            "持此游学海，层台渐积苏。", 
            "年来但遮眼，颇觉心恬愉。", 
            "囊钱足自饱，肯怖驺朱儒。", 
            "起卧一榻间，兀如橛株拘。", 
            "凉风北窗下，不减愚溪愚。", 
            "谁能三万卷，悬头苦劬劬。", 
            "小极正当寐，睡魔不须驱。"
        ], 
        "title": "和柳子厚读书（己丑）", 
        "type": "古风", 
        "yun": "虞"
    }, 
    {
        "author": "程俱", 
        "era": "宋", 
        "subtype": null, 
        "text": [
            "靖节直有道，高怀俯黄园。", 
            "翘足北窗下，超然诣羲轩。", 
            "早悟俗中恶，归老三家村。", 
            "清诗有遗味，谁知本无言。", 
            "回观一世间，不辨艾与荪。", 
            "青黄饰断木，冠裳裹王孙。", 
            "当时甚寒饿，声利终莫浑。", 
            "公今二千石，此事安足论。", 
            "入当陪隽贤，峨冠宣与温。", 
            "出当仗汉节，登车金马门。", 
            "岂为尚平子，但毕儿女昏。", 
            "我今乃穷士，壮图无一存。", 
            "摧颓风埃下，坐见岁月奔。", 
            "归欤乃其分，卜胜如浮墩。", 
            "他年有馀食，会见脱世纷。", 
            "过我五湖上，一区同子云。"
        ], 
        "title": "虞君明谟和刘氏园居诗再用前韵作因以叙出处之意", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "华藏万竿玉，何殊辟疆园。", 
            "城中最佳处，时复过高轩。", 
            "危亭望北郭，依依远人村。", 
            "露叶有佳色，桃蹊亦无言。", 
            "累累古藤阴，附石如菖荪。", 
            "下有小衡霍，巑岏列儿孙。", 
            "方池是鱼乐，水作千里浑。", 
            "座满北海客，文追谪仙论。", 
            "襟期樗散郑，目系忘言温。", 
            "斯须接棋战，坚壁如辕门。", 
            "不有覆舟虑，宁为注金昏。", 
            "越医死更起，齐霸亡为存。", 
            "日入万籁息，羁禽趣林奔。", 
            "林间屹层台，此岂萧公墩。", 
            "徜徉步松月，香露时披纷。", 
            "胡床兴不浅，点缀无微云。"
        ], 
        "title": "陪君明华燕集复用前韵", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "凉风入高梧，冷翠滴幽露。", 
            "新娥欲西流，绰约一回顾。", 
            "中宵汲冰华，爽气拂庭户。", 
            "萧然视天宇，目送流萤度。", 
            "微云澹河汉，云汉亦容与。", 
            "宜搜静中境，安得此佳句。"
        ], 
        "title": "初秋偶题", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "忽忽岁晼晚，幽怀寄芳樽。", 
            "及兹寒夜永，写我忧思烦。", 
            "放杯独长谣，翕如负晴暄。", 
            "那知曲身直，但觉冰肠温。", 
            "遥思石林亭，玉雪今正繁。", 
            "安能松窗下，撚须哦五言。", 
            "须君寻昔游，攀梅撷兰荪。", 
            "胜事难重得，悠然空默存。"
        ], 
        "title": "和傅冲益冬夜独酌用柳子厚饮酒诗韵", 
        "type": "古风", 
        "yun": "元"
    }, 
    {
        "author": "程俱", 
        "era": "宋", 
        "subtype": null, 
        "text": [
            "火壮亦已老，朝昏发微凉。", 
            "高梧逼秋枕，晓梦不得长。", 
            "区中了无营，起卧在一床。", 
            "时时忽忘我，径至无何乡。", 
            "是身亦何为，万化讵未央。", 
            "朅来兰陵市，三见草木黄。", 
            "颇欲索其身，穷年就庚桑。", 
            "临渊故有羡，说食谁能尝。", 
            "尚有平生怀，嵚崎类痴狂。", 
            "佳时坐自失，恐复堕渺茫。", 
            "有生浪营营，有志终遑遑。", 
            "胡为自前却，坐待两鬓霜。"
        ], 
        "title": "秋日市区作", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "君门如云汉，可望不可攀。", 
            "地上挟冰子，肉身无羽翰。", 
            "岂无国士知，势有不得言。", 
            "空怀激扬意，归坐自长叹。", 
            "此意重千金，宁论官九迁。", 
            "所愧误赏音，赏音从古难。"
        ], 
        "title": "客舍写怀呈王八丈侍郎五首（辛卯） 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "长安穷居客，一日一岁长。", 
            "况乃夏方半，迢迢良未央。", 
            "赪虬驾琼车，万里飞炎光。", 
            "冰崖不可见，仰视峰云翔。", 
            "蜗蟠两壁间，跂想深夜凉。", 
            "一暍非死所，念之热中肠。", 
            "其谁卧清昼，云树罗千章。"
        ], 
        "title": "客舍写怀呈王八丈侍郎五首（辛卯） 其二", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "束发营五斗，飘然落江湖。", 
            "当时尚痴绝，秣骥初问途。", 
            "去国十五年，俯仰同朝晡。", 
            "心随泽中雉，官作竿上鱼。", 
            "及兹才一迁，名实初未殊。", 
            "且当百里地，磨研城旦书。"
        ], 
        "title": "客舍写怀呈王八丈侍郎五首（辛卯） 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "一室不可扫，阴晴两非宜。", 
            "朝蝇污简编，暮蚊入裳衣。", 
            "尔来三日雨，门有一尺泥。", 
            "所喜庭户间，新凉洗馀曦。", 
            "贫贱无造请，闭关良不痴。"
        ], 
        "title": "客舍写怀呈王八丈侍郎五首（辛卯） 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白云浮东南，下有姑胥台。", 
            "去家桃始花，歘见温风来。", 
            "久无万金书，一使羁怀开。", 
            "倚门有华发，扶床有提孩。", 
            "虽无冻馁忧，百虑不可排。", 
            "何当放双桨，黄流入清淮。"
        ], 
        "title": "客舍写怀呈王八丈侍郎五首（辛卯） 其五", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "水行山原溉平畴，时当断壶穫且收。", 
            "功成则退逝不留，去彼畎遂来清沟。", 
            "测之深咫浅可杯，循除㶁㶁环一丘。", 
            "堆沙累石隘厥流，势激滟滪吞黄牛。", 
            "谁持机缄设中洲，折芒断苇驾两辀。", 
            "置之不汨亦不浮，六辐眩转无时休。", 
            "推行作止莫可诹，孰居无事供其求。", 
            "迫而后动真无尤，眩转自彼非吾谋。", 
            "屈伸臂顷一万周，我无欣厌何名忧。", 
            "孰能观身与此侔，众假合集成坚柔。", 
            "沈轻燥湿交相仇，逝川洄洑更春秋。", 
            "滔滔南北东西游，死生壮老休王囚。", 
            "形骸流运我则不，物境万变何其幽。"
        ], 
        "title": "秋将穫水行田中不复留因窾塍通沟引水过堂下小儿以芒苇作车其上昼夜决决不休戏书（壬辰）", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "我昔未省事，伥伥如病狂。", 
            "仰规结绳初，下历汉魏唐。", 
            "谓此纸中语，卷舒在行藏。", 
            "功名戾契取，有志要必偿。", 
            "趼足方不暇，何由放洪荒。", 
            "行年冠而字，世故颇已尝。", 
            "试窥竺乾书，出入应帝王。", 
            "丘轲有妙蕴，合处如宫商。", 
            "形骸乃尘沫，笑唾却老方。", 
            "蹭蹬过二纪，身如浮海航。", 
            "风涛浩无际，寄命蛟鼍乡。", 
            "外为万绪婴，内以百虑戕。", 
            "摧颓不一偶，病骨无由强。", 
            "初心益乖迕，始觉计未良。", 
            "拟追赤松游，补我黥劓创。", 
            "惟时子真子，青衫尉南昌。", 
            "亦有虬须翁，种桃撷春芳。", 
            "不求飞霞佩，肯受紫锦囊。", 
            "至言无旁午，照用寂以忘。", 
            "尔来又十年，前却方徬徨。", 
            "何殊一日暴，正坐多歧亡。", 
            "虬须彼幽人，物化不可量。", 
            "子真日千里，似欲穷扶桑。", 
            "安知阡陌间，共此暇日长。", 
            "广文今稚川，腹有云笈章。", 
            "黄金傥可成，绿发不复苍。", 
            "养生百千门，一一登奥堂。", 
            "相从岩壑间，笑傲无羲皇。", 
            "衢山甚奇峭，不数三石梁。", 
            "嵚崎尽中空，玉室联珠房。", 
            "九日澬未落，洪波怒怀襄。", 
            "洄流荡沙壤，灵景忽以彰。", 
            "至今众玉聚，山骨堆琳琅。", 
            "峨空怒猊踞，出谷惊龙翔。", 
            "委蛇青童辙，散乱初平羊。", 
            "悬崖势欲坠，植笋森分行。", 
            "晨光乍映发，紫翠云霞张。", 
            "攀萝赵公岩，九土何茫茫。", 
            "岂无太平酒，浣此膏谷肠。", 
            "侧身栖真洞，局蹐仍跄踉。", 
            "深行得穹窿，陟降殊未央。", 
            "举头见空圆，歘若来飞光。", 
            "翠岩众山底，恍荡疑无旁。", 
            "故应却尘污，九垒苍屏障。", 
            "斯游固足乐，质象不可详。", 
            "要之大洞中，太山一毫芒。", 
            "回鞭灵真路，林涧森相望。", 
            "穷幽得岩谷，高青对峥嵘。", 
            "蛇行九锁中，宛转流泉声。", 
            "琤琮泻哀湍，力与乱石争。", 
            "悬瀑或寻丈，势汹洪河倾。", 
            "泠泠赴深窦，或如环佩鸣。", 
            "或于荟蘙中，琴筑时丁丁。", 
            "或穿嵌岩下，洄洑潴深清。", 
            "或如铁堂硖，绝壁飞猿惊。", 
            "龙蛇走根干，薜蔓悬珠璎。", 
            "或如钴鉧西，竹树春冬荣。", 
            "低昂牛马饮，偃蹇熊罴登。", 
            "或如袁家渴，长阴昼冥冥。", 
            "草间兰茝香，石上梗楠青。", 
            "或如灊谷中，坡陀负崩腾。", 
            "或如三峡底，仰见匹练明。", 
            "联绵道林麓，左右临洮城。", 
            "行行川谷开，蔼蔼皋原平。", 
            "冥搜已复失，巧语未易名。", 
            "不意天壤间，云关敞金庭。", 
            "向来保幽遽，不挂世俗称。", 
            "轮蹄固无迹，樵牧或未经。", 
            "吾属岂神悟，权舆标地英。", 
            "昏嫁会当毕，衡茅兹可营。", 
            "二子早闻道，勤行得贞宁。", 
            "要收十年功，不止九府卿。", 
            "二树结佳实，五腴练飞琼。", 
            "处静已超静，留形要遗形。", 
            "我懒百不堪，寸田方力耕。", 
            "会从浮丘伯，及此洪崖生。", 
            "乘风御倒景，出入抚八纮。", 
            "下窥冰炭士，扰扰盘中蝇。", 
            "三人笑相视，事愿良难并。", 
            "此志不可负，无为滞尘缨。", 
            "清泉闻此言，白石相与盟。", 
            "作诗纪胜绝，亦用铭吾膺。"
        ], 
        "title": "同江彦文纬江仲嘉褒度菱湖岭游三衢诸山道灵真出入岩谷胜绝可骇杂然有卜筑之意然此地寥阒人所不争小隐不难致顾吾曹出处何如耳二公皆脩真养气精进不衰予晚闻此道又为忧病顿挫志倦体疲每思益友傥得静舍安馀年资二子以待老岂不乐哉作诗叙游且志本末岩谷之胜实自仲嘉发之予尝闻而赋诗所谓武陵迷汉魏妙喜断山川者也（甲申）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "三仕三已心如空，一壑一丘吾固穷。", 
            "门施雀罗正可乐，车如鸡栖良不恶。", 
            "胸中九华初欲成，綵衣玉斧双鬟青。", 
            "世间何乐复过此，不失清都左右卿。"
        ], 
        "title": "戏呈虞君明察院谟（癸巳） 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "长安陆海知洪炉，五金出入无精粗。", 
            "平生椎钝坚重质，一往融液随流珠。", 
            "请观五石大瓠种，正以濩落浮江湖。", 
            "环中何者为荣辱，千钟何如三釜粟。", 
            "坦途缓步东方明，大胜跨虎临深谷。"
        ], 
        "title": "戏呈虞君明察院谟（癸巳） 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "十年接淅家屡空，门无八关延五穷。", 
            "谁言浩浩有馀乐，世故撩人工作恶。", 
            "君不见韩非白首终无成，至今说难书汗青。", 
            "要之赋命默有制，巧拙安知司马卿。"
        ], 
        "title": "君明见和再作 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "羡公腹有金丹炉，凡泥六一何其粗。", 
            "枣梨扶疏荆棘尽，夜半北海收明珠。", 
            "尔来问舍浙江曲，正以画笥观西湖。", 
            "我生抗脏今耐辱，贫病欲贷监河粟。", 
            "他年公伴赤松游，遗我刀圭固玄谷。"
        ], 
        "title": "君明见和再作 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "从公十日羁愁空，超然似欲忘途穷。", 
            "神游八极共天乐，浮白不应嫌客恶。", 
            "中年偃蹇百无成，唯有见贤双眼青。", 
            "狂歌时有眇道士，拟赋臞仙非长卿。"
        ], 
        "title": "出北关再以前韵作寄 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "平生清梦游香炉，云岩荦确衢山粗。", 
            "不应近舍武林秀，僧宝况多沧海珠。", 
            "胜游屡约不成往，白雨连日翻平湖。", 
            "公如二疏方不辱，我亦三吴甘脱粟。", 
            "会当乘雪叩公门，正恐鸣驺还入谷。"
        ], 
        "title": "出北关再以前韵作寄 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "晨辉丽春山，雨过松竹香。", 
            "连峰翠欲滴，动摇云水光。", 
            "长堤如卧虹，草暗路已荒。", 
            "菰蒲破绿净，老葑日以张。", 
            "念昔总角游，祗今二毛苍。", 
            "物境既非昨，我身安得常。"
        ], 
        "title": "雨霁行西湖二首 其一", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "半生走三吴，问舍如捕风。", 
            "敢辞百尺楼，高卧愧元龙。", 
            "向来江道人，卜宅湖山中。", 
            "安知三十年，忽如化人宫。", 
            "苍云翳修竹，飞阁凌春空。", 
            "主人两鬓霜，驱车大河东。", 
            "岂念五亩园，方作万里封。", 
            "而我志幽独，长年羡冥鸿。", 
            "翻无容足地，茅茨剪蒿蓬。"
        ], 
        "title": "雨霁行西湖二首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "我生百不谐，进退得坎井。", 
            "二毛初抱子，亦足慰衰冷。", 
            "珠庭照日角，眉目秀而炯。", 
            "人言骥堕地，意作千里骋。", 
            "居然万金产，每见百忧醒。", 
            "嗟哉时夜计，便欲老箕颍。", 
            "安知随泡露，变灭失俄顷。", 
            "悲来泪成河，俯仰吊孤影。"
        ], 
        "title": "哭阿申二首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "遗剑日以远，刻舟那可求。", 
            "沧溟一沤发，散灭何当收。", 
            "而我舐犊悲，中怀不能休。", 
            "推排更嵬磊，棘刺生衿喉。", 
            "夜梦多见之，犀玉照两眸。", 
            "沉忧信伤人，晓觉双鬓秋。", 
            "深惭东门达，恐效西河尤。", 
            "所念盛德后，一身如缀旒。"
        ], 
        "title": "哭阿申二首 其二", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "秋声不关人，倦客偏入耳。", 
            "萧萧舞黄叶，策策振疏苇。", 
            "明知壮则老，摇落固其理。", 
            "如何石心人，慨叹中夜起。"
        ], 
        "title": "秋夜写怀呈常所往来诸公兼寄吴兴江仲嘉八首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "蓬藋没三径，藤蔂上瓜庐。", 
            "时闻步屧声，款关问何如。", 
            "定坐无杂语，文章较精粗。", 
            "马融辞东观，抗脏与世疏。", 
            "顾此穷巷士，华颠空著书。"
        ], 
        "title": "秋夜写怀呈常所往来诸公兼寄吴兴江仲嘉八首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "外监嗟已远，吾犹识其孙。", 
            "森然见孤韵，辨作悬河翻。", 
            "低头向萤窗，有类鹤在樊。", 
            "雠书五千卷，字字穷根源。", 
            "颇携未见书，过我樵无烟。"
        ], 
        "title": "秋夜写怀呈常所往来诸公兼寄吴兴江仲嘉八首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "向来霜秋句，俯仰岁一终。", 
            "人间有寒暑，方外无穷通。", 
            "青青千丈松，不改冰雪容。", 
            "坐阅蒲与柳，飘萧随雨风。", 
            "寒松老益高，蒲柳老益衰。", 
            "流萍况无蒂，复与飞蓬期。", 
            "却扫计不早，出门欲何之。"
        ], 
        "title": "秋夜写怀呈常所往来诸公兼寄吴兴江仲嘉八首 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "剥啄惊牛枕，轩昂见长身。", 
            "苍髯如脩竹，定非俯仰人。", 
            "德公卧襄阳，不踏官府尘。", 
            "此老颇似之，酒酣见天真。", 
            "结庐甚幽独，已办老圃邻。", 
            "披榛时一来，数面久益亲。"
        ], 
        "title": "秋夜写怀呈常所往来诸公兼寄吴兴江仲嘉八首 其五", 
        "type": "古风", 
        "yun": "真"
    }, 
    {
        "author": "程俱", 
        "era": "宋", 
        "subtype": null, 
        "text": [
            "二士出吴下，诸生有杨王。", 
            "相从寂寞滨，无乃计未良。", 
            "纵横三千字，坐可致玉堂。", 
            "词章乃糠秕，不直粟一囊。", 
            "我愧非子云，文书昧偏旁。", 
            "穷居似韩子，草树亦荒凉。", 
            "时能出佳句，慰我秋夜长。"
        ], 
        "title": "秋夜写怀呈常所往来诸公兼寄吴兴江仲嘉八首 其六", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "物色一如此，凄风薄人衣。", 
            "遥怜卞山客，增叹雉朝飞。", 
            "固知难为怀，举餐念齐眉。", 
            "忽使梨枣间，缠绵生茧丝。"
        ], 
        "title": "秋夜写怀呈常所往来诸公兼寄吴兴江仲嘉八首 其七", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "清霜扫蕃庑，岂为一草木。", 
            "方春万物遂，苑籞及冰谷。", 
            "乾坤本平施，憎爱岂有属。", 
            "不应怀偏悭，独遇吾党酷。", 
            "奇穷坐迂疏，此事计已熟。", 
            "如何半世间，生理常刺促。"
        ], 
        "title": "秋夜写怀呈常所往来诸公兼寄吴兴江仲嘉八首 其八", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "晋公护河东，身退势亦左。", 
            "忧心极饥渴，谠议抗嵬琐。", 
            "居朝重九鼎，下贼飞一笴。", 
            "淮西弹丸地，孺子甚么么。", 
            "发兵本无难，万口无一可。", 
            "平淮取淄青，如掇掌中果。", 
            "折冲乃馀事，世论岂知我。", 
            "天方厌唐德，莫救萧墙祸。", 
            "空馀丘祷诗，千古幽泪堕。"
        ], 
        "title": "与江仲嘉褒赵叔问子昼潘杲卿杲分题赋诗以颜鲁公裴晋公贺监陈希夷画像为题以我思古人为韵余得裴晋公我字韵一首", 
        "type": "古风", 
        "yun": "哿"
    }, 
    {
        "author": "程俱", 
        "era": "宋", 
        "subtype": null, 
        "text": [
            "饥乌夜啼栖复起，仡粟飞光透窗纸。", 
            "捲帘万瓦白生烟，桂影扶疏净如洗。", 
            "回肠正随清漏转，叶下空庭乱如霰。", 
            "青灯耿耿夜何其，云篆吐兰初一线。", 
            "岁云暮矣万窍号，霜天旅雁求其曹。", 
            "月行虚空几万里，群犬吠光声正豪。", 
            "蒲团瞑目空危坐，逝者如斯白驹过。", 
            "悠悠昨梦不可攀，此身此心何日闲。"
        ], 
        "title": "夜坐", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "自古惟闻棠棣咏，后人多感紫荆回。", 
            "固知天理随机触，亦本诗人起兴来。", 
            "枯条谁缀桃花米，嫩蕊初挼撒酒媒。", 
            "野老门前栽一树，才开桐角此花开。"
        ], 
        "title": "咏紫荆花", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "千年日月藏丹鼎，万里乾坤著白头。", 
            "落木断虹天渺渺，閒云倦鸟日悠悠。", 
            "开门碧海通诸岛，极目青山是别州。", 
            "我欲便骑黄鹤去，回头还有故乡愁。"
        ], 
        "title": "登楼", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "二客论交自有时，篆畦相会不相期。", 
            "家如元亮贫更好，学抵申公老未衰。", 
            "好诗甚似无声画，昏眼羞同没字碑。", 
            "买地近来闻辟圃，樊侯种㯃未为迟。"
        ], 
        "title": "和正仲送达善归钱塘韵", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "波心隐隐金椎出，只道冯夷先导来。", 
            "笑口渐开黄玉瓮，丹心初见小莲胎。", 
            "步花想见江妃佩，烧烛那从水殿回。", 
            "传记无闻今始著，莫嫌闲客少诗才。"
        ], 
        "title": "水金莲", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "逆水游鲲去不回，两鬐插背尚崔嵬。", 
            "月将塔影和峰转，风作潮花入寺来。", 
            "星斗四垂双阙壮，乾坤一览八窗开。", 
            "山僧高卧还知否，人世如今换劫灰。"
        ], 
        "title": "题巾山翠微", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "新叶轻柔宜与藉，芳心疏散不须茸。", 
            "象床骨冷惊春梦，雾阁神清怯晓风。", 
            "雨里多情危有泪，月中澄莹望如空。", 
            "清明寒食人何处，金谷昭阳事不同。"
        ], 
        "title": "梨花", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "卉中深碧斯为最，绣蝶红蜻宿近枝。", 
            "巧补疏篱阴漠漠，善缘高竹实累累。", 
            "满承秋露瑶杯莹，半敛朝阳翠袖攲。", 
            "入药性寒君莫弃，良医疏滞用随宜。"
        ], 
        "title": "牵牛花", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "昆山片玉天生润，雁荡移来手自栽。", 
            "禅客久亲清少病，山童勤拂净无埃。", 
            "叶端洒洒通心露，根畔疏疏引水苔。", 
            "必有事焉还勿助，此方端自养原来。"
        ], 
        "title": "石上种剑蒲其脊成矣非陶隐居所谓溪荪者耶", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "多忘昏昏久废书，闲来石上采菖蒲。", 
            "瘦鞭走石蛟龙窟，细叶穿苔虎豹须。", 
            "阴洞容光明复晦，乳泉盈坎润难枯。", 
            "试拈九节风前嗅，已觉登仙不用扶。"
        ], 
        "title": "菖蒲最难养置而弗省则弗滋勤勤拂拭则病矣余性甚嗜之往往不特人病苗而苗亦病人矣讲求其法至备尝为之作谱书留南郭杨建处建摄令黄岩死于兵无从问矣端午日寻石菖蒲偶成一律", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "平生志大孔文举，牢落依然不可羁。", 
            "茨阖小窗巢燕子，菰蒲新雨试鹅儿。", 
            "胸襟大闷书不读，口吻微吟人未知。", 
            "安得一蓑江海去，持螯作鲙卧鸱夷。"
        ], 
        "title": "六月十一日山窗散愁", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "不为吟哦苦苦频，老逢忧患损精神。", 
            "见人依约近方省，认字微茫久未真。", 
            "漠漠江山浑水墨，冥冥草树隔烟尘。", 
            "何人解咒杨枝水，洗净从前业障因。"
        ], 
        "title": "赋眼昏", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "举头无路见长安，十月江南有朔寒。", 
            "岩瀑飞来云影湿，溪霜著处叶声乾。", 
            "相思一夜心先醉，欲话前冬鼻已酸。", 
            "爱尔和诗添记事，愁来时解锦囊看。"
        ], 
        "title": "次韵正仲秋晚感兴", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "兔迒鹿町便为家，不怕飞腾万仞崖。", 
            "此日披榛寻细路，他年买地卜幽斋。", 
            "山风索索鸣林箨，野水洄洄汎椮柴。", 
            "到此冥心齐物理，藉茅枕石氏无怀。"
        ], 
        "title": "次韵答胡山甫避地述怀时予有结茅马奥之意", 
        "type": "律诗", 
        "yun": "佳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "风雨翛翛花事阑，馀寒迤逦麦秋天。", 
            "一春不见飞蝴蝶，几夜初闻叫杜鹃。", 
            "林外画眉谁妩媚，花间绣眼自便翾。", 
            "上林还有嘤鸣否，此日春归一黯然。"
        ], 
        "title": "有感", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "花开压径枝堪挽，花落铺阶雪不飘。", 
            "茧老蛾成投绿水，香乾蝶散离长条。", 
            "满地月明浓不扫，无人梅落怨难销。", 
            "老人别有心中事，愧尔投瓜乏报瑶。"
        ], 
        "title": "玉毬花", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "凤栖老子近何如，骨格崚嶒久病馀。", 
            "新酒得时招近局，小楼无事忆亡书。", 
            "眼昏长道青灯暗，头痒空将短发梳。", 
            "昨夜西风吹海动，磨刀准拟脍鲈鱼。"
        ], 
        "title": "问信", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "官课有严投急影，公衙未退沸繁声。", 
            "香材聚敛千家圃，兵卫森凝百雉城。", 
            "额上粉轻春尚早，股间金重日初晴。", 
            "百虫未敢梅花近，唯有渠来蹴雪英。"
        ], 
        "title": "蜜蜂", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "天碑万古閟嶙峋，自我来追此日新。", 
            "旭日小村鸠唤妇，寒霜疏木雁来宾。", 
            "路长桥断谁家店，天远舟行何处人。", 
            "万顷黄芦秋色里，是中著我坐垂缗。"
        ], 
        "title": "题刘君英石屏", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "牙轴珠联秘籥縢，晓窗开卷见诗朋。", 
            "曲渠荷苇鸣新雨，深院茶梅响落冰。", 
            "山市雪晴邀试酒，溪桥月好近烧灯。", 
            "玉泓不放花流出，闻有潜鱼解避罾。"
        ], 
        "title": "次韵记马耳峰旧游", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "丝窠鼠迹锁书縢，老去斯文属友朋。", 
            "冻芋共煨须熟火，寒菹对嚼欲生冰。", 
            "山深有客传诗藁，庵小无僧上佛灯。", 
            "西去芗岩才半里，有蛟寒蛰得沉罾。"
        ], 
        "title": "次韵酬正仲", 
        "type": "律诗", 
        "yun": "蒸"
    }, 
    {
        "author": "程武", 
        "era": "宋", 
        "subtype": null, 
        "text": [
            "蜀江城远，想连云危栈，接天穷处。", 
            "惆怅烟尘回首地，双阙觚棱犹故。", 
            "龙扈星联，羽林风肃，未放鸾駣去。", 
            "不堪掩面，泪沾宸袖如雨。", 
            "底事当日昭阳，吹羌鸣羯，涴却霓裳舞。", 
            "三十六宫春满眼，曾把色嗔香妒。", 
            "芳草埋情，飞花陨怨，翻被蛾眉误。", 
            "画图惊见，黯然魂断今古。"
        ], 
        "title": "念奴娇 题马嵬图", 
        "type": "词", 
        "yun": null
    }, 
    {
        "author": "程武", 
        "era": "宋", 
        "subtype": null, 
        "text": [
            "曳云摇玉。", 
            "裙蹙秋绡幅。", 
            "学得琵琶依约熟。", 
            "贪按雁沙新曲。", 
            "曲终满院春闲。", 
            "清颦移上眉山。", 
            "心事怕人猜破，折花背插云鬟。"
        ], 
        "title": "清平乐", 
        "type": "词", 
        "yun": null
    }, 
    {
        "author": "程武", 
        "era": "宋", 
        "subtype": null, 
        "text": [
            "香减鲛绡添泪痕。", 
            "彩云长是恨，等闲心。", 
            "玉笙犹记夜深闻。", 
            "湘水杳，寂寞隔巫云。", 
            "翠被冷重熏。", 
            "做成归梦了，却销魂。", 
            "垂杨浓处著朱门。", 
            "依然是，风雨掩黄昏。"
        ], 
        "title": "小重山", 
        "type": "词", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "肮脏江公故不群，八关三窟断知闻。", 
            "喜谈狗马从无鬼，独抱冰霜似此君。"
        ], 
        "title": "江仲嘉行邑将归见寄绝句次韵 其一", 
        "type": "绝句", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "常嫌小知漫闲闲，旷度萧然只爱闲。", 
            "不借黄梁留客醉，严关三鼓款铜镮。"
        ], 
        "title": "江仲嘉行邑将归见寄绝句次韵 其二", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "若下馀杯一望间，不辞山上复加山。", 
            "孟嘉固是盛德士，犀首何能终日闲。"
        ], 
        "title": "江仲嘉行邑将归见寄绝句次韵 其三", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "劝农行稼亦看山，牛骥何妨共一闲。", 
            "应笑云亭老颇僻，背崖无地结三间。"
        ], 
        "title": "江仲嘉行邑将归见寄绝句次韵 其四", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "漾漾扁舟拂水飞，飘飘蘋末细吹衣。", 
            "传呼匝地来连璧，东郭人知典午归。"
        ], 
        "title": "江仲嘉行邑将归见寄绝句次韵 其五", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "诗城端欲据天山，酒户犹能敌饮仙。", 
            "幽事相关公事了，如屏千嶂翠连绵。"
        ], 
        "title": "江仲嘉行邑将归见寄绝句次韵 其六", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "闻说人间有阆风，飞霞无路欲谁从。", 
            "只今华发惊衰态，却羡苍松独耐冬。"
        ], 
        "title": "江仲嘉行邑将归见寄绝句次韵 其七", 
        "type": "绝句", 
        "yun": "冬"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "君知曹子幻奇功，法界由来一性风。", 
            "等是少年誇狡狯，杖端聊挂蕊珠宫。"
        ], 
        "title": "江仲嘉行邑将归见寄绝句次韵 其八", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "试驱毛颍沐方诸，盘礴经营惨澹初。", 
            "莫作世间虚妄见，笔端三昧入无馀。"
        ], 
        "title": "叶翰林令画僧作偃松于石林堂壁有诗余次韵 其一", 
        "type": "绝句", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "当年溜雨三千尺，回首丘山力万牛。", 
            "故作轮囷攲绝壁，苦心苍节俯清流。"
        ], 
        "title": "叶翰林令画僧作偃松于石林堂壁有诗余次韵 其二", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "人间境物无非画，笔下丹青却是诗。", 
            "流出胸中无尽藏，翰林词笔是良师。"
        ], 
        "title": "叶翰林令画僧作偃松于石林堂壁有诗余次韵 其三", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "眼中突兀蓝田馆，前日空山秽不治。", 
            "聊遣上人供幻事，戏将方丈纳仇池。"
        ], 
        "title": "叶翰林令画僧作偃松于石林堂壁有诗余次韵 其四", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "风流刺史从英游，况复西湖菡萏秋。", 
            "授简岂堪陪兔苑，举鞭聊欲醉荆州。"
        ], 
        "title": "寄谢叶翰林见招 其一", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "白雪词章胜远游，胸中清鉴有阳秋。", 
            "玉堂正要如椽笔，肯使经年借一州。"
        ], 
        "title": "寄谢叶翰林见招 其二", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "并辔长途骋二龙，紫骝飞度玉花骢。", 
            "何年照影瑶池暮，露鬣风鬉惨澹中。"
        ], 
        "title": "题许徽猷韩干二马", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "异类潜行未兆前，个中谁辨正中偏。", 
            "沈沈海底三更月，杳杳长空万里天。"
        ], 
        "title": "观大洪淳公送觉上人颂演为四首 其一", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "昂藏头角耸摩天，玉马嘶风曲调全。", 
            "却向大洪山顶上，一声惊散野狐禅。"
        ], 
        "title": "观大洪淳公送觉上人颂演为四首 其二", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "回途莫守寒岩草，岩前枯木春风到。", 
            "玉颜年少满头霜，花落花开不知老。"
        ], 
        "title": "观大洪淳公送觉上人颂演为四首 其三", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "耕破威音那畔田，向来荒草不知年。", 
            "铁牛闲卧无人唤，回首芃芃绿满川。"
        ], 
        "title": "观大洪淳公送觉上人颂演为四首 其四", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "夜漏初添数刻长，毛尘何足较牛羊。", 
            "道人一念三祗劫，春草秋花自在香。"
        ], 
        "title": "和潜老秋日山中 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "箨龙变化九天去，草木如空冀北群。", 
            "竹林之游宁复得，邈若山河怀五君。"
        ], 
        "title": "和潜老秋日山中 其二", 
        "type": "绝句", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "琅玕摧空一叶下，尘鉴出柙南山高。", 
            "卧看微云澹河汉，佳句不复推亭皋。"
        ], 
        "title": "和潜老秋日山中 其三", 
        "type": "绝句", 
        "yun": "豪"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "庭前双梧一亩阴，禅房萧森花木深。", 
            "清霜脱叶空山响，梦觉寒窗松月林。"
        ], 
        "title": "三峰草堂 其一", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "雨洗千山翠欲浮，稻畦松涧已争流。", 
            "朝来风急凝云尽，历历钟声过五州。"
        ], 
        "title": "三峰草堂 其二", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "好奇不减猗犴叟，放论犹嫌石户农。", 
            "怪底西山增爽气，佳城萧瑟閟滕公。"
        ], 
        "title": "观元章帖有寄王宝文绝句戏和", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "二纪重来一苇杭，脱身兵火走风霜。", 
            "安知老境今如此，满眼旌旗两鬓苍。"
        ], 
        "title": "避寇仪真六绝句 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "北固山头竖白旗，西津渡口仆姑飞。", 
            "将军笑引三千骑，洗马鹅翎问道归。"
        ], 
        "title": "避寇仪真六绝句 其二", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "江汉长哦向渺茫，白沙朱雀正相望。", 
            "东巡百万临瓜步，拭目中兴望我皇。"
        ], 
        "title": "避寇仪真六绝句 其三", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "拜表时时上阁开，九重葱郁信佳哉。", 
            "天旋地转会有日，填咽都门龙御回。"
        ], 
        "title": "避寇仪真六绝句 其四", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "瑶台侍臣不可作，严谷道人今也亡。", 
            "扶黎三径非无约，一笑凌云有底忙。"
        ], 
        "title": "避寇仪真六绝句 其五", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "茅茨低小对青山，准拟馀年向此闲。", 
            "南望青山是黄鹤，欲凭黄鹤寄书还。"
        ], 
        "title": "避寇仪真六绝句 其六", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "紫青之骥下阊阖，昂然野态犹高骞。", 
            "矫如乔松欲仙去，袂耸霞外双眉轩。"
        ], 
        "title": "题太守钱侍郎所藏薛少保独鹤图和韵三首 其一", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "丹帢玄襟雪色衫，羽人冠坠不须簪。", 
            "夜来白露闻清警，却使忧怀百不堪。"
        ], 
        "title": "题太守钱侍郎所藏薛少保独鹤图和韵三首 其二", 
        "type": "绝句", 
        "yun": "覃"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "通泉写真不复见，劫火变灭随毗岚。", 
            "岂惟画笔世莫比，正自草书无第三。"
        ], 
        "title": "题太守钱侍郎所藏薛少保独鹤图和韵三首 其三", 
        "type": "绝句", 
        "yun": "覃"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "五载京尘白鬓须，丹青遐想寄衡巫。", 
            "如今扫迹长林下，却对真山看画图。"
        ], 
        "title": "戏题画卷 其一", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "胸中云梦本无穷，合是人间老画工。", 
            "常恨无因继三绝，倩人拈笔写胸中。"
        ], 
        "title": "戏题画卷 其二", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "长江滚滚叶萧萧，心与虚空自寂寥。", 
            "过眼文书风度穴，迎秋衾枕带忘腰。"
        ], 
        "title": "答和江子我 其一", 
        "type": "绝句", 
        "yun": "萧"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "榔粟横担入乱山，恍如黄鹤倦飞还。", 
            "不妨步屧时来往，山北城南一望间。"
        ], 
        "title": "答和江子我 其二", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "黄河入海汴东倾，消息沈沈祇涕零。", 
            "赖有真人翔白水，正须元帅得咸宁。"
        ], 
        "title": "答和江子我 其三", 
        "type": "绝句", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "欲知黄鹤山中客，便是芙蓉室里僧。", 
            "不比妙高穷老圃，堆豗懵懂百无能。"
        ], 
        "title": "答和江子我 其四", 
        "type": "绝句", 
        "yun": "蒸"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "悭囊不瘿空四壁，只有黄花如散金。", 
            "急遣蓝舆唤居士，饮溪餐菊对幽吟。"
        ], 
        "title": "庭菊烂开招子我共赏而空无酒饮闻瓜洲酒美遣酤数升殆如灰汁戏作三绝句因以酬九月四日戏赠之作 其一", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "蒲萄馀沥不到我，买酒得浆翻自嗟。", 
            "安得长江化为酒，亦分春色到贫家。"
        ], 
        "title": "庭菊烂开招子我共赏而空无酒饮闻瓜洲酒美遣酤数升殆如灰汁戏作三绝句因以酬九月四日戏赠之作 其二", 
        "type": "绝句", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "疥痒终非腹心疾，身如空聚任爬搔。", 
            "恶酒未应胜茗饮，消忧聊以永今朝。"
        ], 
        "title": "庭菊烂开招子我共赏而空无酒饮闻瓜洲酒美遣酤数升殆如灰汁戏作三绝句因以酬九月四日戏赠之作 其三", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "云关深掩裂荷衣，却著青衫扈六飞。", 
            "雁荡峰前瞻使节，一星还旁紫垣归。"
        ], 
        "title": "次韵和江子我道中绝句七首（丁未） 初入雁荡山 其一", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "名山无复见金堂，尽日苍峦对夕阳。", 
            "还向江城动悲思，背人惊雁两三行。"
        ], 
        "title": "次韵和江子我道中绝句七首（丁未） 初入雁荡山 其二", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "人间结习尽无馀，肯向诸天五净居。", 
            "宝藏至今留洞穴，应真时有读残书。"
        ], 
        "title": "次韵和江子我道中绝句七首（丁未） 罗汉洞（有经一藏）", 
        "type": "绝句", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "锄奸未办烦温造，督战聊应问石雄。", 
            "行遍江南好山水，不妨仍在啸吟中。"
        ], 
        "title": "次韵和江子我道中绝句七首（丁未） 云岩寺", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "遗臭千秋信不磨，当年意气奈君何。", 
            "长沙老獠虽流落，身后声名得自多。"
        ], 
        "title": "次韵和江子我道中绝句七首（丁未） 新城道中（许敬宗新城人） 其一", 
        "type": "绝句", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "蓝舆度水复穿松，三纪回思一梦中。", 
            "壮齿佳时那复得，萧萧华发对秋风。"
        ], 
        "title": "次韵和江子我道中绝句七首（丁未） 新城道中（许敬宗新城人） 其二", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "吴儿真是沐猴冠，欲比杨梅荔子丹。", 
            "不用红尘占使骑，画船飞楫向长安。"
        ], 
        "title": "次韵和江子我道中绝句七首（丁未） 杨梅", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "三入南宫更白头，夜寒持被卷书楼。", 
            "那知趼足半天下，投老浮山省旧游。"
        ], 
        "title": "驻跸扬州以提点刑狱公廨为尚书省礼部在西北隅卷书楼下甲戌年余尝寓止焉今寓直其下有感", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "老罢归来寄一廛，交亲南北散如烟。", 
            "诵君雪暗天涯句，离合升沉二十年。"
        ], 
        "title": "戏题郭慎求所寄书尾", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "脱屣归来税两轓，信知尘世有萧闲。", 
            "幽亭似近郎君谷，捷径知非少室山。", 
            "岁月优游真得计，风尘憔悴独何颜。", 
            "园林日涉仍多趣，坐看云飞鸟倦还。"
        ], 
        "title": "次韵郑大夫半隐亭", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "诗成不直一杯水，年大常怀千岁忧。", 
            "何须中令能强记，正要将军为破愁。", 
            "故人久负丘壑志，公子欲寻梁宋游。", 
            "相逢傥有蒲萄渌，肯向西凉博一州。"
        ], 
        "title": "哦诗夜坐瓶罍久空无以自劳寄吴兴赵司录江兵曹", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "节物惊心两鬓华，东篱空绕未开花。", 
            "百年将半仕三已，五亩就荒天一涯。", 
            "岂有白衣来剥啄，亦从乌帽自攲斜。", 
            "真成独坐空搔首，门柳萧萧噪暮鸦。"
        ], 
        "title": "九日写怀", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "雅望清班亦醉翁，暂令槐阁曳铃空。", 
            "更评他日归贤守，画诺何人称治中。", 
            "便合追锋来就日，已知投刃有成风。", 
            "贻书千里兼金意，俎豆常怜断尾雄。"
        ], 
        "title": "次韵叶翰林见寄（乙未） 其一", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "相望千古一涪翁，还向江湖四壁空。", 
            "病目自甘桃李后，野麋难着凤麟中。", 
            "未成下泽还乡里，且寄穷阎蔽雨风。", 
            "举世知音常契阔，空悲沉抑为谁雄。"
        ], 
        "title": "次韵叶翰林见寄（乙未） 其二", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "夫君胸次有天游，笑指沧溟寄一沤。", 
            "正使叩舷歌小海，不妨安席咏洪流。", 
            "翩翩聊试千金学，刺刺应惭万里侯。", 
            "归袖飘然望华阙，独留珠玉照遐幽。"
        ], 
        "title": "傅国华从使辽东已事还朝拙诗送别 其一", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "向来南北叹流年，十载相逢走道边。", 
            "作佛顿惭灵运后，着鞭犹恐祖生先。", 
            "弹冠岂欲夸三组，负耒还思受一廛。", 
            "默计此身端未了，别怀撩乱故依然。"
        ], 
        "title": "傅国华从使辽东已事还朝拙诗送别 其二", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "慢肤便腹转疏慵，睡足茅檐目过鸿。", 
            "墨客纵令三尺喙，木奴何似十年功。", 
            "门前罗雀非吾病，灶底生蛙不世穷。", 
            "旧雨未乾新雨涨，可怜愁绝力田翁。"
        ], 
        "title": "穷居苦雨", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "接舆叩木狂歌处，犹有清泉出翠微。", 
            "不学痴人供水递，肯分馀润及柴扉。", 
            "七瓯已办煎茶厄，三咽能忘啜菽饥。", 
            "身寄吴门声利窟，更思冰洞濯尘衣。"
        ], 
        "title": "谢张敏叔饷陆子泉", 
        "type": "律诗", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "富贵纷纷有底难，乘时如探橐中丸。", 
            "高人不啻昙华见，晚节谁为赵璧完。", 
            "且喜芝兰俱秀发，不嫌松桂愈清寒。", 
            "他年仄席思耆旧，矍铄犹能一据鞍。"
        ], 
        "title": "张敏叔得请谢事钦俯高躅因成口号", 
        "type": "律诗", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "异质宁当杂众芳，故留寒颍度微霜。", 
            "三锾何必分灵树，九畹那能擅国香。", 
            "不惜繁英供夕饵，肯持佳色媚朝阳。", 
            "径须移奉华堂燕，路草多应愧久妨。"
        ], 
        "title": "晚雨菊（次韵和张敏叔）", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "向来英妙压鳌头，去国三年白鬓秋。", 
            "萧傅岂烦更吏治，贾生元自赞皇猷。", 
            "高文已得江山助，远业宁为管晏留。", 
            "闻说云亭已除地，正须椽笔纪鸿休。"
        ], 
        "title": "叶内相（四库本作史）赴淮西", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "道人非复世间情，居士空留身后名。", 
            "共拟凌云成一笑，不妨乘月话三生。", 
            "桐乡定有蝉衣在，葱岭遥知虎锡鸣。", 
            "耿耿幽怀无处写，眼中泉石记经行。"
        ], 
        "title": "江仲嘉仕吴兴雅重道场山长老惠颜仲嘉之柩以八月十五日至山下颜以是日告寂", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "九日登临得翠微，拂天松竹引丹梯。", 
            "神游八表层霄近，目尽千山落日低。", 
            "人散飞云留画栋，舟回初月照清溪。", 
            "故知王谢风流在，吹帽何人醉似泥。"
        ], 
        "title": "九日陪章湖州致平援登道场山泛舟溪上", 
        "type": "律诗", 
        "yun": "齐"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "恍然身寄一山川，玉宇银墙堕我前。", 
            "欲便乘风向寥廓，恨无新句落云烟。", 
            "延枚座右频虚席，访戴人遐叹独贤。", 
            "遥想支颐对秦望，朝来清思浩无边。"
        ], 
        "title": "次韵赵叔问对雪共酌有怀江仲嘉之作", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "华颠倾盖便忘年，信有乌衣不乏贤。", 
            "膝上中郎名誉早，湖南司马岁时迁。", 
            "去天尺五非无地，击水三千竟莫前。", 
            "唇齿五车真底用，人琴冥漠付重泉。"
        ], 
        "title": "哭王元规", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "胸中林壑寄商颜，门外红尘了不关。", 
            "年去人犹昔人耳，身游才与不才间。", 
            "与君同觉梦中梦，顾我长嗟山复山。", 
            "何日方舟归里社，韦编应许试窥班。"
        ], 
        "title": "和答何蒙圣删定", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "三径旁临招隐溪，子真池馆叩林扉。", 
            "拿舟雪夜多乘兴，步屧春风每醉归。", 
            "居舍相望一牛吼，官途常作二凫飞。", 
            "试寻邀月持杯地，共觉劳生四十非。"
        ], 
        "title": "与蒋子有道丁田相从吴下之适感而赋诗（甲午）", 
        "type": "律诗", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "龙检金壶记子年，寥阳宫殿玉虚前。", 
            "三元初识皇文袐，八法争看御墨鲜。", 
            "丛简旧藏丹蕊箧，群仙疑近白蛙泉。", 
            "隆楼缥缈侵云汉，神物撝呵卫九天。"
        ], 
        "title": "暴书会和陈正字磷观御制书二首 其一", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "七圣云章秘紫清，睿谟神藻发长生。", 
            "六爻妙尽超龙瑞，千里真修叙广成。", 
            "但觉焕文惊俗眼，何劳掘笔避书名。", 
            "法宫涵演方无尽，玉海濡毫卷四瀛。"
        ], 
        "title": "暴书会和陈正字磷观御制书二首 其二", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "长啸溟波又一游，眼中壶峤接沧洲。", 
            "紫薇垣近三台象，银汉槎浮八月秋。", 
            "七制还须补天笔，二帆聊展济川舟。", 
            "从容归奏承清问，膏泽东南四十州。"
        ], 
        "title": "送傅舍人国华使高丽二首 其一", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "翩翩渌水泛红莲，一纪重来拥使旃。", 
            "云外两星明汉节，海东千里戴尧天。", 
            "旧闻箕子多遗俗，会使匈奴失左肩。", 
            "五十年来蒙惠渥，故应微风莫深镌。"
        ], 
        "title": "送傅舍人国华使高丽二首 其二", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "荜门蓬舍不知春，车似鸡栖甑有尘。", 
            "千里传情望双鲤，一杯和影祇三人。", 
            "交亲离合同巢燕，身世羁危独茧纶。", 
            "四体不勤心扰扰，拟将玄旨问吴筠。"
        ], 
        "title": "和江仲嘉见寄（二首 壬辰） 其一", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "寒谷应殊尺五天，盐车无复望腾骞。", 
            "至人未免填沟壑，大隐不如居市廛。", 
            "长笑呼鹰思上蔡，独令留石在平泉。", 
            "茅茨欲作终焉计，未有沧浪四万钱。"
        ], 
        "title": "和江仲嘉见寄（二首 壬辰） 其二", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "倦游初返北山农，一面忘年得此翁。", 
            "易学知公无复过，诗穷如我敢言工。", 
            "安知接迹金兰直，便作回头梦幻空。", 
            "本自无生今岂灭，不因吾道有西东。"
        ], 
        "title": "何蒙圣挽词二首 其一", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "五籍纷纶井大春，一言超诣阮参军。", 
            "王门设醴重经席，藏室雠书老蠹芸。", 
            "问字毫釐分鸟迹，论文领略到皇坟。", 
            "他年宿草伤心地，千里衢山隔暮云。"
        ], 
        "title": "何蒙圣挽词二首 其二", 
        "type": "律诗", 
        "yun": "文"
    }, 
    {
        "author": "程垓", 
        "era": "宋", 
        "subtype": null, 
        "text": [
            "烟尽戍楼空，又是一帘佳月。", 
            "何事山城留滞，负好花时节。", 
            "烧灯剪彩没心情，应有翠娥说。", 
            "欲借好风吹恨，奈乱云愁叠。"
        ], 
        "title": "好事近 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "急雨闹冰荷，销尽一襟烦暑。", 
            "趁取晚凉幽会，近翠阴浓处。", 
            "风梢危滴撼珠玑，洒面得新句。", 
            "莫怪玉壶倾尽，待月明归去。"
        ], 
        "title": "好事近 其四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "山城桃李。", 
            "催促春无几。", 
            "日日为花须早起。", 
            "犹□惜花无计。", 
            "阿谁留得春风。", 
            "长教绕绿围红。", 
            "莫遣十分芳意，输他万点愁容。"
        ], 
        "title": "清平乐 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "绿深红少。", 
            "柳外横桥小。", 
            "双燕不知幽梦好。", 
            "惊起碧窗春晓。", 
            "起来瞢多时。", 
            "玉台金镜慵移。", 
            "多少春愁未说，却来闲数花枝。"
        ], 
        "title": "清平乐 其四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "秋香谁买。", 
            "散入琉璃界。", 
            "点缀小红全不碍。", 
            "还却铅华馀债。", 
            "夜来月底相期。", 
            "一枝未觉香迟。", 
            "恰似青绫帐底，绛罗初试裙儿。"
        ], 
        "title": "清平乐 其二 酬王静父红木犀词", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "惨惨霜林冬欲尽。", 
            "又是溪梅寒弄影。", 
            "矮窗曲屋夜烧香，人已静。", 
            "灯垂烬。", 
            "点滴芭蕉和雨听。", 
            "约个归期犹未定。", 
            "一夜梦魂终不稳。", 
            "知他勾得许多情，真个闷。", 
            "无人问。", 
            "说与画楼应不信。"
        ], 
        "title": "天仙子", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "柳弱眠初醒，梅残舞尚痴。", 
            "春阴将冷傍帘帷。", 
            "又是东风和恨、向人归。", 
            "乐事灯前记，愁肠酒后知。", 
            "老来无计遣芳时。", 
            "只有闲情随分、品花枝。"
        ], 
        "title": "望秦川/南歌子 其一 早春感怀", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "篷上雨，篷底有人愁。", 
            "身在汉江东畔去，不知家在锦江头。", 
            "烟水两悠悠。", 
            "吾老矣，心事几时休。", 
            "沈水熨香年似日，薄云垂帐夏如秋。", 
            "安得小书舟。"
        ], 
        "title": "望江南/忆江南 夜泊龙桥滩前遇雨作", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "竹粉翻新箨，荷花拭靓妆。", 
            "断云侵晚度横塘。", 
            "小扇斜钗依约、傍牙床。", 
            "蘸蜜分红荔，倾筒泻碧香。", 
            "醉时风雨醒时凉。", 
            "明月多情依旧、过西厢。"
        ], 
        "title": "望秦川/南歌子 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "翠黛随妆浅，铢衣称体香。", 
            "好风偏与十分凉。", 
            "却扇含情独自、绕池塘。", 
            "碧藕丝丝嫩，红榴叶叶双。", 
            "牵丝摘叶为谁忙。", 
            "情到厌厌拼醉、又何妨。"
        ], 
        "title": "望秦川/南歌子 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "雨燕翻新幕，风鹃绕旧枝。", 
            "画堂春尽日迟迟。", 
            "又是一番平绿、涨西池。", 
            "病起尊难尽，腰宽带易垂。", 
            "不堪村落子规啼。", 
            "问道行人一去、几时归。"
        ], 
        "title": "南歌子 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "荷盖倾新绿，榴巾蹙旧红。", 
            "水亭烟榭晚凉中。", 
            "又是一钩新月、静房栊。", 
            "丝藕清如雪，幮纱薄似空。", 
            "好维今夜与谁同。", 
            "唤取玉人来共、一帘风。"
        ], 
        "title": "南歌子 其四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "野水寻溪路，青山踏晚春。", 
            "偶来相值却钟情。", 
            "一树琼瑶洗尽、客衣襟。", 
            "曲沼通诗梦，幽窗净俗尘。", 
            "何时散发伴襜裙。", 
            "后夜相思生怕、月愁人。"
        ], 
        "title": "南歌子 其五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "几日诉离尊。", 
            "歌尽阳关不忍分。", 
            "此度天涯真个去，销魂。", 
            "相送黄花落叶村。", 
            "斜日又黄昏。", 
            "萧寺无人半掩门。", 
            "今夜粉香明月泪，休论。", 
            "只要罗巾记旧痕。"
        ], 
        "title": "南乡子", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "淡霭笼青琐，轻寒薄翠绡。", 
            "有人憔悴带宽腰。", 
            "又见东风、不忍见柔条。", 
            "闷酒尊难寻，闲香篆易销。", 
            "夜来溪雪已平桥。", 
            "溪上梅魂凭仗、一相招。"
        ], 
        "title": "南歌子 其二 杨光辅又寄示寻春", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "休赋惜春诗。", 
            "留春住、说与人知。", 
            "一年已负东风瘦，说愁说恨，数期数刻，只望归时。", 
            "莫怪杜鹃啼。", 
            "真个也、唤得人归。", 
            "归来休恨花开了，梁间燕子，且教知道，人也双飞。"
        ], 
        "title": "摊破南乡子", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "梅坞飞香定，兰窗翠色齐。", 
            "水边沙际又春归。", 
            "领略东风、能有几人知。", 
            "爱月眠须晚，寻花去未迟。", 
            "谁家庭院更芳菲。", 
            "费尽才情、休负一春诗。"
        ], 
        "title": "南歌子 其三 早春", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "坠红轻，浓绿润，深院又春晚。", 
            "睡起厌厌，无语小妆懒。", 
            "可堪三月风光，五更魂梦，又都被、杜鹃催攒。", 
            "怎消遣。", 
            "人道愁与春归，春归愁未断。", 
            "闲倚银屏，羞怕泪痕满。", 
            "断肠沈水重熏，瑶琴闲理，奈依旧、夜寒人远。"
        ], 
        "title": "祝英台/祝英台近 晚春", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "才合又轻离。", 
            "心事多违。", 
            "小窗灯影记亲移。", 
            "可奈酒酣花困处，不省人归。", 
            "山翠又如眉。", 
            "肠断幽期。", 
            "相思有梦阿谁知。", 
            "莫遣重来风絮乱，不似当时。"
        ], 
        "title": "浪淘沙令 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "老去懒寻花。", 
            "独自生涯。", 
            "几枝疏影浸窗纱。", 
            "昨夜月来人不睡，看尽横斜。", 
            "门外欲啼鸦。", 
            "香意凌霞。", 
            "从渠千树绕人家。", 
            "世上一枝元也足，不要随他。"
        ], 
        "title": "浪淘沙令 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "轻红短白东城路。忆得分襟处。", 
            "柳丝无赖舞春柔。不系离人、只解系离愁。", 
            "如今花谢春将老。柳下无人到。", 
            "月明门外子规啼。唤得人愁、争似唤人归。"
        ], 
        "title": "虞美人", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "角声吹月，风声落枕，梦与柔肠俱断。", 
            "谁教当日太情浓，飏不下、新愁一段。", 
            "黄花开了，梅花开未，曾约那时相见。", 
            "莫教容易负幽期，怕真个、孤他泪眼。"
        ], 
        "title": "鹊桥仙 秋日寄怀", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "晚凉时节。", 
            "翠梧风定蝉声歇。", 
            "有人睡起香浮颊。", 
            "倚著阑干，笑拣青荷叶。", 
            "如今往事愁难说。", 
            "曲池依旧闲风月。", 
            "田田翠盖香罗叠。", 
            "留得露痕，都是泪珠结。"
        ], 
        "title": "醉落魄/一斛珠", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "对重阳。感重阳。", 
            "身在西风天一方。年年人断肠。", 
            "景凄凉。客凄凉。", 
            "纵有黄花祗异乡。晚云连梦长。"
        ], 
        "title": "长相思 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "酒孤斟。客孤吟。", 
            "戏马台荒露草深。英雄何处寻。", 
            "爱登临。莫登临。", 
            "定是愁来关客心。暮天烟水沈。"
        ], 
        "title": "长相思 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "风敲窗。", 
            "雨敲窗。", 
            "窗外芭蕉云作幢。", 
            "声声愁对床。", 
            "剔银缸，点银缸。", 
            "梦采芙蓉隔一江。", 
            "几时蝴蝶双。"
        ], 
        "title": "长相思 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "双双相并。一点红边偏照映。", 
            "玉剪云裁。不比浮花共蒂开。", 
            "几回心曲。选胜摘来情自足。", 
            "插向云鬟。要与仙郎比并看。"
        ], 
        "title": "减字木兰花", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "春悄悄。红到一枝先巧。", 
            "酒入半腮微带卯。粉寒香未饱。", 
            "芳意枝头偏闹。困尽蜂须莺爪。", 
            "拟倩玉纤和露拗。情多愁易搅。"
        ], 
        "title": "谒金门 其一 杏花", 
        "type": "词", 
        "yun": null
    }, 
    {
        "author": "程奇", 
        "era": "宋", 
        "subtype": null, 
        "text": [
            "尘中总总谁青眼，黄发苍颜世情短。", 
            "坐看前溪一片云，安得相从任舒卷。", 
            "浩歌聊咏北山薇，不有归心真自欺。", 
            "欲借养和延昼梦，数声啼鸟日平西。"
        ], 
        "title": "游师埪寺留题", 
        "type": "古风", 
        "yun": null
    }, 
    {
        "author": "程和仲", 
        "era": "宋", 
        "subtype": null, 
        "text": [
            "呼伯雅来，满进松精，致寿于公。", 
            "况富矣锦囊，吟边得句，森然武库，书里称雄。", 
            "亭长新封，亩宫雅趣，一笑侯王名位穹。", 
            "闲官守，任平章批抹，明月清风。", 
            "年年申庆桑蓬。", 
            "幸至节今晨恰又逢。", 
            "想霭霭其祥，瑞云闿兆，绵绵之算，线日增红。", 
            "一段文章，三千功行，名在长生宝箓中。", 
            "人间窄，待骖鸾驾鹤，上祝融峰。"
        ], 
        "title": "沁园春 寿竹林亭长", 
        "type": "词", 
        "yun": null
    }, 
    {
        "author": "程叔达", 
        "era": "宋", 
        "subtype": "七言排律", 
        "text": [
            "自幸躬逢时盛治，人欣官备掌丝纶。", 
            "频年馆阁更新进，屡世阶墀作近臣。", 
            "忆昔中兴开六位，旋禅历数转双轮。", 
            "祯符龙马南江出，宝箓台垣北极陈。", 
            "端拱明堂时御世，溯源清庙允尊亲。", 
            "无为效舜惟恭己，受摄如尧只布仁。", 
            "四海群生回泰运，万几一日起黎民。", 
            "曾闻洪范平康福，尤守丹书敬胜身。", 
            "昨见江湖虽饮马，将来京洛靖烽尘。", 
            "吾儒所学惟诚正，稽古钦哉有诫询。", 
            "四国八风生万象，九重一语定三辰。", 
            "遥祈天鉴纳遗老，抃舞温和浑是春。"
        ], 
        "title": "进敬天图", 
        "type": "排律", 
        "yun": "真"
    }, 
    {
        "author": "程叔达", 
        "era": "宋", 
        "subtype": "五言绝句", 
        "text": [
            "山国不栽桑，抱布贸丝藏。", 
            "恩诏光明烛，寒灯织室光。"
        ], 
        "title": "喜贺恩减本州绢额", 
        "type": "绝句", 
        "yun": "阳"
    }, 
    {
        "author": "程卓", 
        "era": "宋", 
        "subtype": null, 
        "text": [
            "扬子长江天际来，中流有山何壮哉。", 
            "深根盘礴千万丈，寸土不受双崔嵬。", 
            "金山屹据上流险，四面佛屋相环回。", 
            "来帆去桨别舻舳，住僧过客烦追陪。", 
            "排空杰阁揖沧海，海山乱点浮纤埃。", 
            "龙潭别耸石峰巧，时立野鹤慵毰毸。", 
            "堂头回首指遗像，坡公印老留青煤。", 
            "其人已去诗尚在，唱酬风月相徘徊。", 
            "再三瞻敬下山去，缥缈又入云涛堆。", 
            "焦山一望祇十里，舟师驾橹如奔雷。", 
            "行行滉荡呼吸顷，系缆荦确登山隈。", 
            "山中僧少竹木古，瘦根迸石穿莓苔。", 
            "幽姿野态随步出，胜处往往多楼台。", 
            "洪崖路转寻瘗鹤，几年浪打风雨摧。", 
            "遗铭破碎石剥落，摩挲细读心眸开。", 
            "同行韵远兴未尽，飞仙亭上倾樽罍。", 
            "酒酣我为发奇绝，底须方外求蓬莱。"
        ], 
        "title": "游金焦二山", 
        "type": "古风", 
        "yun": "灰"
    }, 
    {
        "author": "程卓", 
        "era": "宋", 
        "subtype": "七言律诗", 
        "text": [
            "石门一望路迢迢，五老峰高耸碧霄。", 
            "泉挂珠帘当洞口，烟拖练带束山腰。", 
            "香炉捧出仙人掌，辇辂行过织女桥。", 
            "午夜月明天似水，鹤归松顶听吹箫。"
        ], 
        "title": "云岩", 
        "type": "律诗", 
        "yun": "萧"
    }, 
    {
        "author": "程邻", 
        "era": "宋", 
        "subtype": null, 
        "text": [
            "阶下宝鞍罗帕，门前绛蜡纱笼。", 
            "留连佳客怅匆匆。", 
            "赖有新团小凤。", 
            "琼碎黄金碾里，乳浮紫玉瓯中。", 
            "归来袭袭袖生风。", 
            "齿颊馀甘入梦。"
        ], 
        "title": "西江月", 
        "type": "词", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "春风遍芳华，一国尽狂醉。", 
            "穷阎独不知，但见长蒿荠。", 
            "秋飙起蘋末，一华初未坠。", 
            "幽怀独先觉，意象已凄厉。", 
            "故知春与秋，初不为我计。", 
            "危弦自应悲，寒木终易脆。", 
            "要之梦中梦，忧乐同一寐。"
        ], 
        "title": "春日写怀", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "云霞堕西山，飞帆拂天镜。", 
            "谁开一窗明，纳此千顷静。", 
            "寒蝉发澹白，一雨破孤迥。", 
            "时邀竹林交，或尽剡溪兴。", 
            "扁舟还北城，隐隐闻钟磬。"
        ], 
        "title": "豁然阁", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "山川不舍骍与角，亢鼻孤豚殊不恶。", 
            "委身投笔事氐羌，何异天球荐房闼。", 
            "人心如面各不同，蛇头蝎尾吾安容。", 
            "脂韦肯效箕帚态，拔剑撞斗真才雄。", 
            "少年食牛有馀气，大笑文章几女工。", 
            "立谈宁与子虚比，危冠欲入明光宫。", 
            "功成筑室依故丘，作书重壁垂千秋。", 
            "宸奎一扎呼不起，闭门老死如黔娄。", 
            "尔来养生如养胃，未羡昴精刀笔吏。", 
            "疲神毕虑子所诃，凤觜鸾胶谁汝试。", 
            "昔贤忘心身亦空，身如丘井心如风。", 
            "君言作解皆魔鬼，蒲柳松筠同尽耳。", 
            "三星在霤能几许，张拳且击关南鼓。", 
            "游龙作御云生翼，轸地盖天从莫逆。"
        ], 
        "title": "二十八舍歌示钱定国显道（吴江尉）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "一生共悠悠，今者曷不乐。", 
            "二十起东山，误为微官缚。", 
            "三年瞬眸耳，邮传那久托。", 
            "四壁自萧然，青编束高阁。", 
            "五更霜钟动，起视星错落。", 
            "六律聿其周，忽忽更岁籥。", 
            "七哀哦幽韵，感念惊独鹤。", 
            "八极岂不广，衰怀了无托。", 
            "九原叹多贤，死者那可作。", 
            "十里望烟村，天随去寥廓。"
        ], 
        "title": "数诗述怀（庚辰）", 
        "type": "古风", 
        "yun": "药"
    }, 
    {
        "author": "程俱", 
        "era": "宋", 
        "subtype": null, 
        "text": [
            "吾观靖节诗，三叹有遗音。", 
            "卧看起咏之，愔愔澹多心。", 
            "欲学靖节诗，慎勿学其语。", 
            "心源如古井，衡气光发宇。", 
            "言无出言意，妙语自天与。", 
            "譬如清泠渊，月湛不可取。", 
            "嵚崎阨惊湍，乃若震雷鼓。", 
            "斯言可深味，往往弃如土。"
        ], 
        "title": "读陶靖节诗", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "金矿具奇质，百鍊出其刚。", 
            "石中含结绿，追彼蒲谷章。", 
            "丝也谈有馀，于道乃易方。", 
            "竹林醉黄垆，诞放非古狂。", 
            "匏瓜固非伦，顺俗岂所望。", 
            "出门谢恶友，要若拒獠羌。", 
            "革枉表斯正，渟滓水乃清。", 
            "木贵就绳矩，愿言赠子行。"
        ], 
        "title": "八音歌赠别赵子雍𪛌之二首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "金张珥汉貂，况乃出天派。", 
            "石渠重儒冠，武弁聊复戴。", 
            "丝麻宜自任，粗使有管蒯。", 
            "竹简书汗青，高吟当人籁。", 
            "匏虽贵中虚，植固须本大。", 
            "土耕戒莽卤，道耕恶疵累。", 
            "革带勿佩韦，赠子弦作佩。", 
            "木强虽过中，宁师伯夷隘。"
        ], 
        "title": "八音歌赠别赵子雍𪛌之二首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "宇宙一火宅，我身寓其间。", 
            "灵台真逆旅，忧喜更往还。", 
            "其来不可却，倏去不可攀。", 
            "冥然闭六凿，暂使逆旅闲。", 
            "中虚本无住，夜半移舟山。", 
            "身随事物化，鬓与寒暑斑。", 
            "奈此业累深，始知定力悭。", 
            "况兹尘沫聚，岂比金石顽。", 
            "顾影忽自笑，吾心定何颜。"
        ], 
        "title": "写怀", 
        "type": "古风", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "天地有肃杀，好生本无伤。", 
            "阳施待秋成，相济如宫商。", 
            "芸芸共欣荣，众叶薿薿光。", 
            "回头失故林，萧条弄微阳。", 
            "独有岁寒姿，掀髯尚低昂。", 
            "流膏亦归根，晬如养中黄。", 
            "大哉一气中，人心自炎凉。", 
            "安知晞春露，不异腓草霜。"
        ], 
        "title": "和杨秀才友夔三首 其一 秋日", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "谁谓方寸地，并包无故新。", 
            "长宵不能寐，万绪愁攻人。", 
            "展转计后有，攀缘及前身。", 
            "苦恨隙驹疾，回嗟秽涂辛。", 
            "披衣问何居，梦觉两不真。", 
            "白鸟固已空，青灯聊可亲。", 
            "念此纸上迹，皆为窖中尘。", 
            "投卷嘿忘我，栖鸡已鸣辰。"
        ], 
        "title": "和杨秀才友夔三首 其二 秋夜", 
        "type": "古风", 
        "yun": "真"
    }, 
    {
        "author": "程俱", 
        "era": "宋", 
        "subtype": null, 
        "text": [
            "三吴足粳稌，狼戾及宋梁。", 
            "故为胥门隐，未办耕南阳。", 
            "岂无如云稼，竭泽归富强。", 
            "收成一过眼，胼胝念黔苍。", 
            "绵绵太平区，阡陌尽八荒。", 
            "愿从鼓腹游，自放逍遥场。", 
            "贵贱均饱煖，藜羹等膏粱。", 
            "那令力田夫，一饭不可望。"
        ], 
        "title": "和杨秀才友夔三首 其三 秋郊", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "太湖隐吏迂且顽，手扳柱颊看西山。", 
            "笔床茶灶向何许，往来洞庭林屋间。", 
            "旧闻西门彻悬霤，故整烟艇寻苕川。", 
            "却惊天柱矗云表，势与太华争擎天。", 
            "幅巾跨马及晓鼓，逸思自觉奔春泉。", 
            "其谁从者二妙士，金庭老客南昌仙。", 
            "齐驱共语失长道，但见平阪连桑田。", 
            "篮舆后继独不语，鼻息栩栩山耸肩。", 
            "岗回涧曲若无路，万叠老翠漫秋烟。", 
            "三山对起锁诘屈，仅容蹄辙通人寰。", 
            "羊肠移险在平地，九疑山色荒联绵。", 
            "穿松酌水寻二洞，低隐岩腹高山巅。", 
            "山巅石室如列厦，接肘可置千宾筵。", 
            "最怜西洞隔凡处，凝乳络壁留空圆。", 
            "我将拂袖去不返，戏击雷鼓挥神鞭。", 
            "三华宝衣立可致，九赤班符何足传。", 
            "只将尻与驾神马，岂顾家火烧凡铅。", 
            "又疑灵物之所宅，卵孕变化蟠蜿蜒。", 
            "金龙玉简投不满，恐复下与东溟连。", 
            "我嗟何地非圣处，火聚正坐青云軿。", 
            "目前阊阖昼自启，电顷已超天地先。", 
            "正缘一念重山岳，障碍何啻重城坚。", 
            "就令信脚到仙宇，凡骨至死包腥膻。", 
            "胶胶世网浪自缠，会当去之如蜕蝉。", 
            "谁能白衣傍金马，且复锦袍乘钓船。", 
            "金庭客，南昌仙，他年与我乘八景，举手少别三千年。"
        ], 
        "title": "同馀杭尉江仲嘉褒道人陈祖德良孙游洞霄宫", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "户枢不容蠹，展转夕与朝。", 
            "死水不赴壑，浅于杯所胶。", 
            "人生戒甚逸，起我少自劳。", 
            "呼僮续长绠，落落鸣桔槔。", 
            "携瓢傍脩竹，灌洒绕百遭。", 
            "念此十二君，离群自江皋。", 
            "移栽一年馀，已长数尺梢。", 
            "斋前雨霜丛，岁久根已交。", 
            "交根缠箨龙，卷叶不复摇。", 
            "聊苏夏日畏，未谢春雨膏。", 
            "萧萧便生凉，霍若云雾消。", 
            "却坐井边石，清泉濯双骹。", 
            "官闲但数数，听以老圃嘲。", 
            "岂敢运甓比，漫欲滋枯焦。"
        ], 
        "title": "灌竹", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "空山月出栖鸟惊，溅溅暗溜山间鸣。", 
            "桂阴羃历夜香冷，有人步虚闻紫青。", 
            "翩然骑麟下青冥，君非远游定方平。", 
            "云軿冉冉风袂举，左右玉立花娉婷。", 
            "手摩我顶一笑粲，别来弹指三千龄。", 
            "至言不烦去畦町，齿下端有真长生。", 
            "忽然纵身浮太廷，却笑炼砂飞八琼。", 
            "采芝方壶濯南溟，秦姬吹箫缑氏笙。", 
            "茫茫齐州九窖尘，人间可哀胡不闻。"
        ], 
        "title": "送江仲嘉褒东还家山方将从赤松子游为作仙游之诗以相步虚云", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "上山偃伸如望天，下山伛仆如深泉。", 
            "胡为持此不赀宝，来试万丈悬崖巅。", 
            "前人见踵后见顶，反足鸟道相攀牵。", 
            "欻然置我章贡上，水激石罅奔雷填。", 
            "荒塍曲涧无远近，渺渺不见墟中烟。", 
            "土冈凿路狭如隧，苏壁藤薜蛟蛇缠。", 
            "寒风飕飗失白日，上有万木苍阴玄。", 
            "航溪之深揭其浅，碎石齧足声号川。", 
            "茗山发我一长喟，彼有吴市人中仙。", 
            "飞琼练玉存故处，祗有井灶无霜铅。", 
            "我今正坐五斗米，悔不辟粒从期佺。", 
            "向来吴松厌羁旅，三岁半逐鸱夷船。", 
            "故教筦库着疏懒，坐守兀兀聊穷年。", 
            "安知求逸得奔走，岂异避挺蒙戈鋋。", 
            "咄嗟万事无必计，努力唯有归园田。"
        ], 
        "title": "到官两旬四走山野作诗以自劳云", 
        "type": "古风", 
        "yun": "先"
    }, 
    {
        "author": "程俱", 
        "era": "宋", 
        "subtype": null, 
        "text": [
            "妙喜寄针颖，大空浮海沤。", 
            "翛然一环堵，安住有至游。", 
            "内观如寒龟，无缚浪自囚。", 
            "外游如渴鹿，逐焰无时休。", 
            "安知至游处，不止亦不流。", 
            "广文来东南，持节十四州。", 
            "江海见函丈，云林入衣裘。", 
            "平生山水国，不满一转眸。", 
            "高堂坐隐几，笑遣车下牛。", 
            "虚檐白日静，顾眄九极周。", 
            "是中有至乐，可以忘春秋。", 
            "却来观世梦，聊复忧人忧。"
        ], 
        "title": "吴正仲提举至游堂", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "好山如幽士，胜绝不可攀。", 
            "往者天姥梦，长谣愁谪仙。", 
            "兹山出平野，秀特无株连。", 
            "招提倚云锦，森然见林峦。", 
            "幽寻无十里，正处闲忙间。", 
            "入门心目静，世累若可捐。", 
            "灵泉出土脉，汩汩无流难。", 
            "茶神瀹浮乳，方士沉馀丹。", 
            "我生猿鹤姿，颇有山水缘。", 
            "何时共清赏，杖屦穷崖巅。"
        ], 
        "title": "和林德祖惠山诗一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "往者玉楼客，栖迟感秋蓬。", 
            "龙钟江海士，屑屑悲穷冬。", 
            "今我亦羁旅，号寒思祝融。", 
            "故乡邈千里，胡马长嘶风。", 
            "平生饮最少，亦复贤圣中。", 
            "其谁共谈笑，无乃志所同。", 
            "泮宫备文质，楩楠饰雕栊。", 
            "毛子亦好古，摛辞丽春工。", 
            "飘然适我愿，一舸来自东。", 
            "明时猎英奇，备问罗皋龙。", 
            "逢辰若公等，附凤云从龙。", 
            "遥知赋伐木，相望有梁鸿。"
        ], 
        "title": "用德祖韵送毛彦时二首（庚寅） 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "断港冰未泮，海风起蓬蓬。", 
            "君行亦良苦，浮家秋复冬。", 
            "故人一相遇，醉觉心形融。", 
            "道旧有深乐，班荆馀古风。", 
            "何当度杨子，起视东井中。", 
            "未应迫期会，促步佐一同。", 
            "况当万灯燃，流光煖疏栊。", 
            "胡为即言别，系书凭鸟工。", 
            "空令千里月，团团出天东。", 
            "解舟动栖禽，破晓啼匆匆。", 
            "酒阑城西道，已失衔烛龙。", 
            "振衣一回首，瞥去如惊鸿。"
        ], 
        "title": "用德祖韵送毛彦时二首（庚寅） 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "物生太空中，巨细同一寓。", 
            "机缄固有待，舟壑本无住。", 
            "二仪立毫尘，万化失朝暮。", 
            "要之傥来寄，正自堕形数。", 
            "滔滔人间世，俯仰若泡露。", 
            "浮游皆适然，蚊睫漫来去。", 
            "着身方丈室，聊作槁梧据。", 
            "了观诸幻境，内外绝欣恶。", 
            "须知五蕴山，今我聊托附。", 
            "回头主人翁，妙住了无处。"
        ], 
        "title": "为宜兴郑主簿赋寓轩一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "包山水脉通西垠，森然林屋开东晨。", 
            "飞仙下视三万顷，岂异滴水陶家轮。", 
            "时时馀浸被吴楚，赤子■哀漂沦。", 
            "松江一支东入海，海道今者皆扬尘。", 
            "遂令洪波洄不吐，禹迹莫辨伪与真。", 
            "滔滔利往桥下水，省照黄绶孤吟身。", 
            "月轮行空万籁息，尚记此境清无伦。", 
            "当时苦恨无好句，空负岁月临江津。", 
            "得公新诗妙入理，羊酪敢方千里莼。", 
            "公言慎勿作境会，取舍过咎由来均。"
        ], 
        "title": "君明出留题吴江诗次韵（辛卯）", 
        "type": "古风", 
        "yun": "真"
    }, 
    {
        "author": "程俱", 
        "era": "宋", 
        "subtype": null, 
        "text": [
            "万族同一海，至人乘桴浮。", 
            "狂风鼓溟壑，安问蜃与鳅。", 
            "扰扰堕浊水，蚩蚩守藏舟。", 
            "其谁善游者，动寂两不侔。", 
            "纷纶万境前，了了转处幽。", 
            "爱君虚舟句，勿逐虚舟求。", 
            "徜徉曹掾中，聊作虚舟留。", 
            "长维五蕴山，亦泳爱水流。", 
            "飘摇度夷险，不喜亦不忧。", 
            "我乃蹇浅人，褊心屡招尤。", 
            "君心果空旷，永矣从君游。"
        ], 
        "title": "题滕司户虚舟庵和韵", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "帝轩工凫和九金，童丁炎铄成妇壬。", 
            "戏驱丰隆发凝阴，雷轰列缺光下临。", 
            "飞精入范天机深，四规阏明追蠡瘖。", 
            "厥声铿宏中黄林，隐如霜降丰山岑。", 
            "岂唯正衣冠佩簪，对之炯炯生肃心。", 
            "应而不藏无古今，监之无穷叩逾音。", 
            "至人之心我所钦，盘盂不须铭且箴。"
        ], 
        "title": "同江赵潘集以钟监博山炉黟砚石屏为题予得钟监分韵得金字钟监盖响板也形制如钟背作云雷纹面可监我曹创为之铭曰癸巳作钟监子子孙孙永保用张有篆甚奇古", 
        "type": "古风", 
        "yun": "侵"
    }, 
    {
        "author": "程俱", 
        "era": "宋", 
        "subtype": null, 
        "text": [
            "吾观空劫初，妙蕴固无示。", 
            "谁令南北海，七窍凿元气。", 
            "灵龟出洪河，六画乃其寄。", 
            "庖牺觑天巧，创物发奇秘。", 
            "太虚本无边，小大随汝视。", 
            "穷之得几深，见者自仁智。", 
            "或从鍊丹砂，或用资卜筮。", 
            "终然有神护，回禄翻引避。", 
            "绝编固冰释，覆瓿正心醉。", 
            "却怀投阁生，寂寞发长喟。"
        ], 
        "title": "再分题得易分韵得醉字一首", 
        "type": "古风", 
        "yun": null
    }, 
    {
        "author": "程旸", 
        "era": "宋", 
        "subtype": "五言律诗", 
        "text": [
            "江迹留空垒，牙枭谶异徵。", 
            "报君忠贯日，吞虏气填膺。", 
            "死战悲杨业，生降唾李陵。", 
            "哀荣褒典厚，主上已中兴。"
        ], 
        "title": "团练统制程公全哀挽 其一", 
        "type": "律诗", 
        "yun": "蒸"
    }, 
    {
        "author": "程旸", 
        "era": "宋", 
        "subtype": "五言律诗", 
        "text": [
            "举宗南渡日，相恃得元戎。", 
            "谱系通江左，家声愧洛中。", 
            "一抔埋宝剑，三锡负彤弓。", 
            "谁念辕门士，哀歌彻昊穹。"
        ], 
        "title": "团练统制程公全哀挽 其二", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "少日从军辉绿縢，如今一室与云朋。", 
            "低眉深闭车中妇，背俗空悬木上罾。", 
            "何幸传衣归六祖，莫忘受记出燃灯。", 
            "相期何止诗篇事，大节无亏誓饮冰。"
        ], 
        "title": "周梅所携正仲再和借书韵见示次韵报之", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "年来避世羡渔郎，全载妻儿云水乡。", 
            "隔苇鸣榔分细火，带苔收网晒斜阳。", 
            "一丝寒雨鲈腮紫，半箔归潮蟹斗黄。", 
            "欲逐鸱夷江海去，西风无奈稻花香。"
        ], 
        "title": "七月十五日竞传有铁骑八百来屠宁海人惧罹仙居祸僦船入海从鸱夷子游余在龙舒精舍事定而后闻之幸免奔窜深有羡于渔家之乐也作渔父一首", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "为爱寒花晚节香，故栽松径与茅堂。", 
            "寿思园绮眠商岭，清想夷齐遁首阳。", 
            "俗眼只贪金带紫，丹心惟喜御袍黄。", 
            "先生远觅陶潜种，急作山书寄孟光。"
        ], 
        "title": "次和杨中斋读阆风菊谱因觅本植斋前韵", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "曾饮昌阳七十三，老来大布当轻衫。", 
            "豫储当采三年艾，缓计空寻六日蟾。", 
            "楚俗旧时沉黍恨，唐宫此日赐衣沾。", 
            "栀香满院人如玉，尚想薰风半捲帘。"
        ], 
        "title": "端午感怀", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "遇事无心心自放，如今心事放尤难。", 
            "酒开愁绪汤浇雪，书润枯肠火养丹。", 
            "攲枕啼鸦分晓色，把杯归雁破春寒。", 
            "君来访我连朝雨，三日新晴理去鞍。"
        ], 
        "title": "正仲入鄞叙怀送别二首 其一", 
        "type": "律诗", 
        "yun": "寒"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "此别未知长与短，一春风雨助凄然。", 
            "欲随流水入城去，更系扁舟话柳边。", 
            "芳草斜阳新住蝶，落花飞絮乱啼鹃。", 
            "雁苍山好须回首，便见秋风在眼前。"
        ], 
        "title": "正仲入鄞叙怀送别二首 其二", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "好客分明为我来，不嫌茅舍似鸡栖。", 
            "归云古树如新画，久雨苍崖失旧题。", 
            "别我此行正月尽，怀君老眼两行啼。", 
            "丈夫出处有常度，不为黄金颜色低。"
        ], 
        "title": "正仲有诗因次和再别", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "过尽江山十万鸿，梅花昨夜笑东风。", 
            "客行草树绵绵外，梦觉乌鸦渺渺中。", 
            "天道难知龟不信，人生有恨水无穷。", 
            "今年厄闰有如此，万事绳床俯仰空。"
        ], 
        "title": "梦笑", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "红藤枕上到家园，花木萧疏可若干。", 
            "陋巷夕阳人悄悄，旧墙新雨竹娟娟。", 
            "数声啼鸟春愁破，几点残星夜话阑。", 
            "世事旋消还旋积，只留青史得千年。"
        ], 
        "title": "十二月初八日晓梦归故园", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "野老巢居江上成，相亲幽事远浮名。", 
            "近村饮酒携孙去，远寺寻兰领犬行。", 
            "麦老秧高关念虑，花开果熟有将迎。", 
            "旧时风俗今谁有，见尔令人忆太平。"
        ], 
        "title": "野老", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "松声夜半如倾瀑，忆坐西斋共不眠。", 
            "一鼓轻雷惊蛰后，细筛微雨落梅天。", 
            "临流欲渡还休笑，送客归来始惘然。", 
            "掩卷有谁知此意，一窗新绿待啼鹃。"
        ], 
        "title": "有怀正仲还雁峰诗", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "我爱巾山去复回，城中平地起崔嵬。", 
            "前村清景何人占，绝顶新凉几夜来。", 
            "鹤起露翻松磴响，僧吟月上竹房开。", 
            "任翻鍊得清新字，想见斯人百念灰。"
        ], 
        "title": "戏述任翻诗句酬储梅癯见和之作", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "渺然清兴忆江湖，缚住此心安破庐。", 
            "新绿池塘鱼散子，落红园径鸟将雏。", 
            "青梅成后少佳果，苦荬出来无好蔬。", 
            "老疾已艰登陟具，谁能为作卧游图。"
        ], 
        "title": "四月初一日积雨新霁偶成", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "不为时新刺绣纹，鹄袍鹤发自相亲。", 
            "襄阳须有汉耆旧，彭泽终为晋隐沦。", 
            "往往名场跻后辈，时时相衮问斯人。", 
            "如今天道平如槩，得失荣枯一幻尘。"
        ], 
        "title": "挽爱山李德夫", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "麦熟南风挂衲畦，山禽快活晓来啼。", 
            "中分草色柴车路，半压藤花石步溪。", 
            "茅屋数家深避马，竹林三里远闻鸡。", 
            "荒村得句将谁赠，墙壁还随即事题。"
        ], 
        "title": "即事", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "有客披襟曰快哉，岂知元自舜弦来。", 
            "但令酷吏暑先去，足想苍生愠自开。", 
            "树影纵横流院落，荷香来往护池台。", 
            "公权只赋生凉句，不道闾阎正苦哀。"
        ], 
        "title": "次韵和正仲南风", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "一声空杳分千响，万里荒凉月正明。", 
            "共说江南旧来处，还思沙漠远行程。", 
            "如哀如怨知何事，相应相呼也有情。", 
            "惊起芦花不成梦，江城应是报严更。"
        ], 
        "title": "十月十八日闻雁", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "故国山河成断绝，孤臣江海自飘零。", 
            "窗间取月离离白，树下窥天碎碎青。", 
            "一雁不来山驿静，千梅欲动客愁醒。", 
            "新来未赐王春历，三尺尧阶自有蓂。"
        ], 
        "title": "新历未颁遗民感怆二首贻王达善曹季辩胡山甫戴帅初诸君皆避地客也 其一", 
        "type": "律诗", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "寒气著人身似病，世涂多故鬓如银。", 
            "劫灰今信胡僧说，野燐多应战鬼新。", 
            "兵甲纵横满天地，衣冠颠倒走风尘。", 
            "古今历数归仁义，河洛图书属圣神。"
        ], 
        "title": "新历未颁遗民感怆二首贻王达善曹季辩胡山甫戴帅初诸君皆避地客也 其二", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "一字不轻王达善，忽看唾玉落钩银。", 
            "共评中说跻尊魏，谁草玄经饰美新。", 
            "大泽深山容避地，蓬莱弱水叹扬尘。", 
            "与君同勘丹经诀，长饭青精养谷神。"
        ], 
        "title": "自和前韵答达善 其一", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "幽幽丛薄无尘到，渺渺菅茅有露零。", 
            "松曲似腰元自直，潭澄如眼向谁青。", 
            "千愁淟涊那能浣，万事凄迷不欲醒。", 
            "阴晦终逢开霁日，宫槐移影度阶蓂。"
        ], 
        "title": "自和前韵答达善 其二", 
        "type": "律诗", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "屝屦送人征影远，布裘知我涕痕零。", 
            "初愁冻雪无狐白，忽喜晴霄现卵青。", 
            "欲向华山成稳睡，不禁楚泽自长醒。", 
            "桃源自昔无秦历，草木荣枯是瑞蓂。"
        ], 
        "title": "再和前韵答达善季辩 其一", 
        "type": "律诗", 
        "yun": "青"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "北固漫誇城立铁，钱塘休说浪翻银。", 
            "江山不改英雄泯，宇宙无穷战伐新。", 
            "过眼烟花空似锦，到头富贵总成尘。", 
            "旧时都下逢除夕，果食花饧祭灶神。"
        ], 
        "title": "再和前韵答达善季辩 其二", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "野色蒙茸翠羽盖，山光澹荡碧油幢。", 
            "午烟时引煎茶灶，晓雾还沾读易窗。", 
            "隐映掷金莺点点，分明藉玉鹭双双。", 
            "莫疑蛇动杯中影，一笑开襟钓大江。"
        ], 
        "title": "绿阴", 
        "type": "律诗", 
        "yun": "江"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "白日无光捲地风，扶携趼足去匆匆。", 
            "安知白首干戈里，身寄淮南老小中。"
        ], 
        "title": "己酉二月二日车驾渡扬子江四日匆遽离镇江余与妻孥徒步趼足饥走至吕城道中口占", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "云鼎峰前十九年，醉看银色变山川。", 
            "当时天喜遗身世，知是人间第几天。"
        ], 
        "title": "题叔问燕文贵雪景二首（戊申） 其一", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "一壑回环十二峰，茅茨送老白云封。", 
            "如今尘里看图画，却愧当年邴曼容。"
        ], 
        "title": "题叔问燕文贵雪景二首（戊申） 其二", 
        "type": "绝句", 
        "yun": "冬"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "急雨初收山吐云，清溪曲曲抱烟村。", 
            "抛书午枕无人唤，归梦真疑雀噪门。"
        ], 
        "title": "新作纸屏隆师为作山水笔墨略到而远意有馀戏题此句末句盖取所谓柴门鸟雀噪游子千里至也", 
        "type": "绝句", 
        "yun": "元"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "崇兰烨烨转光风，林下幽芳一信通。", 
            "更斸青宴穷窈窕，竹阴浓处莳春丛。"
        ], 
        "title": "闻家山方丈兰畹滋荣喜而作诗", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "黄耳东来一破颜，直从松竹报平安。", 
            "遥知云顶峰前住，霜鬣风篁六月寒。"
        ], 
        "title": "会稽喜得家书（辛亥）", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "泉石膏肓老更慵，岂堪华发抗尘容。", 
            "千岩万壑空图画，遗我壶中第一峰。"
        ], 
        "title": "戏简陆学士宰", 
        "type": "绝句", 
        "yun": "冬"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "白首重来祇厚颜，有怀端欲向谁传。", 
            "语言相对都无味，色在蜚鸿落照边。"
        ], 
        "title": "试端溪石砚偶书二首 其一", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "人生当复几两屐，我饮宁须三百杯。", 
            "破砚犹堪磨老境，醉拈椽笔扫霜媒。"
        ], 
        "title": "试端溪石砚偶书二首 其二", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "日出千山兰蕙香，清溪一曲转沧浪。", 
            "扁舟卧看张云锦，不为春归有底忙。"
        ], 
        "title": "舟行即事二首 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "归帆日日驾春风，夹岸花迎笑脸红。", 
            "更谢幽禽巧言语，劝人归隐翠微中。"
        ], 
        "title": "舟行即事二首 其二", 
        "type": "绝句", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "终日思归此日归，野人休诵北山移。", 
            "且看欲尽花经眼，可忍醒来雨打稀。"
        ], 
        "title": "归至山居戏集古句", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "云里琤淙十九泉，茅茨深寄白云边。", 
            "何年断取仇池境，掷过荆吴万里天。"
        ], 
        "title": "即事", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "明月行空照胆寒，翠微高处倚栏看。", 
            "寥寥物外非尘世，万籁无声清露漙。"
        ], 
        "title": "九日夜月色如昼山林清绝念无以共此赏者闻元长宗正仲长隐居陪端殿枢公过彦文太常因游招福戏简彦文三首 其一", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "人间急景矛头过，林下闲官物外游。", 
            "寻壑经丘穿紫翠，相从一笑万缘休。"
        ], 
        "title": "九日夜月色如昼山林清绝念无以共此赏者闻元长宗正仲长隐居陪端殿枢公过彦文太常因游招福戏简彦文三首 其二", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "野人谈舌久不掉，上客高轩何日过。", 
            "又恐柴门不容辙，旋锄幽径剪庭莎。"
        ], 
        "title": "九日夜月色如昼山林清绝念无以共此赏者闻元长宗正仲长隐居陪端殿枢公过彦文太常因游招福戏简彦文三首 其三", 
        "type": "绝句", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "薰风习习动林光，紫翠阴中草木香。", 
            "山鸟一声清昼永，白云深处北窗凉。"
        ], 
        "title": "偶作三首 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "老向甘泉补侍臣，归来还作卧云人。", 
            "一重一掩藏烟坞，三沐三熏屏世尘。"
        ], 
        "title": "偶作三首 其二", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "谁遣生驹玉作鞍，春来苜蓿遍春山。", 
            "自知不入黄麾仗，振鬣长鸣出帝关。"
        ], 
        "title": "偶作三首 其三", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "列岫轩窗五柳门，瀼西林谷渭南村。", 
            "一区正欲寻幽处，指点丹青得细论。"
        ], 
        "title": "用叶翰林韵题赵叔问燕文贵山林", 
        "type": "绝句", 
        "yun": "元"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "青天那得虾蟆窟，白地空忧虮虱臣。", 
            "坐待煤炱露残魄，十分寒玉涌秋旻。"
        ], 
        "title": "壬子七月十六日夜月蚀五首 其一", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "阿脩罗王手所障，卢祛虱吒心定知。", 
            "一念多生人我垢，能令天眼作昏眵。"
        ], 
        "title": "壬子七月十六日夜月蚀五首 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "怪发玻瓈塌死灰，食馀明镜挂高台。", 
            "撒沙星出争光大，不易青莲火里开。"
        ], 
        "title": "壬子七月十六日夜月蚀五首 其三", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "撑肠挂肚何繇足，持腋持颐可自娱。", 
            "底事缘天得刳磔，未妨璧月照空虚。"
        ], 
        "title": "壬子七月十六日夜月蚀五首 其四", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "烂银盘从海东出，云楼半开壁斜白。", 
            "时有幽人自往来，兰佩相逢桂香陌。"
        ], 
        "title": "壬子七月十六日夜月蚀五首 其五", 
        "type": "绝句", 
        "yun": "陌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "婴朔千年契义深，秪今林壑共幽寻。", 
            "同心更结崇兰伴，衰世谁知有断金。"
        ], 
        "title": "叔问作崇兰馆图画叔问去非与余相从林壑间二公各题二绝句余同赋四首 其一", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "崇兰深寄北山幽，何日追随得自由。", 
            "下石向来多卖友，断金投老得良俦。"
        ], 
        "title": "叔问作崇兰馆图画叔问去非与余相从林壑间二公各题二绝句余同赋四首 其二", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "道义宁论故与新，纷纷谁复继雷陈。", 
            "图形预作山林约，笑杀青云得路人。"
        ], 
        "title": "叔问作崇兰馆图画叔问去非与余相从林壑间二公各题二绝句余同赋四首 其三", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "置我正须岩石里，如公总合上凌烟。", 
            "要令他日看图画，不愧平生与昔贤。"
        ], 
        "title": "叔问作崇兰馆图画叔问去非与余相从林壑间二公各题二绝句余同赋四首 其四", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "清渠脩竹静相临，乔木参天十亩阴。", 
            "一片藕花香不断，不知门外日流金。"
        ], 
        "title": "同叔问逃暑蔡氏山林", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "春深草木未欣荣，冰谷峥嵘霰雪零。", 
            "鸾凤不来黄鹄举，请看燕雀闹荒庭。"
        ], 
        "title": "即事", 
        "type": "绝句", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "踵息庵前草又青，庵中禅客养黄庭。", 
            "起来何物共吟啸，照眼云山锦翠屏。"
        ], 
        "title": "寄彦文", 
        "type": "绝句", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "海上胎禽雪翅翎，故人千里念岩扃。", 
            "崇兰馆近光音坞，为予新添放鹤亭。"
        ], 
        "title": "得叔问书报柳元礼许寄鹤二首 其一", 
        "type": "绝句", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "北山林沼久荒凉，正要仙禽借宠光。", 
            "为报携笼须问道，直防妖鸟嚇鸾凰。"
        ], 
        "title": "得叔问书报柳元礼许寄鹤二首 其二", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "膏肓二竖能为害，肠胃三虫不姓彭。", 
            "安得此身无一事，林间耳目也清明。"
        ], 
        "title": "遣兴二首 其一", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "但见虚空昏又晓，也知身世老还衰。", 
            "须乘般若超三界，有底穷通比四时。"
        ], 
        "title": "遣兴二首 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "触石西游溯浊波，京华旅食谢经过。", 
            "年侵镜里今如此，歌缺壶边可奈何。", 
            "宾阁遥知悬玉麈，直庐应许到金坡。", 
            "须公一节趋环召，犹及昆明百步荷。"
        ], 
        "title": "酬颍昌叶内翰见招（丁酉）", 
        "type": "律诗", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "半世江湖寄此身，冰墟何意及阳春。", 
            "离骚痛饮非名士，款段还乡亦善人。", 
            "病木作花真强活，长鱼沉陆恐摧鳞。", 
            "清时英俊如麻苇，敢叹长年甑有尘。"
        ], 
        "title": "旅舍（四库本作食）写怀", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "冰谷难通杜曲天，浅闻那识绛人年。", 
            "挥斤始免从轮扁，操牍宁堪佐史迁。", 
            "正恐商樊讥浪仕，可令齐鲁叹无传。", 
            "笭箵挂壁空回首，林有孙枝竹长鞭。"
        ], 
        "title": "酬叶翰林喜某除官东观（庚子） 其一", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "列宿罗胸妙补天，巨鳌峰顶号耆年。", 
            "致君旧拟唐虞上，去国徒惊岁月迁。", 
            "梦笔丝纶建瓴下，憩棠膏泽置邮传。", 
            "平生倾倒燕台意，可使英豪慕执鞭。"
        ], 
        "title": "酬叶翰林喜某除官东观（庚子） 其二", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "卫尉新除盖次公，便抛簪绂向江东。", 
            "秋鲈正与莼丝美，夜鹤休惊蕙帐空。", 
            "满腹诗书元未试，会心林壑与谁同。", 
            "自怜华发无归处，惭愧冥冥物外鸿。"
        ], 
        "title": "送叶善卷致仕归吴（卫尉丞叶劝　庚子）", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "雪消晴沼涨微波，一局文楸比烂柯。", 
            "尘外清霄三岛近，日边春色五云多。", 
            "不妨窈窕耽书癖，时遣旗抢战睡魔。", 
            "汹涌诗情何所似，九军雷动伐灵鼍。"
        ], 
        "title": "和同舍雪晴即事", 
        "type": "律诗", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "琼构浮空锦作山，五门遥比望金銮。", 
            "烛龙飞度昆丘晓，玉斧修成宝鉴寒。", 
            "便觉冰荷回暖律，恍疑云翼傅灵丸。", 
            "都人喜色瞻鸾盖，更拟交光雪未残。"
        ], 
        "title": "和同舍上元迎驾起居（辛丑）", 
        "type": "律诗", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "端门清跸隐修廊，麟省新开接建章。", 
            "六玉虬飞黄道稳，五芝华耸赪袍光。", 
            "风生凡腋天颜近，春入仙洲昼漏长。", 
            "拭目训词成饱德，共瞻云日仰陶唐。"
        ], 
        "title": "车驾幸袐书省口号（二首 壬寅） 其一", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "清尘膏雨浃人寰，金殿晴开瑞雾间。", 
            "帝座腾辉临璧府，飙轮纡景按蓬山。", 
            "龙鸾初识昭回迹，麑鹿惊随侍从班。", 
            "再拜逡巡戴君赐，却迎天仗款贤关。"
        ], 
        "title": "车驾幸袐书省口号（二首 壬寅） 其二", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "赭黄高拱玉霄间，金殿祥驎九色斑。", 
            "湛露恩浓开镐宴，大风歌奏仰龙颜。", 
            "自惊垂老抛农亩，浪逐群仙款帝关。", 
            "银瓮白环方纪瑞，汗青修竹尽南山。"
        ], 
        "title": "和田龙图升之登秋宴口号 其一", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "矍铄仍堪将帅间，壮猷聊与虎臣班。", 
            "公车献赋城南杜，郎省兴嗟北地颜。", 
            "合殿千官瞻黼扆，中天双阙敞琼关。", 
            "彤庭拜舞嵩三呼，延阁干云真道山。"
        ], 
        "title": "和田龙图升之登秋宴口号 其二", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "闭门那复赋三都，传世何妨强著书。", 
            "东海遗荣行路叹，南山归隐故人疏。", 
            "尚平婚嫁无馀累，摩诘身心即净居。", 
            "六十挂冠虽早计，绝胜衔索泣枯鱼。"
        ], 
        "title": "林德祖有诗寄光禄蒋卿梦锡阶及送朱博士骏发终篇皆见及次韵寄怀 其一", 
        "type": "律诗", 
        "yun": "鱼"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "金华王府九天开，夜诵何人荐逸才。", 
            "太学诸生终莫挽，长沙贤傅几时来。", 
            "别离传恨空鱼素，岁月如飞逐管灰。", 
            "亦欲相追老湖海，稽山肯放酒船回。"
        ], 
        "title": "林德祖有诗寄光禄蒋卿梦锡阶及送朱博士骏发终篇皆见及次韵寄怀 其二", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "雨脚初收晓雾开，青鞋布袜好追陪。", 
            "幽人无事常相见，佳句有时还自来。", 
            "白业谁能超石壁，朱颜亦任发春醅。", 
            "忧来忽忆燕南信，安得阌乡老万回。"
        ], 
        "title": "和江子我端友（戊申）", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "漉酒空峨五柳巾，一觞相属念情亲。", 
            "玉川奴婢今犹昔，锦里田园老更贫。", 
            "冰洞清泉谁共酌，风篁幽径好寻春。", 
            "开年晴暖须归去，还向江湖觅故人。"
        ], 
        "title": "别后有怀子我追用巾字韵作寄", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "辩口悬河气吐云，贤豪往往尽知闻。", 
            "论兵似欲无坚敌，揽辔常思去败群。", 
            "正使流言成玉玷，何妨浃骨自兰芬。", 
            "他年罢社悲闾里，宿草犹应哭故坟。"
        ], 
        "title": "哭徐节之学士慎言", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "槽滴真珠不用篘，尘飞华栋发清讴。", 
            "时危尚想承平态，胜会那从战斗求。", 
            "遗物方将期汗漫，苦心何必志穷愁。", 
            "凭君剩作消忧计，痛饮狂歌烂熳游。"
        ], 
        "title": "叔问录示乐天篘字韵诗（余和以简叔问）", 
        "type": "律诗", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "手种庭槐擢干长，谁知种德久弥芳。", 
            "锦标荷橐看荣养，命服恩书被宠章。", 
            "合浦珠还增气象，延平剑客敛光芒。", 
            "新阡郁郁车千两，庆善哀荣动故乡。"
        ], 
        "title": "致政程承议挽歌词（伯禹，侍郎瑀之父）", 
        "type": "律诗", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "千骑双旌间绿沉，草堂无径辱幽寻。", 
            "应怜范叔穷愁甚，更觉文翁德化深。", 
            "泌饮衡门聊寄老，高山流水旧知心。", 
            "朝来拭目窥新句，入木锵金比道林。"
        ], 
        "title": "太守富枢密见示题赵叔问回光庵诗次韵奉和因叙比蒙屈顾郊居愧谢之意", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "潮海当年共陆沉，山林投老得追寻。", 
            "清溪宛转千山静，乔木阴森一径深。", 
            "法界含容居士室，庵基坚固祖师心。", 
            "山王终恐归廊庙，回首清游叹竹林。"
        ], 
        "title": "又和呈叔问", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "故交离合异升沉，枉直宁当问尺寻。", 
            "伏枥疲骖千里暮，当关虓虎九门深。", 
            "炎凉殊态看浮俗，衰病交侵失壮心。", 
            "一壑一丘真自足，野糜终是乐长林。"
        ], 
        "title": "用韵述怀", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "白首同经本命年，君临方面我归田。", 
            "应无卫尉一钱直，空羡漆园三十篇。", 
            "麟阁功名应未晚，羊肠岐路莫争先。", 
            "西归不待三年最，肯访柴门濲水边。"
        ], 
        "title": "送庄大夫绰赴鄂州守", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "如公真似泰山云，敷寸崇朝四海闻。", 
            "出处要同周四友，声名何减汉三君。", 
            "词源笑唾三冬学，妙旨深明六艺文。", 
            "要是天孙机杼手，莫将云锦并纤纹。"
        ], 
        "title": "某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其一", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "典训文章见白麻，经纶才术又王家。", 
            "如何袖手千岩里，却傍临溪一径斜。", 
            "忧国丹心知益壮，济时素业复谁加。", 
            "何当乐寿亭前路，杖屦追游阅岁华。"
        ], 
        "title": "某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其二", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "载酒何人过子云，闭关兰若断知闻。", 
            "分无粳秫资三径，岂有篇章咏五君。", 
            "新故易成南浦别，渔樵时寄北山文。", 
            "悬知倚市倾城态，应笑寒窗刺绣纹。"
        ], 
        "title": "某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其三", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "充庭英俊剧蓬麻，迂憃无庸合卧家。", 
            "锦里烟尘终不到，玉川思虑本无斜。", 
            "山东何翅三年别，霜鬓潜惊一半加。", 
            "会见中兴平四海，要看元凯佐重华。"
        ], 
        "title": "某启伏蒙宫使资政左丞以某末疾渐平宠贶新诗仰荷眷私钦诵不足谨依严韵攀和四首少叙盛德仍述鄙怀伏惟采览某再拜 其四", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "过眼纷纷梦电云，羡君强识与多闻。", 
            "风流千载鉴湖老，博极群书都水君。", 
            "顾我衰怀无复理，空馀宿习寄微文。", 
            "深惭推借逾涯甚，偶尔真同禦木纹。"
        ], 
        "title": "叔问览北山小集用叶左丞韵辱惠佳篇推与过情良深愧戢谨次韵奉酬二首 其一", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "衡门相望接桑麻，人识城南二士家。", 
            "老罢应难誇竞病，诗狂无复赋车斜。", 
            "韦编阅世时时绝，班剑看人岁岁加。", 
            "徒把椠铅消永日，强分奇正与英华。"
        ], 
        "title": "叔问览北山小集用叶左丞韵辱惠佳篇推与过情良深愧戢谨次韵奉酬二首 其二", 
        "type": "律诗", 
        "yun": "麻"
    }, 
    {
        "author": "程垓", 
        "era": "宋", 
        "subtype": null, 
        "text": [
            "花簇簇。触眼万条垂玉。", 
            "小院春深窗锁绿。水沈风断续。", 
            "明月又侵楼曲。羞向枕囊拘束。", 
            "只待夜深清影足。醉来花底宿。"
        ], 
        "title": "谒金门 其二 荼", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "乌帽侧。行遍杏花春色。", 
            "野意青青分陇麦。人家烟水隔。", 
            "春事莫催行客。弹指青梅堪摘。", 
            "醉倚暮天江拍拍。雨晴沙路白。"
        ], 
        "title": "谒金门 其三 陪苏子重诸友饮东山", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "春夜雨。催润柳塘花坞。", 
            "小院深深门几许。画帘香一缕。", 
            "独立晚庭凝伫。细把花枝闲数。", 
            "燕子不来天欲暮。说愁无处所。"
        ], 
        "title": "谒金门 其五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "风阵阵。吹落杨花无定。", 
            "酒病厌厌三月尽。花檀红自隐。", 
            "新绿轩窗清润。月影又移墙影。", 
            "手捻青梅无处问。一春长闷损。"
        ], 
        "title": "谒金门 其六", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "浓睡醒。惊对一帘秋影。", 
            "桐叶乍零风不定。半窗疏雨影。", 
            "愁与年光不尽。老入星星双鬓。", 
            "只拟上楼寻远信。雁遥烟水暝。"
        ], 
        "title": "谒金门 其七", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "日下船篷人未起。", 
            "一个燕儿，说尽伤春意。", 
            "江上残花能有几。", 
            "风催雨促成容易。", 
            "湖海客心千万里。", 
            "著力东风，推得人行未。", 
            "相次桃花三月水。", 
            "菱歌谁伴西湖醉。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "满路梅英飞雪粉。", 
            "临水人家，先得春光嫩。", 
            "楼底杏花楼外影。", 
            "墙东柳线墙西恨。", 
            "撷翠揉红何处问。", 
            "暖入眉峰，已作伤春困。", 
            "归路月痕弯一寸。", 
            "芳心只为东风损。"
        ], 
        "title": "蝶恋花 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "翠幕成阴帘拂地。", 
            "池馆无人，四面生凉意。", 
            "荷气竹香俱细细。", 
            "分明著莫清风袂。", 
            "玉枕如冰笙似水。", 
            "才亸横钗，早被莺呼起。", 
            "今夜月明人未睡。", 
            "只消三四分来醉。"
        ], 
        "title": "蝶恋花 其五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "画阁红炉屏四向。", 
            "梅拥寒香，次第侵帷帐。", 
            "烛影半低花影幌。", 
            "修眉正在花枝傍。", 
            "殢粉偎香羞一饷。", 
            "未识春风，已觉春情荡。", 
            "醉里不知霜月上。", 
            "归来已踏梅花浪。"
        ], 
        "title": "蝶恋花 其六", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "楼角吹花烟月堕。", 
            "的皪韶妍，又向梅心破。", 
            "钗上彩幡看一个。", 
            "赏心已觉春生坐。", 
            "莫恨年华风雨过。", 
            "人日嬉游，次第连灯火。", 
            "翠幄高张金盏大。", 
            "已拼醉袖随香亸。"
        ], 
        "title": "蝶恋花 其七", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小院菊残烟雨细。", 
            "天气凄凉，恼得人憔悴。", 
            "被暖橙香羞早起。", 
            "玉钗一任慵云坠。", 
            "楼上珠帘钩也未。", 
            "数尺遥山，供尽伤高意。", 
            "伫立不禁残酒味。", 
            "绣罗依旧和香睡。"
        ], 
        "title": "蝶恋花 其八", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "晴日溪山春可数。", 
            "水绕池塘，知有人家住。", 
            "寻日寻花花不语。", 
            "旧时春恨还如许。", 
            "苦恨东风无意绪。", 
            "只解催花，不解催人去。", 
            "日晚荒烟迷古戍。", 
            "断魂正在梅花浦。"
        ], 
        "title": "蝶恋花 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "寒意勒花春未足。", 
            "只有东风，不管春拘束。", 
            "杨柳满城吹又绿。", 
            "可人青眼还相属。", 
            "小叶星星眠未熟。", 
            "看尽行人，唱彻阳关曲。", 
            "心事一春何计续。", 
            "芳条未展眉先蹙。"
        ], 
        "title": "蝶恋花 其三 春风一夕浩荡，晓来柳色一新", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "晴带溪光春自媚。", 
            "绕翠萦青，来约东风醉。", 
            "云补断山疏复缀。", 
            "雨回绿野清还丽。", 
            "拄杖不妨舒客意。", 
            "临水人家，问有花开未。", 
            "江左风流今有几。", 
            "逢春不要人憔悴。"
        ], 
        "title": "蝶恋花 其四 自东江乘晴过蟆颐渚园小饮", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小院秋光浓欲滴。", 
            "独自钩帘，细数归鸿翼。", 
            "鸿断天高无处觅。", 
            "矮窗催暝蛩催织。", 
            "凉月去人才数尺。", 
            "短发萧骚，醉傍西风立。", 
            "愁眼望天收不得。", 
            "露华衣上三更湿。"
        ], 
        "title": "蝶恋花 其九 月下有感", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "和风暖日西郊路。游人又踏青山去。", 
            "何处碧云衫。映溪才两三。", 
            "疏松分翠黛。故作羞春态。", 
            "回首杏烟消。月明归渡桥。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "春回绿野烟光薄。低花矮柳田家乐。", 
            "陇麦又青青。喧蜂闲趁人。", 
            "野翁忘近远。怪识刘郎面。", 
            "断却小桥溪。怕人溪外知。"
        ], 
        "title": "菩萨蛮 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "平芜冉冉连云绿。斜阳衬雨明溪足。", 
            "小鸭睡晴沙。翠烘三两花。", 
            "春光闲婉娩。尽日无人见。", 
            "试著小屏山。图归云际看。"
        ], 
        "title": "菩萨蛮 其四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "罗衫乍试寒犹怯。妒花风雨连三月。", 
            "灯冷闭门时。有愁谁得知。", 
            "此情真个苦。只为当时语。", 
            "莫道絮沾泥。絮飞魂亦飞。"
        ], 
        "title": "菩萨蛮 其六", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "夜来花底莺饶舌。把人心事分明说。", 
            "许大好因缘。只成容易传。", 
            "春阑无好计。唯有归来是。", 
            "从此玉台前。晓妆休太妍。"
        ], 
        "title": "菩萨蛮 其七", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小窗荫绿清无暑。篆香终日萦兰炷。", 
            "冰簟涨寒涛。清风一枕高。", 
            "有人团扇却。门掩庭花落。", 
            "少待月侵床。教他魂梦凉。"
        ], 
        "title": "菩萨蛮 其八", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "东风有意留人住。熏风无意催人去。", 
            "去住两茫然。相逢成短缘。", 
            "平生花柳笑。过后关心少。", 
            "今日奈情何。为伊饶恨多。"
        ], 
        "title": "菩萨蛮 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "去年恰好双星节。鹊桥未渡人离别。", 
            "不恨障云生。恨他真个行。", 
            "天涯消息近。不见乘鸾影。", 
            "楼外鹧鸪声。几回和梦惊。"
        ], 
        "title": "菩萨蛮 其十一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "浅寒带暝和烟下。轻阴挟雨随风洒。", 
            "翠幕护重帘。篆香销半奁。", 
            "平生风雨夜。怕近芭蕉下。", 
            "今夕定愁多。萧萧声奈何。"
        ], 
        "title": "菩萨蛮 其十二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "客窗曾剪灯花弄。谁教来去如春梦。", 
            "冷落旧梅台。小桃相次开。", 
            "人间春易老。只有山中好。", 
            "闲却槿花篱。莫教溪外知。"
        ], 
        "title": "菩萨蛮 其十三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "晓烟笼日浮山翠。春风著水回川媚。", 
            "远近碧重重。人家山色中。", 
            "野花香自度。似识幽人处。", 
            "安得著三间。与山终日闲。"
        ], 
        "title": "菩萨蛮 其十四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "扶犁野老田东睡。插花山女田西醉。", 
            "醉眼眩东西。看看桃满溪。", 
            "耕桑山下足。纨绮人间俗。", 
            "莫管旧东风。从教吹软红。"
        ], 
        "title": "菩萨蛮 其十五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "画桥拍拍春江绿。行人正在春江曲。", 
            "花润接平川。有人花底眠。", 
            "东风元自好。只怕催花老。", 
            "安得万垂杨。系教春日长。"
        ], 
        "title": "菩萨蛮 其三 访江东外家作", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "疏枝半作窥窗老。", 
            "又是一年春意早。", 
            "风低小院得香迟，月傍女墙和影好。", 
            "去年苦被离情恼。", 
            "今日逢花休草草。", 
            "后时花紫尽从他，且趁先春拼醉倒。"
        ], 
        "title": "木兰花/玉楼春", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "山头翠树调莺舌。山腰野菜飞黄蝶。", 
            "来为等闲休。去成多少愁。", 
            "小庭花木改。犹有啼痕在。", 
            "别后不曾看。怕花和泪残。"
        ], 
        "title": "菩萨蛮 其五 正月三日西山即事", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "昨夜思量直到明。", 
            "拂明心绪更愁人。", 
            "风披露叶高低怨，冷雨寒烟各自轻。", 
            "休赖酒，莫求神。", 
            "为谁教尔许多情。", 
            "如今早被思量损，好更当时做弄成。"
        ], 
        "title": "鹧鸪天", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "暑庭消尽风鸣树。树鸣风尽消庭暑。", 
            "横枕一声莺。莺声一枕横。", 
            "扇纨低粉面。面粉低纨扇。", 
            "凉月淡侵床。床侵淡月凉。"
        ], 
        "title": "菩萨蛮 其九 回文", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "好思量。", 
            "正秋风、半夜长。", 
            "奈银缸一点，耿耿背西窗。", 
            "衾又凉。", 
            "枕又凉。", 
            "露华凄凄月半床。", 
            "照得人、真个断肠。", 
            "窗前谁浸木犀黄。", 
            "花也香。", 
            "梦也香。"
        ], 
        "title": "入塞", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "粉霜拂拂凝香砌。酝酿梅花天气。", 
            "月上小窗如水。冷浸人无寐。", 
            "平生可惯闲憔悴。担负新愁不起。", 
            "消遣夜长无计。只倚熏香睡。"
        ], 
        "title": "桃源忆故人", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "春犹浅，柳初芽。", 
            "杏初花。", 
            "杨柳杏花交影处，有人家。", 
            "玉窗明暖烘霞。", 
            "小屏上、水远山斜。", 
            "昨夜酒多春睡重，莫惊他。"
        ], 
        "title": "愁倚阑/春光好", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "静院槐风绿涨，小窗梅雨黄垂。", 
            "欲看春事留连处，惟有夜寒知。", 
            "魂梦长闲消午醉，扫花共坐风凉。", 
            "归来窗北有胡床。", 
            "兴在羲皇以上。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "墙外雨肥梅子，阶前水绕荷花。", 
            "阴阴庭户熏风满，水纹簟、怯菱芽。", 
            "春尽难凭燕语，日长惟有蜂衙。", 
            "沈香火冷珠帘暮，个人在、碧窗纱。"
        ], 
        "title": "乌夜啼", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "青门深。", 
            "海棠开尽春阴阴。", 
            "春阴阴。", 
            "万重云水，一寸归心。", 
            "玉楼深锁烟消沈。", 
            "知他何日同登临。", 
            "同登临。", 
            "待收红泪，细说如今。"
        ], 
        "title": "忆秦娥 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "情脉脉。", 
            "半黄橙子和香擘。", 
            "和香擘。", 
            "分明记得，袖香熏窄。", 
            "别来人远关山隔。", 
            "见梅不忍和花摘。", 
            "和花摘。", 
            "有书无雁，寄谁归得。"
        ], 
        "title": "忆秦娥 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "愁无语。", 
            "黄昏庭院黄梅雨。", 
            "黄梅雨。", 
            "新愁一寸，旧愁千缕。", 
            "杜鹃叫断空山苦。", 
            "相思欲计人何许。", 
            "一重云断，一重山阻。"
        ], 
        "title": "忆秦娥 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "众绿初围夏荫，老红犹驻春妆。", 
            "画帘燕子日偏长。", 
            "静看新雏来往。", 
            "□□□□□□，□□□□□□。", 
            "□□□□□□□。", 
            "□□□□□□。"
        ], 
        "title": "西江月 其一", 
        "type": "词", 
        "yun": null
    }, 
    {
        "author": "程时翼", 
        "era": "宋", 
        "subtype": "七言绝句", 
        "text": [
            "一枝夭矫摩云操，三尺光芒报国心。", 
            "易水歌残声杳杳，□□月落夜沉沉。"
        ], 
        "title": "哭郭若虚", 
        "type": "绝句", 
        "yun": "侵"
    }, 
    {
        "author": "程时登", 
        "era": "宋", 
        "subtype": "七言律诗", 
        "text": [
            "悠悠孤愤倚中流，饱阅川陵四百秋。", 
            "水际丛祠犹昨日，人间抔土几荒丘。", 
            "故乡爱说饶饶姓，往事空传柳柳州。", 
            "满目夕阳凝睇久，桐花飞落钓鱼舟。"
        ], 
        "title": "题唐显孝饶娥墓 其一", 
        "type": "律诗", 
        "yun": "尤"
    }, 
    {
        "author": "程时登", 
        "era": "宋", 
        "subtype": "七言律诗", 
        "text": [
            "松阴庭户枕清波，小立碑亭校旧讹。", 
            "一念纲常行宇宙，几番风雨起山河。", 
            "世间如此丈夫少，天下从渠女妇多。", 
            "倚遍栏干千古意，登临不敢更高歌。"
        ], 
        "title": "题唐显孝饶娥墓 其二", 
        "type": "律诗", 
        "yun": "歌"
    }, 
    {
        "author": "程彻", 
        "era": "宋", 
        "subtype": "七言绝句", 
        "text": [
            "萧条冬事堂堂去，拍塞韶光点点开。", 
            "明月清风遮不断，暗香时入梦中来。"
        ], 
        "title": "春信", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": null, 
        "text": [
            "初月脱氛翳，微云递疏光。", 
            "徘徊照庭户，皎皎涵清觞。", 
            "牢愁不可排，磊块如高冈。", 
            "烦君着酒浇，身世得暂忘。", 
            "举觞漱明月，似觉幽桂香。", 
            "拟吹三江水，浣此九转肠。", 
            "中宵起四顾，河汉生微凉。", 
            "飘然想风驭，梦寄无何乡。"
        ], 
        "title": "雨霁同仲嘉小酌久之云开月出光照席上颇发清兴戏作此诗（癸巳）", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "佛子固多幻，开轩纳群山。", 
            "平畴展摩衲，回塘萦玉环。", 
            "新荷丽朝日，一一发清妍。", 
            "引簟北窗下，云岚揖高寒。", 
            "超然醉司马，寄傲羲皇前。", 
            "座有眇道士，长谣九华丹。", 
            "张翁老篆癖，势逼之罘镌。", 
            "濡毫记姓名，夭矫龙腾渊。", 
            "日没群动息，城阴静娟娟。", 
            "长林有归翼，吾驾亦言还。"
        ], 
        "title": "过吴兴城北超览堂", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "卞维吴兴镇，杰出众山外。", 
            "晴朝自生辉，韫玉见奇态。", 
            "新阡表南阳，独据山水会。", 
            "青松三万本，已复出蓬艾。", 
            "灵泉发道左，天遣资灌溉。", 
            "初无一线溜，泛滥欲浮芥。", 
            "披榛伫方空，馀浸忽可浍。", 
            "清踰金沙泓，甘此中泠派。", 
            "朝涵卞峰云，暮作霅溪濑。", 
            "岂惟供百须，旱岁亦多赖。", 
            "殷勤五大夫，随喜奉微盖。", 
            "尝闻瑜瑾姿，德与君子配。", 
            "兹泉为人出，固是神所介。", 
            "当令玉德名，相与流千载。"
        ], 
        "title": "奉陪知府内翰至卞山有诗五首（甲午） 其一 玉德泉", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "幽亭名思洛，寒潭俯澄虚。", 
            "回头三百年，胜地成荒墟。", 
            "公今草堂址，无乃昔所居。", 
            "环之碧玉峰，带以清冷渠。", 
            "流泉响琴筑，松竹皆箫竽。", 
            "妙哉无尽藏，一一为我娱。", 
            "东冈作兰若，钟梵邻樵渔。", 
            "亦有桑柘村，旁开蔬果区。", 
            "何烦引三径，故自与世疏。", 
            "主人去霄汉，夜直承明庐。", 
            "斯游入清梦，傥寄空中书。"
        ], 
        "title": "奉陪知府内翰至卞山有诗五首（甲午） 其二 庵居", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "嵚崎宝山麓，乱石如斗兽。", 
            "云根尽中空，嘘吸弄昏昼。", 
            "兹山颇似之，无乃共灵构。", 
            "如何在人境，有此泉石囿。", 
            "深岩隐荟翳，竹树两森秀。", 
            "坡陀接烟磴，足力恣所究。", 
            "恍然天地开，远目千嶂骤。", 
            "中营五亩宅，何必封石窌。", 
            "桑麻无外求，茶果供日富。", 
            "夭条列僮奴，花草更黼绣。", 
            "生生所应有，取足谢奔走。", 
            "嗟余四方志，老大无一就。", 
            "对此寸心惊，无因托圭窦。"
        ], 
        "title": "奉陪知府内翰至卞山有诗五首（甲午） 其三 朱氏山居", 
        "type": "古风", 
        "yun": "宥"
    }, 
    {
        "author": "程俱", 
        "era": "宋", 
        "subtype": null, 
        "text": [
            "是公固麟凤，入兽不乱群。", 
            "吴侬欲争席，但见一幅巾。", 
            "篮舆从逋客，上下寂寞滨。", 
            "却行共谈笑，愧此礼意亲。", 
            "行行得西庵，杉竹含清薰。", 
            "解衣静盘礴，虚窗蕙烟纷。", 
            "濡毫散珠玑，咳唾不自珍。", 
            "曳屣转山足，长林蔽浮云。", 
            "旁连众迤逦，上有高嶙峋。", 
            "穹窿见深洞，划如敞重闉。", 
            "往者玉京子，翔空驾飙轮。", 
            "于今蜕骨在，坚重踰苍珉。", 
            "颇欲穷其源，燃犀问蛇神。", 
            "钩穿忽无间，信有仙凡分。", 
            "却寻招提路，松风亦随人。", 
            "潺潺石桥水，洗尽荆吴尘。", 
            "胡床兴不浅，已觉千山曛。"
        ], 
        "title": "奉陪知府内翰至卞山有诗五首（甲午） 其四 西庵", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "日入三籁息，群山郁苍苍。", 
            "巾裾湿烟雾，宛转度涧冈。", 
            "涓涓暗泉鸣，冉冉松筠香。", 
            "林梢吐纤月，露叶琐碎光。", 
            "归来叩禅扉，幽灯对绳床。", 
            "相羊有馀适，笑咏白雪章。"
        ], 
        "title": "奉陪知府内翰至卞山有诗五首（甲午） 其五 夜归", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "何年窣堵波，独立妙峰顶。", 
            "憧憧五湖舟，黑月仰光影。", 
            "千章列云构，灵液走甘冷。", 
            "隆楼绝清空，横侧见峰岭。", 
            "下窥三州聚，尘末集毫颍。", 
            "振衣薄云汉，万劫弹指顷。", 
            "辽辽天宇大，出没笑蛙井。", 
            "堂中老比邱，奋迅颇精猛。", 
            "拟分数椽地，饱饭卧清境。", 
            "何必少陵翁，闻钟始深省。"
        ], 
        "title": "同游道场何山二首 其一 道场山", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "谢公沧海士，眷眷在林壑。", 
            "飞舆下层峦，及此日未落。", 
            "翩然何山麓，古涧谢疏凿。", 
            "方桥跨清泠，郁密交翠幄。", 
            "通幽更穷深，木末见楹桷。", 
            "琅珰鸣老屋，拉攞相倚薄。", 
            "庄严布金地，藤蔓土花剥。", 
            "当年轩裳客，小隐事铅削。", 
            "能令此山名，谷口振京洛。", 
            "如何给园居，胜士久不作。", 
            "岂惟雪山轻，顾恐泉水浊。", 
            "周行一泛览，怀古叹冥漠。", 
            "安知千载人，不作来游鹤。"
        ], 
        "title": "同游道场何山二首 其二 何山", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "会意不在远，巢枝良有馀。", 
            "居然胜林境，鱼鸟皆欣娱。", 
            "危城俯回溪，归航数风蒲。", 
            "幽蹊接遐观，褰裳欲凌虚。", 
            "却顾容膝地，清阴绕扶疏。", 
            "念此晨日长，言旋更踟蹰。", 
            "翰林留新句，体骨超黄初。", 
            "深藏恐飞去，照夜空江湖。"
        ], 
        "title": "同游胜林亭次韵", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "四顾渺平野，孤撑见林丘。", 
            "常疑涌地出，傥复海所浮。", 
            "上有千人台，灵踪想前脩。", 
            "无情肯深义，顽石亦点头。", 
            "下有百尺渊，神光干斗牛。", 
            "阴崖不见日，草木皆先秋。", 
            "两晋多达士，东亭抑其流。", 
            "结庐远车马，寄此山之幽。", 
            "一朝施白足，弃去如毛輶。", 
            "矧伊桑下宿，肯作贾胡留。"
        ], 
        "title": "同叶翰林游虎丘分韵得丘字", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "道林弥天辩，妙誉倾斗南。", 
            "山阴有馀赏，禹穴或已探。", 
            "晚岁折筇杖，兹焉寄伽蓝。", 
            "呼鹰阅神骏，对客手自谈。", 
            "却顾夸夺子，心兵战方酣。", 
            "当时蹇驴辈，蹴踏岂所堪。", 
            "斯人不可见，荒径昔已谙。", 
            "青鞋踏松月，幽灯照禅龛。", 
            "尔来十五年，身世犹朝三。", 
            "羁游了无蒂，飞蓬转毗岚。", 
            "愧此石窟人，坚持證那含。", 
            "如公世所挽，明堂要樟楠。", 
            "徘徊弭玉节，聊酌需泉甘。", 
            "老乃涧底松，霜枝郁毵毵。", 
            "尚有蠹书癖，囊中密如蚕。", 
            "中年锢泉石，此外无馀耽。", 
            "从公恣幽讨，形疲意犹贪。", 
            "安得五亩园，旁营二空庵。", 
            "心游万物表，旷若巨海涵。", 
            "恨无买山具，抚境思髯参。"
        ], 
        "title": "同叶内翰游南峰窃观壬辰旧题诗谨次严韵", 
        "type": "古风", 
        "yun": "覃"
    }, 
    {
        "author": "程俱", 
        "era": "宋", 
        "subtype": null, 
        "text": [
            "寒禽抱幽丛，意得窥绿净。", 
            "夭华媚霜筠，惨澹若春暝。", 
            "胡僧手幻药，纳此方池境。", 
            "重重玄涉入，妙悟付毛颖。"
        ], 
        "title": "叶翰林有徐熙桃竹方尺许索诗辄赋一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "我歌无庸归，礼意固有属。", 
            "渠侬方不顾，欲问何拘曲。", 
            "乃知交际难，不若逃空谷。", 
            "忧端浩无穷，日饮思枕曲。", 
            "文求世人笑，字异山鬼哭。", 
            "龙鸾阅斯冰，剑弩对鹞鹄。", 
            "雁门既呼卿，司武或见梏。", 
            "闭关固自如，青简得三复。", 
            "谁后足趑趄，堕彼手翻覆。", 
            "汨泥无纡辔，绝迹慕前躅。", 
            "故人有新诗，远寄资剩馥。", 
            "鸣嘤倡复和，流徵断还续。", 
            "华如三女粲，学陋一夔足。", 
            "吟馀写幽怀，蹇思惭刻烛。"
        ], 
        "title": "仲嘉录示新斋联句用韵书怀奉寄一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "朔风如长兵，犀兕贯七属。", 
            "寥寥挟霜露，浩浩入空曲。", 
            "羁禽无安巢，冻兽吼冰谷。", 
            "枯摧卵压山，石走尘飞曲。", 
            "终朝恣飘鼓，众窍如歌哭。", 
            "客怀正无聊，默念叹鸿鹄。", 
            "穷愁巧相寻，夜气恐将梏。", 
            "羲娥不我待，始姤今已复。", 
            "黄昏歌苦寒，达旦几翻覆。", 
            "悲蛩尚啾喧，饿鼠时踯躅。", 
            "青编置床头，芸竹有馀馥。", 
            "枯肠浪自苦，无食安能续。", 
            "平生仅识字，无地寄双足。", 
            "呼僮屏书眠，传记真举烛。"
        ], 
        "title": "夜寒大风汹汹不能寐用前韵作一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "有舍仅容膝，有门不容车。", 
            "寰中孰非寄，是岂真吾庐。", 
            "不作大耳儿，闭关种园蔬。", 
            "茅薝接环堵，无地可灌锄。", 
            "不作下榻翁，一室谢扫除。", 
            "平生四海志，投老河鱼枯。", 
            "愿从素心人，不减南村居。", 
            "萧然冰炭外，傲睨万物初。", 
            "坐视蛮触战，兼忘糟粕书。", 
            "聊呼赤松子，伴我龟肠虚。"
        ], 
        "title": "迁居城北蜗庐", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "世间潢潦生蝌斗，闻说西池岁时久。", 
            "不应朝满夕已除，秋至先衰等蒲柳。", 
            "知公旁观久技痒，聊试他年膏苗手。", 
            "泥涂不忍海波臣，畚锸故烦牛马走。", 
            "尝闻汝水行地底，出没川原无不有。", 
            "溅溅忽作写盘珠，盎盎俄承注床酒。", 
            "清涵荇藻更姿媚，明烛须眉见妍丑。", 
            "巢莲永无龟曳尾，雨花定有鱼颁首。", 
            "使君佳政尽如此，说尹遥知不容口。", 
            "何由步屧逐春风，作社慇慇就田叟。"
        ], 
        "title": "蔡州叶翰林寄示近诗次韵八首 浚治西池", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "三雄未辨谁朱紫，祇有群狙聊作使。", 
            "卧龙偃蹇正躬耕，一饱但知藜藿美。", 
            "平生习气故难尽，品藻芜菁传锦里。", 
            "投醪饮河真有味，置薤留根何足比。", 
            "要知茹草可终身，肯作染羹摇食指。", 
            "公今啸诺坐堂上，方丈盈前宁少此。", 
            "戏持微草调诸伧，笔势滔滔下南纪。", 
            "云亭漫吏食不足，几欲送穷烦郁垒。", 
            "拔毛蒸瓠当家鹜，漱石枕流徒厉齿。", 
            "因公始识武侯鲭，盖地何当似芣苢。"
        ], 
        "title": "蔡州叶翰林寄示近诗次韵八首 诸葛莱", 
        "type": "古风", 
        "yun": "纸"
    }, 
    {
        "author": "程俱", 
        "era": "宋", 
        "subtype": null, 
        "text": [
            "胸中有天游，一室未为迫。", 
            "永怀东篱翁，那复有此客。", 
            "重阴败佳辰，长雨不为泽。", 
            "堆豗对黄华，菜色被臧获。", 
            "黄华亦萧条，伴我霜鬓白。", 
            "犹能相呴嚅，嫩叶供小摘。"
        ], 
        "title": "蔡州叶翰林寄示近诗次韵八首 九日雨中对菊忽忽块坐用雨中对花韵三首 其一", 
        "type": "古风", 
        "yun": "陌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "去年蛾眉山，痛饮真得计。", 
            "新蟾继秋阳，明洁谢点缀。", 
            "今年坐蜗庐，檐溜落空砌。", 
            "花开信多雨，会少苦分袂。", 
            "茫茫大块间，游子况无蒂。", 
            "百年能几何，行复惊改岁。"
        ], 
        "title": "蔡州叶翰林寄示近诗次韵八首 九日雨中对菊忽忽块坐用雨中对花韵三首 其二", 
        "type": "古风", 
        "yun": "霁"
    }, 
    {
        "author": "程俱", 
        "era": "宋", 
        "subtype": null, 
        "text": [
            "危心如危弦，未断先凛凛。", 
            "风庭忽知秋，中夜不安枕。", 
            "力行无远涂，积缕成重锦。", 
            "男儿未盖棺，雅志安得寝。", 
            "荣衰非所念，身世固已审。", 
            "亦复羡久生，聊为老篯饮。"
        ], 
        "title": "蔡州叶翰林寄示近诗次韵八首 九日雨中对菊忽忽块坐用雨中对花韵三首 其三", 
        "type": "古风", 
        "yun": "寝"
    }, 
    {
        "author": "程俱", 
        "era": "宋", 
        "subtype": null, 
        "text": [
            "公昔奉阡陇，二毛不胜簪。", 
            "扶杖事耘植，咿唔杂呻吟。", 
            "耿耿霜露感，遑遑蓼莪心。", 
            "浮云为愁容，鸟兽亦哀音。", 
            "徘徊动行路，下比元与任。", 
            "宿草今已长，新松郁森森。", 
            "尚有五芝秀，荧荧烂如金。", 
            "为公赋南陔，凯风吹我襟。"
        ], 
        "title": "蔡州叶翰林寄示近诗次韵八首 卞山信至三首 其一", 
        "type": "古风", 
        "yun": "侵"
    }, 
    {
        "author": "程俱", 
        "era": "宋", 
        "subtype": null, 
        "text": [
            "行云本无心，虚舟但乘流。", 
            "主人非逋客，不使芳杜羞。", 
            "鸣驺入山谷，黾勉赴所求。", 
            "明知廊庙具，岂为猿鹤留。", 
            "朝来尺素书，联翩自岩丘。", 
            "平安喜筠柏，宁论橘千头。", 
            "岂无木石居，吾非若人俦。", 
            "既与世同乐，那容不同忧。"
        ], 
        "title": "蔡州叶翰林寄示近诗次韵八首 卞山信至三首 其二", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "往客霅溪上，舒娥几亏盈。", 
            "深穷卞山境，胜概不可名。", 
            "柴车逐公游，登皋复临清。", 
            "夜投阿兰若，松窗待朝明。", 
            "济胜剧许掾，评诗陋钟嵘。", 
            "灵滋初可抔，龙箨忽已萌。", 
            "斯游今几时，坐想飞泉鸣。", 
            "尚应几杖间，隐隐金石声。"
        ], 
        "title": "蔡州叶翰林寄示近诗次韵八首 卞山信至三首 其三", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "叶公龙友天下才，当年麒麟天上来。", 
            "儒童抱送太一况，下游阊阖观琼台。", 
            "高标故自赏神骏，肯使馀恨遗蒿莱。", 
            "帝闲食粟几千驷，盛气勃郁驰天街。", 
            "稳衔金勒立仗下，俯视冀北皆驽骀。", 
            "骊黄不来八龙远，尚有写照埋氛埃。", 
            "短屏高障久零落，意象崒嵂求其侪。", 
            "收罗绝足共一处，引素便觉风沙开。", 
            "伟哉十马尽殊相，神物变化须风雷。", 
            "腾骧振迅各有态，岂顾短脰空徘徊。", 
            "持缰顿辔者谁子，无复堕泪鸣声哀。", 
            "刷燕秣越安足道，会逐衔烛西山颓。", 
            "其中一骥屹不动，尾垂青丝蹄卓锥。", 
            "安知万里志未已，但见寂寞如寒灰。", 
            "龙眠老笔不再得，幻化百亿纷骊騧。", 
            "郑生晚出擅图貌，盛名欲与曹韩偕。", 
            "肉身飞入九天去，清都楼观金崔嵬。", 
            "玉花照夜不论价，想见火齐珊瑚堆。", 
            "只今此画已难致，肯戏秃笔沾残煤。", 
            "千金市骨意不浅，对此慷慨伤虺尵。"
        ], 
        "title": "题叶翰林阅骏图", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "儿童逐遨戏，先春祷春晴。", 
            "心如飘风快，目若冰壶明。", 
            "宁为惜日计，所愿佳节并。", 
            "老来见纷丽，如乾闼婆城。", 
            "流光不可挽，譬彼空中声。", 
            "那知节物佳，翛然谢将迎。", 
            "幽灯对简编，历历记所更。", 
            "斯须闭关卧，鼻息惊雷鸣。", 
            "寤念北山北，田家已催耕。", 
            "胡为异乡久，空寒猿鹤盟。"
        ], 
        "title": "元夕块坐因用叶翰林去年见寄元夕诗韵写怀 其一", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "短日良易暗，凝阴有时晴。", 
            "何人劝之照，烛燎皆争明。", 
            "今年春苦寒，寒威剧幽并。", 
            "连绵积三白，云埋阖庐城。", 
            "深泥浃新雨，行路无人声。", 
            "藜灯不来下，箕卜岂复迎。", 
            "朝来日照梁，天气忽已更。", 
            "稍闻桥市间，箫鼓远近鸣。", 
            "吴人尚游乐，急如赴春耕。", 
            "唯有穷巷士，守穷如守盟。"
        ], 
        "title": "元夕块坐因用叶翰林去年见寄元夕诗韵写怀 其二", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "丈人意何长，纵目文史足。", 
            "琅然五行落，洞视不再读。", 
            "作书兼远奘，众妙探玄竺。", 
            "时时歌四始，笑捧五经腹。", 
            "高堂发新稿，重复罗签轴。", 
            "观之类窥管，讽味得膏馥。"
        ], 
        "title": "西安谒陆蒙者老大夫观著述之富戏用蒙老新体作 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "白头书生黑头翁，长安时花幽涧松。", 
            "远飞近啄虽异志，天命厚薄无雌雄。", 
            "钩深采博燥喉吻，守此一亩蓬蒿宫。", 
            "杜门不出交二仲，木阴涧曲遥相通。", 
            "紫囊贝叶资艺苑，款关一见踰三冬。", 
            "亭亭漫吏多所历，乾死书萤心似漆。", 
            "王门宾阁不留行，赭颜趼足搜泉石。", 
            "茅檐正欲结云根，竹叶榴花荐馀沥。", 
            "当从元亮赋言归，木茹麻衣永投笔。"
        ], 
        "title": "西安谒陆蒙者老大夫观著述之富戏用蒙老新体作 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "邻家双井桐，下有羃翠庭。", 
            "晚来微风过，已复含秋声。", 
            "归舍对环堵，筠窗亦泠泠。", 
            "月轮正行空，洗光自东溟。", 
            "常星为失色，肯与纤云并。", 
            "廓如净琉璃，中有玉鉴明。", 
            "太虚本无滓，心目固自清。", 
            "浩然天壤间，洞视万古情。"
        ], 
        "title": "昨夕风月顿清独坐中庭夜分不寐翛然四顾寂无人声如在尘外作诗一首以写一时之适", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "东皇驾苍龙，超忽了八区。", 
            "清明风从冰轮际，转入厚地潜嘘嚅。", 
            "周行无间寂无迹，但见动植咸照苏。", 
            "赩如醇醪入花骨，冻块一一成丰腴。", 
            "花光照空日色醉，天宇荡滉青莲敷。", 
            "烂霞涨渌万堆雪，剪刻不用施铅朱。", 
            "铜丸昼漏五十刻，衔烛缓辔经天衢。", 
            "游人正与春物竞，汲汲磨蚁同驰驱。", 
            "固知一气共舒惨，机关默动非人须。", 
            "孰居无事主张是，绣黼万象归无馀。", 
            "青黄赤白岂有意，应见略似摩尼珠。", 
            "区中代谢未有极，故自有物无荣枯。"
        ], 
        "title": "数日春物甚丽坐阅岁华偶成古句", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "双双游戏水仙宫，著锦衣裳舞镜空。", 
            "晴浴桃花红影里，雨眠莲叶翠香中。", 
            "文禽自是风情别，野鹭休将品格同。", 
            "寄语虞罗须并取，莫令失侣各西东。"
        ], 
        "title": "咏鸂鶒", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "绣衣御史当霄立，星次周流到上台。", 
            "万里东隅观出日，十年幽蛰听惊雷。", 
            "顿令绝学知书贵，解使贪官觉贿灾。", 
            "恩及老生何以报，只将颂语献行台。"
        ], 
        "title": "谢御史王素行免里正之役", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "时事传来日日新，信疑相半向谁询。", 
            "一寒一暑成吾老，多雨多愁过却春。", 
            "酒畔暂休无限事，花前难买自由身。", 
            "百年犹有四十在，须见升平作幸民。"
        ], 
        "title": "感怀", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "牡丹过后卖芍药，清晓天街频叫时。", 
            "传世园林莺自占，有名花草蝶先知。", 
            "百年富贵一场梦，千古英雄几局棋。", 
            "世上兴亡总如此，我今叹老复嗟衰。"
        ], 
        "title": "对红药有感", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "收合千红不上枝，绿茎丹萼称施为。", 
            "灯笼翠干从高揭，火伞流苏直下垂。", 
            "文豹翻身腾綵仗，赤龙奋爪摆朱旗。", 
            "莫疑衰老多誇语，渍蜜蒸根润上池。"
        ], 
        "title": "百合", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "六出台成一寸心，银盘里许贮金簪。", 
            "月中不著蝇点璧，春过翻疑蝶满林。", 
            "陆地水光山院静，炎天冰片石坛深。", 
            "扬州只说琼花好，漠漠风沙何处寻。"
        ], 
        "title": "栀子花", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "石阶无罅谁衔子，烧地成焦岂复芽。", 
            "千岁分根染天水，单台五出异朝霞。", 
            "朝绅济济水苍佩，仙袂盈盈萼绿华。", 
            "作记不嫌人事晚，来年润笔到山家。"
        ], 
        "title": "和王达善碧桃诗", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "守著赪桐不为香，翩如凤子往来忙。", 
            "徘徊最爱真红色，摇曳偏垂五彩裳。", 
            "宁号孟蝉随鬓袅，莫为鬼蝶幻身藏。", 
            "惜花却似诗人性，日舞中间夜宿房。"
        ], 
        "title": "同正仲赋赪桐彩蝶", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "欲排江渚千鸿阵，先舞庭皋一叶秋。", 
            "细路桑麻高下屋，平湖风雨往来舟。", 
            "人间酒熟花为客，梦觉残灯月上楼。", 
            "故旧凋零我老矣，少年安肯与同游。"
        ], 
        "title": "一叶", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "桑鸟催耕缘底事，草虫促织竟何成。", 
            "春风秋月祗垂泪，北斗南箕空得名。", 
            "有客悲歌持筑击，何时至治以韶鸣。", 
            "吾侪吟咏还如此，哀乐不知何处生。"
        ], 
        "title": "枕上闻蛩有感", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "避地逃名花里居，春风何事转桑枢。", 
            "退藏小阁收心静，闲下危阶放步徐。", 
            "身到衰时方学道，眼当昏处始观书。", 
            "一生日力悠悠度，总悔从前作计疏。"
        ], 
        "title": "小阁省心", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "前身曾学昭仪舞，时样工为京兆眉。", 
            "拣尽好枝无可意，倦寻芳草歇多时。", 
            "晓畦雾重狂须减，风槛花飞误与随。", 
            "不但蛛丝深著避，更知红袖亦堪疑。"
        ], 
        "title": "咏蝶", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "灯夕花朝都已过，石泉槐火又将新。", 
            "故乡失业荆榛满，客子长饥雨雪频。", 
            "底处桃源堪避世，何人橘里得藏身。", 
            "朝家细核丁黄籍，食指虽多无绢银。"
        ], 
        "title": "春日即事", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "红红白白好容颜，笑日临风锦裹山。", 
            "且引綵云来洞口，莫随流水去人间。", 
            "忆游梦得嗟重到，访异驎之拟不还。", 
            "自是刘郎有缘会，一千年后重来攀。"
        ], 
        "title": "次正仲赋桃花韵", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "夺胎锦带仍添丽，借面芙蓉特太癯。", 
            "睡去不禁春露压，醉来谁倩晓风扶。", 
            "长条莫恨无新叶，纤瓣还能著细须。", 
            "火急提鱼花下饮，明朝千点乱青芜。"
        ], 
        "title": "咏篆畦垂丝海棠", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "天地元从雪后新，开帘闲坐看回春。", 
            "谢公梦觉池生草，杜老羹成涧有芹。", 
            "正是泰和嘉气象，好调寒煖养精神。", 
            "花前不著多忧客，百舌何妨报事频。"
        ], 
        "title": "正月十四日小园偶坐", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "道不能鸣假物鸣，数篇诗见故人情。", 
            "重经丧乱成南北，多谢交游访死生。", 
            "我始欲愁将老至，公须少忍待时平。", 
            "古来毁弃连城璧，不恨沈埋百世英。"
        ], 
        "title": "次韵答达善", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "闻尔又归青嶂住，四明西畔越东头。", 
            "山当篱外偏环屋，水到门前总合流。", 
            "得句苦迟难附置，怀人不见更登楼。", 
            "扫除儿女相思话，好作阆风十日游。"
        ], 
        "title": "试杨日新笔次韵答戴帅初", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "有意西林寻小隐，无田东瀼可邻家。", 
            "闻师投谒不入巷，知我无人能点茶。", 
            "山色一溪连雨色，雪花十里糁松花。", 
            "秋声正与公相似，相对忘言定不差。"
        ], 
        "title": "寄慈林交讲师", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "繁枝密密宜樊圃，以此能当密囿名。", 
            "不信嫩茎藏劲刺，试将纤手触红英。", 
            "毛身秦女自正色，鸟爪麻姑无俗情。", 
            "方朔窃桃何处入，只应列子御风行。"
        ], 
        "title": "咏密囿花", 
        "type": "律诗", 
        "yun": "庚"
    }, 
    {
        "author": "程应申", 
        "era": "宋", 
        "subtype": "七言律诗", 
        "text": [
            "灵台元自与天通，一点尘飞失太空。", 
            "六凿尔时俱偃息，八窗何处不玲珑。", 
            "公田有秫犹难色，暮夜无金即直躬。", 
            "要识此中清入妙，也忘堂上古丝桐。"
        ], 
        "title": "清心堂为余宰题", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "东篱终日对南山，三径荒芜十亩宽。", 
            "正欲秋英媚幽独，可令霜鬣苦高寒。"
        ], 
        "title": "寄潜老求菊栽（丁未）", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "颐庆堂成未一年，窗中紫翠列千山。", 
            "重来前日持杯地，桃李飘零春自阑。"
        ], 
        "title": "过徐节之宅有感三首（丙辰） 其一", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "市骏不应遗泛驾，更刀犹足中桑林。", 
            "故知老骥思千里，未害鸱夷致万金。"
        ], 
        "title": "过徐节之宅有感三首（丙辰） 其二", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "游倦归来老境侵，炎凉薄俗见升沉。", 
            "东阡北陌追游处，独对春风泪满襟。"
        ], 
        "title": "过徐节之宅有感三首（丙辰） 其三", 
        "type": "绝句", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "一夜溪流涨几竿，还惊四月雨声寒。", 
            "灶生蛙黾木生耳，谁信句吴有漏天。"
        ], 
        "title": "苦雨", 
        "type": "绝句", 
        "yun": null
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "召节蒲轮走四方，眼看浮俗变炎凉。", 
            "升沉变化那知许，但觉琳宫气味长。"
        ], 
        "title": "书事呈叔问 其一", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "五年香火奉殊庭，愚蠢衰残得此生。", 
            "不解常山无一事，也纫兰佩解尘缨。"
        ], 
        "title": "书事呈叔问 其二", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "踵息华光信绝尘，黄芽白雪镇长新。", 
            "仙翁抱朴仍宗好，好趁丹台八伯人。"
        ], 
        "title": "寄彦文仲长", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "华光深閟养黄芽，又见婴儿继女牙。", 
            "好赋梦熊诗百首，年年持赠老仙家。"
        ], 
        "title": "贺仲长得子", 
        "type": "绝句", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "鱼鼓铿铿惊睡昏，披衣兀坐了无言。", 
            "扫除浮念都灰冷，紫府昆崙寄默存。"
        ], 
        "title": "晓起", 
        "type": "绝句", 
        "yun": "元"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "一觞相属对江梅，玉麈清谈得重陪。", 
            "不似稽山寻贺老，越溪空掉酒船回。"
        ], 
        "title": "李泰发雪中见过有绝句次日会叔问舍和酬三首 其一", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "幽寒长似北枝梅，鹓鹭英游不再陪。", 
            "邂逅故人成一笑，衰颜华发觉春回。"
        ], 
        "title": "李泰发雪中见过有绝句次日会叔问舍和酬三首 其二", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "二公才业尽台莱，并辔天衢昔屡陪。", 
            "自笑摧颓无复理，寸心衰谢等寒灰。"
        ], 
        "title": "李泰发雪中见过有绝句次日会叔问舍和酬三首 其三", 
        "type": "绝句", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "悬弧嘉祐太平年，寿帙行开第九编。", 
            "可但天公锡难老，枣梨仙树植三田。"
        ], 
        "title": "何瞻圣博士兖新年八十口号奉和三首 其一", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "漆书行复开藏壁，金版方思得钓璜。", 
            "何似悬车无一事，逍遥尘表寿而康。"
        ], 
        "title": "何瞻圣博士兖新年八十口号奉和三首 其二", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "四朝冠盖三更变，万国兵戈百战场。", 
            "屈指乡闾数耆旧，几人能似鲁灵光。"
        ], 
        "title": "何瞻圣博士兖新年八十口号奉和三首 其三", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "老壮荣衰才命别，如何同作侍祠官。", 
            "几春桃李开还落，赢得闲人冷地看。"
        ], 
        "title": "偶观乐天酬杨八绝句有慨于心者因追和赠叔问", 
        "type": "绝句", 
        "yun": "寒"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "映日梅花雪不如，清溪一曲抱城隅。", 
            "何时五亩开三径，负郭临溪寄一区。"
        ], 
        "title": "蓝舆行清辉门外即事", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "燕处超然老复丁，等闲高树脱尘缨。", 
            "知君已悟长生理，不作容成作广成。"
        ], 
        "title": "新正未得与彦文相见聊寄二绝句为寿 其一", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "胸中梨枣光陆离，神泉不竭生华池。", 
            "期颐岂足为公道，千二百年形不衰。"
        ], 
        "title": "新正未得与彦文相见聊寄二绝句为寿 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "邪正谁分寇与丁，眼看奴隶拥繁缨。", 
            "至今四海生痍痏，辛苦仍康起一成。"
        ], 
        "title": "即事有感再用前韵二首 其一", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "回首中原叹黍离，山河无复旧城池。", 
            "安知七宝轮王境，顿作天人现五衰。"
        ], 
        "title": "即事有感再用前韵二首 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "不随时态冷如丁，只有肥牛与濯缨。", 
            "正自幽寒侣长吉，愧无词赋敌兰成。"
        ], 
        "title": "彦文见和新正为寿绝句推借过厚再和呈二首 其一", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "跰𨇤索敌病支离，安得神方饮上池。", 
            "已把屠魁观爱欲，更将流电比荣衰。"
        ], 
        "title": "彦文见和新正为寿绝句推借过厚再和呈二首 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "正是群疑判稚丁，鸣鹘时骇曼胡缨。", 
            "青藜烛照三冬足，黄绢词先七步成。"
        ], 
        "title": "叔问见和寄彦文绝句过蒙推借谨次韵奉酬二首 其一", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "新雏初引啭黄鹂，松径桃蹊到习池。", 
            "坐阅四时如镜像，此中无利亦无衰。"
        ], 
        "title": "叔问见和寄彦文绝句过蒙推借谨次韵奉酬二首 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "叠嶂连环翠欲浮，雨馀残照晚云收。", 
            "楼台城阙真图画，坐对南塘事事幽。"
        ], 
        "title": "寂照轩即事二首 其一", 
        "type": "绝句", 
        "yun": "尤"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "面面轩窗草木香，祇园深处寄禅房。", 
            "山林倒影方池静，鱼鸟忘机白昼长。"
        ], 
        "title": "寂照轩即事二首 其二", 
        "type": "绝句", 
        "yun": "阳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "烟雨濛濛山有无，小轩孤坐对城隅。", 
            "斯须突兀千峰秀，似慰衰颜老病夫。"
        ], 
        "title": "小雨默坐北轩诸山如失须臾雨止紫翠突兀眼中似慰老人岑寂也二首 其一", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "茅茨聊复寄宽闲，纵目林端见远山。", 
            "大是时人不争处，柴门虽设要常关。"
        ], 
        "title": "小雨默坐北轩诸山如失须臾雨止紫翠突兀眼中似慰老人岑寂也二首 其二", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "柳怯馀寒未展眉，嫩黄轻绿渐依依。", 
            "春郊正好闲行处，不及游蜂自在飞。"
        ], 
        "title": "数日江上颇有春色偶成绝句遣兴五首（庚辰） 其一", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "错莫江梅春信迟，晴熏寒蕊雪团枝。", 
            "年来顿失寻春意，一任高楼玉笛吹。"
        ], 
        "title": "数日江上颇有春色偶成绝句遣兴五首（庚辰） 其二", 
        "type": "绝句", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "远树参差数点烟，目穷天际水黏天。", 
            "背人叶叶风帆去，应有鸱夷万里船。"
        ], 
        "title": "数日江上颇有春色偶成绝句遣兴五首（庚辰） 其三", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "不奈江头春色何，暖光摇日涨晴波。", 
            "凭栏何处牵幽兴，杨柳沙洲一钓蓑。"
        ], 
        "title": "数日江上颇有春色偶成绝句遣兴五首（庚辰） 其四", 
        "type": "绝句", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "露压浓烟染远山，垂虹真在画图间。", 
            "平湖渺渺思无限，何日浮云伴我闲。"
        ], 
        "title": "数日江上颇有春色偶成绝句遣兴五首（庚辰） 其五", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "小园桃杏已欣荣，华发逢春祇自惊。", 
            "闻说江城多暇日，想教于蔿入新声。"
        ], 
        "title": "寄朱元益", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "壮士狂歌击唾壶，追风老骥望长驱。", 
            "山川形势端如此，当日宁无一伯符。"
        ], 
        "title": "癸未秋金陵怀古三首 其一", 
        "type": "绝句", 
        "yun": "虞"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "大舅尘埃直污人，西风便面障衣巾。", 
            "身危肯拜陶宁远，事定终惭温太真。"
        ], 
        "title": "癸未秋金陵怀古三首 其二", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "山丘华屋一沾巾，无复风流盛德人。", 
            "百万秦军渡淝水，只消长啸静胡尘。"
        ], 
        "title": "癸未秋金陵怀古三首 其三", 
        "type": "绝句", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "黑头新贵拥朱轮，交会耆英久不闻。", 
            "博识犹多汉郎吏，敦诗仍有晋将军。", 
            "河流曲曲灵光异，芝盖茎茎瑞气芬。", 
            "坐想城东隐君子，无心闲似岭头云。"
        ], 
        "title": "郑希尹大夫会吴中诸老惟方子通不至余作诗呈希尹", 
        "type": "律诗", 
        "yun": "文"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "田中有秫醉渊明，石上无禾养伯龄。", 
            "耸涧苍根终郁郁，拂云归翼会冥冥。", 
            "避喧人境心随远，入梦家山眼共青。", 
            "岁晚定知成二老，深惭招隐苦丁宁。"
        ], 
        "title": "得赵叔问衢婺道中书作寄（己酉）", 
        "type": "律诗", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "醉里求名苦不情，翛然谁信万缘轻。", 
            "却观尘境端如梦，更喜幽栖得此生。", 
            "游客乍归寒雀噪，山人还去晓猿惊。", 
            "会当蜡屐同幽讨，无限青山照眼明。"
        ], 
        "title": "和答江彦文送行长句（二首 辛亥） 其一", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "赠行新句比阳春，朝奏当年竦缙绅。", 
            "素业异时应有待，玄谈高处亦无论。", 
            "平生肮脏皆华首，阅世崎岖信损神。", 
            "只恐鹤书还赴陇，未容公作独醒人。"
        ], 
        "title": "和答江彦文送行长句（二首 辛亥） 其二", 
        "type": "律诗", 
        "yun": "真"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "泥行正作龟藏穴，雾隐初徵豹一斑。", 
            "岂有高标如冠玉，况无谈舌解连环。", 
            "一登文石趋宣室，三窃蟠桃向道山。", 
            "早晚共寻鸡黍约，林泉犹得半生闲。"
        ], 
        "title": "次韵江子我见寄长句（余时初忝袐书少监）", 
        "type": "律诗", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "君看故教定何缘，岂为多闻与福田。", 
            "念念会融归自已，言言当处便忘筌。", 
            "无钱空数他人宝，遮眼那令兕革穿。", 
            "鸟度虚空风过穴，不妨开卷亦安禅。"
        ], 
        "title": "比阅藏经偶成短偈仍寄同志者", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "负痾今日四周年，药裹关心雪满颠。", 
            "坐失分阴嗟倏忽，行扶跬步苦跰𨇤。", 
            "支离徒费三钟粟，潦倒仍依二顷田。", 
            "身在山林名绛阙，无功饱食愧前贤。"
        ], 
        "title": "丙辰八月六日作", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "野寺萧条独掩扉，了无才术赴时危。", 
            "未成鸿鹄举千里，且比鹪鹩足一枝。", 
            "短发望秋如叶落，壮怀因病与年衰。", 
            "何时负郭通三径，鸠杖相将醉习池。"
        ], 
        "title": "戏呈叔问", 
        "type": "律诗", 
        "yun": "支"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "肮脏衰颓岁月侵，冰墟谁复顾山林。", 
            "闾阎揖让潜夫老，车骑雍容重客临。", 
            "表里丝纶曾滥吹，推扬巴俚久知音。", 
            "时来解带挥谈麈，正始微言得重寻。"
        ], 
        "title": "彦章屡顾郊居叙谢", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "七老当年四美并，韩温千载接仪型。", 
            "世间天爵兼人爵，云外台星聚德星。", 
            "白发篸花看更好，碧山环座眼偏青。", 
            "相期勉继耆英会，留与衢人作画屏。"
        ], 
        "title": "与叔问预约继九老之会", 
        "type": "律诗", 
        "yun": "青"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "凉秋风物正清华，极目高楼不见花。", 
            "老境固知无乐事，醉乡聊欲寄生涯。", 
            "银钩远寄清桐滑，玉液亲题赤印斜。", 
            "笑引壶觞成一醉，歌筵遥想鬓堆鸦。"
        ], 
        "title": "丁巳九日携酒要叔问登通道门楼而江彦文寄玉友适至因用己未岁吴下九日诗韵作", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "兀坐空哦服九华，衰颓深觉负黄花。", 
            "但令无事长相见，敢叹百年生有涯。", 
            "雉堞晓登千嶂抱，縠波秋净一溪斜。", 
            "归来更展新诗卷，醉墨淋漓似老鸦。"
        ], 
        "title": "戊午岁九日复与叔问登城楼再用前韵作", 
        "type": "律诗", 
        "yun": "麻"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "四海无庐置此翁，故营松竹尽囊空。", 
            "明知计出柏马下，正拟身全木雁中。", 
            "东郭易成生草舍，南村先怯卷茅风。", 
            "向来豪气今如此，敢与元龙比长雄。"
        ], 
        "title": "葺蜗庐吴下用叶翰林见寄诗韵作", 
        "type": "律诗", 
        "yun": "东"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "莫把蓍龟更问天，向来心事已萧然。", 
            "尘中惝恍常如失，梦里呻吟半不眠。", 
            "三径松筠终问舍，五湖烟水不须钱。", 
            "艾耆相去能多少，早拟悬车十五年。"
        ], 
        "title": "和白乐天二首写怀仍效其体 其一", 
        "type": "律诗", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "中台退食每逡巡，不向重华即浮因。", 
            "岂但语言多少味，亦知才术不如人。", 
            "五云华阙通闺籍，万顷烟波掷幽寻。", 
            "旧游回首成春梦，太息凭谁写寸心。"
        ], 
        "title": "和白乐天二首写怀仍效其体 其二", 
        "type": "律诗", 
        "yun": null
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "长啸西风一散襟，重阴疏影静相临。", 
            "水通笠泽秋容净，竹种玄池野思深。", 
            "石磴扫云留晚步，松蹊随鹤尽幽寻。", 
            "旧游回首成春梦，太息凭谁写寸心。"
        ], 
        "title": "和赵子雍游石园", 
        "type": "律诗", 
        "yun": "侵"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "切云冠弁拱长生，匝地英髦集紫清。", 
            "共喜草茅承帝问，欲倾尘雾赞皇明。", 
            "飘飘六翮鸣皋意，浩浩三眠食叶声。", 
            "正学傥言应不乏，松筠宁为四时更。"
        ], 
        "title": "和王给事易简殿试举人五首 其一 试进士", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "十上宁嗟老此生，长年终得似河清。", 
            "良金熟练精英在，古剑磨光星斗明。", 
            "伏枥向来犹壮志，据鞍他日想腾声。", 
            "当时谁出菑川右，充选何劳固请更。"
        ], 
        "title": "和王给事易简殿试举人五首 其二 试特奏名", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "射策兼收燕颔生，不须文檄似常清。", 
            "惊弦戎虏从容下，聚米山川指顾明。", 
            "岂但执戈堪武卫，还因舞羽继仁声。", 
            "汾阳千古知无匹，怪底麾旌不浪更。"
        ], 
        "title": "和王给事易简殿试举人五首 其三 试武士", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "金闺人静月华生，玉宇风微晓露清。", 
            "深拱北辰三素远，静看东壁几星明。", 
            "嫱嫫岂易欺轩鉴，韶濩那容奏郑声。", 
            "闻说壶天春日永，恍疑鳌戴欲番更。"
        ], 
        "title": "和王给事易简殿试举人五首 其四 考校", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "万里烟霄羽翼生，肉飞安用漱华清。", 
            "绯头黄尾何劳记，紫籍青书故自明。", 
            "香扑赐袍迷草色，风传宫漏出花声。", 
            "骐骝一一充闲厩，千里那闻驾屡更。"
        ], 
        "title": "和王给事易简殿试举人五首 其五 唱名", 
        "type": "律诗", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "筠节宁当混草莱，寸根中有拂云材。", 
            "清游未接诸贤远，幽径终因二仲开。", 
            "岁晚苍阴元自茂，实成丹凤几时来。", 
            "何郎冰雪森相对，默转谈峰万壑雷。"
        ], 
        "title": "和何文缜礼部种竹一首", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "碧海昆崙接绛台，故应春至自花开。", 
            "丝毫不立元非静，梨枣潜生岂用栽。", 
            "种种初无心外法，绵绵时向定中回。", 
            "却来重展调元手，会见华胥遍九垓。"
        ], 
        "title": "某皇恐上启伏承太师均佚之暇修真养浩日与造物者游谨成拙句上尘钧览", 
        "type": "律诗", 
        "yun": "灰"
    }, 
    {
        "author": "程俱", 
        "era": "宋", 
        "subtype": "七言律诗", 
        "text": [
            "诗书礼乐旧将军，献纳论思两侍臣。", 
            "暂比挥金同宴衎，即看鸣玉侍严宸。", 
            "风流珠璧挥班著，名节冰霜耸缙绅。", 
            "好与兰陵传盛事，德星应复聚江滨。"
        ], 
        "title": "常州会三从官（胡、邹、陈）致语口号", 
        "type": "律诗", 
        "yun": "真"
    }, 
    {
        "author": "程垓", 
        "era": "宋", 
        "subtype": null, 
        "text": [
            "天女殷勤著意多。", 
            "散花犹记病维摩。", 
            "肯来丈室问云何。", 
            "腰佩摘来烦玉笋，鬓香分处想秋波。", 
            "不知真个有情么。"
        ], 
        "title": "浣溪沙 其一 病中有以阑花相供者，戏书", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "遥想当年出凤雏。", 
            "王□风有未全疏。", 
            "祗今朱绂为谁纡。", 
            "芳草池塘春梦后，粉香帘幕晓晴初。", 
            "一簪华发要人梳。"
        ], 
        "title": "浣溪沙 其二", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "翠葆扶疏傍药阑。", 
            "乱红飘洒满书单。", 
            "清明时节又看看。", 
            "小雨勒成春尾恨，东风偏作夜来寒。", 
            "琴心老尽不须弹。"
        ], 
        "title": "浣溪沙 其三", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "薄日移影午暑空。", 
            "一杯何事便潮红。", 
            "扇纨挥尽却疏慵。", 
            "早睡情怀冰枕外，夜来消息雨荷中。", 
            "不须留烛眩房栊。"
        ], 
        "title": "浣溪沙 其四", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "闲倚前荣小扇车。", 
            "晚妆无力亸云鸦。", 
            "凝情香落一庭花。", 
            "笑挽清风归玉枕，懒随缺月傍窗纱。", 
            "羞红两脸上娇霞。"
        ], 
        "title": "浣溪沙 其五", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "木落江空又一秋。", 
            "天寒几日不登楼。", 
            "红绡帐里橙犹在，青琐窗深菊未收。", 
            "新画阁，小书舟。", 
            "篆烟熏得晚香留。", 
            "只因贪伴开炉酒，恼得红儿一夜讴。"
        ], 
        "title": "鹧鸪天 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "泪湿芙蓉城上花。", 
            "片飞何事苦参差。", 
            "锁深不奈莺无语，巢稳争如燕有家。", 
            "情未老，鬓先华。", 
            "可怜各自淡生涯。", 
            "桃花不解知人意，犹自沾泥也学他。"
        ], 
        "title": "鹧鸪天 其二 寄少城", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小小红泥院宇，深深翠色屏帏。", 
            "簇定熏炉酥酒软，门外东风寒不知。", 
            "恰疑三月时。", 
            "钗影半欹绿子，歌声轻度红儿。", 
            "醉里不愁更漏断，更要梅花看几枝。", 
            "起来霜月低。"
        ], 
        "title": "破阵子", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "门外莺寒杨柳。", 
            "正减欢疏酒。", 
            "春阴早是做人愁，更何况、花飞后。", 
            "莫倚东风消瘦。", 
            "有酴醾入手。", 
            "尽偎香玉醉何妨，任花落、愁依旧。"
        ], 
        "title": "一落索 其一", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "斗转参横一夜霜。", 
            "玉律声中，又报新阳。", 
            "起来无绪赋行藏。", 
            "只喜人间，一线添长。", 
            "帘幕垂垂月半廊。", 
            "节物心情，都付椒觞。", 
            "年华渐晚鬓毛苍。", 
            "身外功名，休苦思量。"
        ], 
        "title": "一剪梅 冬至", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "小小腰身相称。", 
            "更著人心性。", 
            "一声歌起绣帘阴，都遏住、行云影。", 
            "闻道玉郎家近。", 
            "被春风勾引。", 
            "从今莫怪一东看，自压尽、人间韵。"
        ], 
        "title": "一落索 其二 歌者索词，名之一东", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "别时已有重来愿。", 
            "谁料情多天不管。", 
            "分明咫尺是青楼，抵死浓云遮得遍。", 
            "寄声只倚西飞雁。", 
            "雁落书回空是怨。", 
            "领愁归去有谁知，水又茫茫山又断。"
        ], 
        "title": "木兰花/玉楼春 二江得书作", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "兰帷夜色高，绣被春寒拥。", 
            "何事玉楼人，屡踏杨花梦。", 
            "分明相见陈，不道幽情重。", 
            "乞个好因缘，莫待来生种。"
        ], 
        "title": "生查子 春日闺情", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "花半湿。一霎晚云笼密。", 
            "天气未佳风又急。小庭愁独立。", 
            "酒病起来无力。懊恼篆烟锁碧。", 
            "一饷春情无处觅。小屏山数尺。"
        ], 
        "title": "谒金门 其四 病起", 
        "type": "词", 
        "yun": null
    }, 
    {
        "author": "程垓", 
        "era": "宋", 
        "subtype": null, 
        "text": [
            "爱春归，忧春去，为春忙。", 
            "旋点检、雨障云妨。", 
            "遮红护绿，翠帷罗幕任高张。", 
            "海棠明月杏花天，更惜浓芳。", 
            "唤莺吟，招蝶拍，迎柳舞，倩桃妆。", 
            "尽唤起、万籁笙簧。", 
            "一觞一咏，尽教陶写绣心肠。", 
            "笑他人世漫嬉游，拥翠偎香。"
        ], 
        "title": "上平西/金人捧露盘 其三 惜春", 
        "type": "词", 
        "yun": "阳"
    }, 
    {
        "author": "程垓", 
        "era": "宋", 
        "subtype": null, 
        "text": [
            "疏疏整整。", 
            "风急花无定。", 
            "红烛照筵寒欲凝。", 
            "时见筛帘玉影。", 
            "夜深明月笼纱。", 
            "醉归凉面香斜。", 
            "犹有惜梅心在，满庭误作吹花。"
        ], 
        "title": "清平乐 其三 咏雪", 
        "type": "词", 
        "yun": null
    }, 
    {
        "author": "程伯春", 
        "era": "宋", 
        "subtype": null, 
        "text": [
            "功名果何物，天欲付英豪。", 
            "请看襄汉，今日谁驾六灵鳌。", 
            "阅礼崇诗元帅，大纛高牙临塞，砥柱一洪涛。", 
            "百辟拱辰极，欢动赭黄袍。", 
            "策无遗，勋益著，德弥高。", 
            "定知阳报，谢庭兰玉付儿曹。", 
            "秀发如君独擅，浑似当年幼度，文武素兼韬。", 
            "岁岁长为寿，霞液荐蟠桃。"
        ], 
        "title": "水调歌头 寿边守", 
        "type": "词", 
        "yun": null
    }, 
    {
        "author": "程迈", 
        "era": "宋", 
        "subtype": "七言绝句", 
        "text": [
            "丙午峰前翠作堆，白云深处现楼台。", 
            "老僧法地有神力，能使凶徒念佛回。"
        ], 
        "title": "霭山院", 
        "type": "绝句", 
        "yun": "灰"
    }, 
    {
        "author": "程迈", 
        "era": "宋", 
        "subtype": "五言律诗", 
        "text": [
            "枢密中朝杰，常怀物外心。", 
            "碧山高杖履，黄发乐泉林。", 
            "菊酿上尊酒，风传太古琴。", 
            "乌衣佳子弟，玉树正森森。"
        ], 
        "title": "过东湖", 
        "type": "律诗", 
        "yun": "侵"
    }, 
    {
        "author": "程迈", 
        "era": "宋", 
        "subtype": "七言律诗", 
        "text": [
            "天河谁挽洗兵尘，远播皇威到海滨。", 
            "畏垒草封悲战月，乐郊农满际耕春。", 
            "七闽草木无腥气，诸将恩勤有赐珍。", 
            "穆穆清风堪作颂，犹沾湛露及微臣。"
        ], 
        "title": "止戈堂和诸公韵", 
        "type": "律诗", 
        "yun": "真"
    }, 
    {
        "author": "程迈", 
        "era": "宋", 
        "subtype": "七言律诗", 
        "text": [
            "谈经草檄鬓华生，初拥闽山传节行。", 
            "江入桐庐青欲断，溪从剑浦碧来迎。", 
            "茶虽户种租宜薄，盐不家煎价欲平。", 
            "要使祈招歌德意，君恩不为远人轻。"
        ], 
        "title": "送友福建转运判官（一作晁补之诗）", 
        "type": "律诗", 
        "yun": "庚"
    }, 
    {
        "author": "程过", 
        "era": "宋", 
        "subtype": null, 
        "text": [
            "试问愁来何处。门外山无重数。", 
            "芳草不知人。翠连云。", 
            "欲看不忍重看。心事只堪肠断。", 
            "肠断宿孤村。雨昏昏。"
        ], 
        "title": "昭君怨", 
        "type": "词", 
        "yun": null
    }, 
    {
        "author": "程过", 
        "era": "宋", 
        "subtype": null, 
        "text": [
            "春欲来时，长是与、江梅花约。", 
            "又还向、竹林疏处，一枝开却。", 
            "对酒渐惊身老大，看花应念人离索。", 
            "但十分、沉醉祝东君，长如昨。", 
            "芳草渡，孤舟泊。", 
            "山敛黛，天垂幕。", 
            "黯销魂、无奈暮云残角。", 
            "便好折来和雪戴，莫教酒醒随风落。", 
            "待殷勤、留此记相思，谁堪托。"
        ], 
        "title": "满江红 梅", 
        "type": "词", 
        "yun": null
    }, 
    {
        "author": "程祁", 
        "era": "宋", 
        "subtype": null, 
        "text": [
            "策策日乾禾，萧萧风晚木。", 
            "秋容全未老，岁事十分熟。", 
            "寺古断行迹，林幽聊税足。", 
            "遥闻击壤响，知是先年曲。"
        ], 
        "title": "再宿禅房院五首 其四", 
        "type": "古风", 
        "yun": null
    }, 
    {
        "author": "程师孟", 
        "era": "宋", 
        "subtype": null, 
        "text": [
            "苍烟巷陌青榕木。"
        ], 
        "title": "句 其一", 
        "type": "句", 
        "yun": "屋"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "七重楼向青霄动。"
        ], 
        "title": "句 其二", 
        "type": "句", 
        "yun": null
    }, 
    {
        "author": "程师孟", 
        "era": "宋", 
        "subtype": null, 
        "text": [
            "阶前玉水供千指，钵里金沂饭百年。"
        ], 
        "title": "句 其三", 
        "type": "句", 
        "yun": "先"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "芍药□难种。"
        ], 
        "title": "句 其四", 
        "type": "句", 
        "yun": null
    }, 
    {
        "author": "程师孟", 
        "era": "宋", 
        "subtype": null, 
        "text": [
            "城里人家半读书，学校未尝虚里巷。"
        ], 
        "title": "句 其五", 
        "type": "句", 
        "yun": "绛"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "为报寻芳沽酒客，年年到此且徘徊。"
        ], 
        "title": "句 其六", 
        "type": "句", 
        "yun": "灰"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "邻家不惜山中景，借与清泉作水帘。"
        ], 
        "title": "句 其八", 
        "type": "句", 
        "yun": "盐"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "故国楼台千佛寺，新城歌舞万人家。"
        ], 
        "title": "句 其九", 
        "type": "句", 
        "yun": "麻"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "高城落日龙吟角，远水浮烟蜃吐楼。"
        ], 
        "title": "句 其十", 
        "type": "句", 
        "yun": "尤"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "欧冶池塘晴潋滟，越王山寺晓玲珑。"
        ], 
        "title": "句 其十一", 
        "type": "句", 
        "yun": "东"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "天香世界荷花白，御果园林荔子丹。"
        ], 
        "title": "句 其十二", 
        "type": "句", 
        "yun": "寒"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "海上风流荔枝国，人间潇洒菊花天。"
        ], 
        "title": "句 其十三", 
        "type": "句", 
        "yun": "先"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "行吟渐出蕉花岭，归梦应先荔子楼。"
        ], 
        "title": "句 其十四", 
        "type": "句", 
        "yun": "尤"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "最爱荔枝初熟后，人间都在赤城间。"
        ], 
        "title": "句 其十五", 
        "type": "句", 
        "yun": null
    }, 
    {
        "author": "程师孟", 
        "era": "宋", 
        "subtype": null, 
        "text": [
            "谁家楼台梵王宫，桐蕊桑花次第红。"
        ], 
        "title": "句 其十六", 
        "type": "句", 
        "yun": "东"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "亭为新成号狮子，人曾旧隐作龙头。"
        ], 
        "title": "句 其十七", 
        "type": "句", 
        "yun": "尤"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "香焚薝卜岩云院，花发莎罗海山春。"
        ], 
        "title": "句 其十八", 
        "type": "句", 
        "yun": "真"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "山自昔来多积雪，寺从兴后有遗风。"
        ], 
        "title": "句 其十九", 
        "type": "句", 
        "yun": "东"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "江山自是长生境，城郭今为极乐坊。"
        ], 
        "title": "句 其二十", 
        "type": "句", 
        "yun": "阳"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "每日要忙须一到，夜深长是点灯来。"
        ], 
        "title": "句 其二十一", 
        "type": "句", 
        "yun": "灰"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "收得一般潇洒物，龟形人送鹤书来。"
        ], 
        "title": "句 其二十二", 
        "type": "句", 
        "yun": "灰"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "珊瑚花发客疑真。"
        ], 
        "title": "句 其二十三", 
        "type": "句", 
        "yun": "真"
    }, 
    {
        "author": "程安仁", 
        "era": "宋", 
        "subtype": null, 
        "text": [
            "阳春三月天气新，湖中丽人花照春。", 
            "满船罗绮载花酒，燕歌赵舞留行云。", 
            "五月湖中采莲女，笑隔荷花共人语。", 
            "靓妆玉面映波光，细袖轻裙受风举。", 
            "芙蓉秋晓传清香，西施初洗匀新妆。", 
            "中秋月魄两相照，玉壶皎洁无纤芒。", 
            "严冬凛凛霜雪天，银山玉树相钩连。", 
            "薄雪远草相掩映，似无似有虚无间。", 
            "百年人事有尽处，四时景物无穷年。"
        ], 
        "title": "西湖四景", 
        "type": "古风", 
        "yun": null
    }, 
    {
        "author": "程安仁", 
        "era": "宋", 
        "subtype": "七言绝句", 
        "text": [
            "湖漘枕带三百寺，二时钟鼓惊鱼龙。", 
            "祇应天下有此景，人间虽有难与同。"
        ], 
        "title": "同章少连游西湖作浩歌行", 
        "type": "绝句", 
        "yun": null
    }, 
    {
        "author": "程如", 
        "era": "宋", 
        "subtype": "五言排律", 
        "text": [
            "衡门时反关，一室甘却扫。", 
            "文墨脱纷总，书林恣论讨。", 
            "闯然未足意，清矣濯怀抱。", 
            "挥洒乌丝新，浸淫黄卷好。", 
            "后来应手摹，前辈休腹稿。", 
            "君意不期知，予心以为宝。"
        ], 
        "title": "答诚斋", 
        "type": "排律", 
        "yun": "皓"
    }, 
    {
        "author": "程俱", 
        "era": "宋", 
        "subtype": null, 
        "text": [
            "行藏固殊涂，臭味非一族。", 
            "或峨冠攫金，或被褐怀玉。", 
            "持身凛冰渊，或洞洞属属。", 
            "和光略畦町，或落落碌碌。", 
            "或来仪帝庭，或去隐王屋。", 
            "堆豗肉生髀，驰骛趼重足。", 
            "或委馀膏粱，或不厌杞菊。", 
            "或翚飞千柱，采错煖金绿。", 
            "或蜗盘四壁，分光待邻烛。", 
            "要之皆幻寄，眇矣太仓粟。", 
            "明冥默乘除，塞马更祸福。", 
            "陈公作茅斋，足以媚幽独。", 
            "苟全真易成，知足定不辱。", 
            "有门昼常关，何必在岩谷。", 
            "向来万金堂，奔走九州牧。", 
            "一朝巢自焚，始悔突不曲。", 
            "何如东郭舍，椽柱随把束。", 
            "翛然已忘世，肯叹硕人轴。", 
            "我今客吴门，饥卧谢仆仆。", 
            "年来寄蓬茨，慕此高让俗。", 
            "室中了无藏，鼠窃屡驱逐。", 
            "衰怀百念冷，对境无可欲。", 
            "穷通如四序，损益正三复。", 
            "衡门可栖迟，薄酒等醽醁。", 
            "吾闻老聃言，为腹不为目。"
        ], 
        "title": "陈君学正草堂成提点大夫梅十五丈有诗且蒙借示见邀同作谨次原韵因以叙怀", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "贤愚孰无营，急景信可惜。", 
            "如何阖庐城，乃有此闲客。", 
            "怀安岂初志，运甓有馀力。", 
            "相从无何乡，邂逅一日适。", 
            "虚窗得朝阳，寒凛作春色。", 
            "琴书罗棐几，一一净如拭。", 
            "画沙见奇踪，落屑非近识。", 
            "似追永和还，未觉正始隔。", 
            "峥嵘衡霍囿，莽苍云梦泽。", 
            "时华玄低卬，幽鸟共深寂。", 
            "谁驱此变幻，戏纳方丈域。", 
            "惭公倾春酿，浇我忧思积。", 
            "岂无车公语，顾匪伯仁匹。", 
            "长檠蜡华摧，起视霜月白。", 
            "酣歌美清夜，拥髻侍通德。", 
            "参差吐幽妍，凿落滟芳碧。", 
            "觥筹不留行，为问此何夕。", 
            "言归谢主人，五斗安可极。"
        ], 
        "title": "十月五日集季野家归作", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "酸寒北山尉，憔悴孔州守。", 
            "枯鱼同处陆，濡沬赖诗酒。", 
            "当时年尚壮，意气亦何有。", 
            "祇今双鬓华，十载一回首。", 
            "仕初君似遇，游倦吾已丑。", 
            "邂逅记昔游，空嗟汉南柳。"
        ], 
        "title": "戏示江协律汉", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "车行有险夷，初不入天守。", 
            "乘颠了无择，正自全于酒。", 
            "我身天地间，毫末寄九有。", 
            "正当带笭箵，章甫误加首。", 
            "久知田园乐，不信村野丑。", 
            "平生笑何人，戚戚柳州柳。"
        ], 
        "title": "再和一篇以答固穷之句", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "当年季将军，晚节河东守。", 
            "谁令一人誉，挥去坐使酒。", 
            "长卿起遐陬，落笔赋乌有。", 
            "要之乃雕篆，意不在黔首。", 
            "穷通付造物，世俗浪妍丑。", 
            "何必送五穷，呼奴结车柳。"
        ], 
        "title": "江再和戏答四篇 其一", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "长言屹秦城，古例开墨守。", 
            "三年不窥园，一吻莫饮酒。", 
            "斯人浪自苦，初不系无有。", 
            "何如从子微，亦复问贤首。", 
            "此身未能了，何暇念亿丑。", 
            "超然方丈间，观化肘生柳。"
        ], 
        "title": "江再和戏答四篇 其二", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "君家翠岩翁，三一久已守。", 
            "与沈爱欲泥，宁饮声闻酒。", 
            "当知华藏海，正在十二有。", 
            "他年涅槃门，燕路须北首。", 
            "胖然一心定，六贼如获丑。", 
            "感彼志冰霜，吾衰等蒲柳。"
        ], 
        "title": "江再和戏答四篇 其三", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "太平一春台，好在四夷守。", 
            "持盈何足道，饱德醉以酒。", 
            "君为乐歌词，嘉瑞无不有。", 
            "不知府中士，谁子号称首。", 
            "如君真妩媚，孰谓施嫱丑。", 
            "故应洗馀累，令君继温柳。"
        ], 
        "title": "江再和戏答四篇 其四", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "谈迁太史令，赵卫浙西守。", 
            "妙龄中青钱，大笔笑玄酒。", 
            "一麾分隼旟，七载去螭首。", 
            "行看贾生还，固异颜驷丑。", 
            "何许从宸游，金鞍系宫柳。"
        ], 
        "title": "季野见和次韵二首 其一", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "此身非匏瓜，圭窦可长守。", 
            "初为弦歌计，肯饮中山酒。", 
            "深虞委司败，政术空无有。", 
            "故将老衡茅，敢复叹华首。", 
            "公诗金错刀，刻画无盐丑。", 
            "应怜五穷韩，定作三黜柳。"
        ], 
        "title": "季野见和次韵二首 其二", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "平子愧明略，长卿真倦游。", 
            "笭箵傥可佩，瑶玉岂复舟。", 
            "旧闻西余老，猖狂白蘋洲。", 
            "毫端宝刹见，尘起大地收。", 
            "奋迅师子王，蚓蛙视蛟虬。", 
            "向来大涤翁，晚节万户侯。", 
            "襄阳一转语，富贵真云浮。", 
            "此道久已微，珷玞混琳球。", 
            "念昔过苕霅，寻溪亦经丘。", 
            "同游今安在，十载一瞬眸。", 
            "几欲挂长剑，刻舟笑延州。", 
            "焉知瓮中人，寂默无春秋。", 
            "香炉着古庙，一念万劫休。", 
            "安得五亩园，良苗接平畴。", 
            "脱身饥寒外，结友高胜流。", 
            "二边无馀习，六贼可尽刘。", 
            "谁能使危肠，一日一万周。", 
            "须公谢三旌，故事追羊求。", 
            "青鞋一幅巾，往来山之幽。", 
            "且复载明月，深潭戏垂钩。"
        ], 
        "title": "次韵叶内翰游西余山用袁奉议韵（甲辰）", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "卜居林塘静，禽鱼乐融融。", 
            "阳和一披拂，照烂黼绣工。", 
            "柔条罥繁枝，幽香来晚风。", 
            "谁谓武陵远，临清千树红。", 
            "俯仰村郭间，从容圣贤中。", 
            "暮见月圆缺，馀光入疏栊。", 
            "朝乘日车作，坐守四壁空。", 
            "遥想赵与江，屈身薄书丛。", 
            "正类鹳雀碧，未为覆盆烘。", 
            "禄隐寄簪笏，神游在方蓬。", 
            "时时望西山，把酒一笑同。", 
            "茗碗倾石鼎，山蔬出筠笼。", 
            "不妨问中圣，何暇赋恼公。", 
            "赵子五车腹，春秋富终童。", 
            "居然出其类，俨如黄发翁。", 
            "江子事超旷，町畦漫无封。", 
            "但见磊砢姿，温温若春浓。", 
            "人生迭相笑，伧父嘲吴侬。", 
            "鸱夷与井瓶，忧乐殊初终。", 
            "且当从所好，迂辔若为容。"
        ], 
        "title": "次韵江司兵寄示所和赵司录相从饮解嘲之句", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "午景入疏竹，堂阴筠粉香。", 
            "疏帘扑空翠，无风自微凉。", 
            "棋声破禅寂，日转幡影长。", 
            "霏烟触垂瓜，泛乳搜枯肠。", 
            "投局起寻胜，徘徊雨花堂。", 
            "巢莲见灵龟，信有千岁祥。", 
            "徐观乃跛鳖，圉圉循菰蒋。", 
            "笑罢得叹息，是非可兼忘。", 
            "却坐对谈麈，冰松想千章。", 
            "斯须二三子，矫若惊鸿翔。", 
            "府中有料理，不作功曹狂。"
        ], 
        "title": "空相僧舍书事（癸巳）", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "君不见谢公栖迟乐东土，起作司马征西府。", 
            "莫年谈笑有穰孙，鹤唳风声走强虏。", 
            "又不见子猷剡川高兴阑，肯随鹤书落人间。", 
            "不知骑曹底官职，朝来拄颊看西山。", 
            "平生清真翠岩老，泉石膏肓偶同调。", 
            "岁寒落落见孤松，不忍低眉宁枯槁。", 
            "年来无米继朝炊，闻说吴兴富鱼稻。", 
            "不妨来作古司兵，士卒投醪止凫藻。", 
            "美哉洋洋霅溪水，秋塘百里荷花绕。", 
            "当年钓徒放浪处，醉目悠然送归鸟。", 
            "斯人不死世不识，往往凌波弄瑶草。", 
            "君方参同佐龙虎，我欲治荒种梨枣。", 
            "会当月夜见庞眉，一笑超然凌八表。"
        ], 
        "title": "戏赠江仲嘉司兵", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "寥天月魄更旁哉，归墟两潮时去来。", 
            "乃知大块与人等，欠噫风动声为雷。", 
            "支川千亿具毛窍，四溟翕张玄牝开。", 
            "人间百刻乃一息，断岸飘鼓如轻埃。", 
            "二山横控江海际，挟以幽阙双嵬嵬。", 
            "伟哉吞吐王百谷，视彼浅狭真台陪。", 
            "倒流千里骇凡目，正自违性同棬杯。", 
            "相传昔者楚亡将，事成国霸遭雄猜。", 
            "英灵不没尚为尔，姓字往往欺啼孩。", 
            "锦乡功成老元帅，酒酣拔剑歌莫哀。", 
            "戏令强弩飞劲箭，大堤屹立藏风桅。", 
            "吴儿荒怪不足录，适与支诺资谈咍。", 
            "岂知六合有常理，水中出火能焚槐。", 
            "当年谢公正游乐，遗形物表如王骀。", 
            "微吟独啸向海道，几见银雪西山回。", 
            "读君新句写奇观，便似放目吴王台。", 
            "何当共此散烦郁，大瓠五石充瓶罍。", 
            "更因长风破巨浪，与君挂席寻蓬莱。"
        ], 
        "title": "次韵和江司兵浙江观潮", 
        "type": "古风", 
        "yun": "灰"
    }, 
    {
        "author": "程俱", 
        "era": "宋", 
        "subtype": null, 
        "text": [
            "纷华眩人剧朱碧，子独好书如好色。", 
            "王孙被服甚寒生，射策君门先破的。", 
            "荣州书窟三万卷，锦囊付此庞眉客。", 
            "南游句吴北大魏，亦复徒劳问刀笔。", 
            "不唯唇齿腐经史，正自云山锁胸臆。", 
            "老来息交思简事，为子忘劬废晨昔。", 
            "春风满帆送归舸，回首清游如昨日。", 
            "知君名骏定千里，不待朝庭访幽侧。", 
            "有书时寄雁南飞，顾我渔樵正争席。"
        ], 
        "title": "送赵子昼奉议归睢阳用熊倅韵", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "大江饮酒如浇灰，小江纵酒颠如雷。", 
            "扁舟相送不道远，百二十里云帆开。", 
            "云亭老人穷不死，故园茅屋荒苍苔。", 
            "阖庐城中一亩地，已辨瓮牖锄蒿莱。", 
            "吴兴上佐吾党士，十年纵赏西王台。", 
            "眉间黄色袨綵服，柁楼长啸春风回。", 
            "要须酩酊酬此别，不离万顷添金杯。", 
            "明朝相望即湖海，纵有美酒何为哉。"
        ], 
        "title": "同赵奉议离吴兴江仲嘉与其兄仲举送百馀里醉中戏作此句一首", 
        "type": "古风", 
        "yun": "灰"
    }, 
    {
        "author": "程俱", 
        "era": "宋", 
        "subtype": null, 
        "text": [
            "吾闻郦侯国，产菊千丈潭。", 
            "采华食其叶，垂根渍芳甘。", 
            "遂令郦川氓，难老如彭聃。", 
            "庭前有古井，秋霖发清涵。", 
            "慇勤东篱绿，覆此白玉奁。", 
            "时能嚼新蕊，汲月散馀酣。"
        ], 
        "title": "蜗庐有隙地三两席稍种树竹已有可观戏作七篇 其一 菊", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "种玉未渠久，疏篁长儿孙。", 
            "胜会不在多，何须辟疆园。", 
            "我观榛芜地，尘思纡且烦。", 
            "萧森对此君，清凉彻心源。", 
            "草木初无情，妄作净秽观。", 
            "乃知识种子，正是生死根。"
        ], 
        "title": "蜗庐有隙地三两席稍种树竹已有可观戏作七篇 其二 竹", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "微华若么凤，倒挂茂蔚中。", 
            "鸣鸟不可见，幽怀寄芳丛。", 
            "初移几寸苞，稍展两翅红。", 
            "能使寂寞滨，馀妍映蒿蓬。"
        ], 
        "title": "蜗庐有隙地三两席稍种树竹已有可观戏作七篇 其三 凤仙", 
        "type": "古风", 
        "yun": "东"
    }, 
    {
        "author": "程俱", 
        "era": "宋", 
        "subtype": null, 
        "text": [
            "峨冠百草头，意象出其类。", 
            "望之似木鸡，正自五官废。", 
            "宁须断其尾，无乃假予臂。", 
            "可复近幽窗，谈玄有深诣。"
        ], 
        "title": "蜗庐有隙地三两席稍种树竹已有可观戏作七篇 其四 鸡冠", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "嘉生苦不荣，凡草忽猥大。", 
            "君看庭中苋，易长剧稂稗。", 
            "初无封植意，不见虫鸟害。", 
            "穰穰筠菊间，红紫不可杀。", 
            "微功尚足收，染我盘中菜。"
        ], 
        "title": "蜗庐有隙地三两席稍种树竹已有可观戏作七篇 其五 红苋", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "芭蕉中无坚，譬彼泡梦幻。", 
            "了然观我身，生死知一贯。", 
            "学书端未暇，覆鹿真自乱。", 
            "一雨过空庭，秋声入深宴。"
        ], 
        "title": "蜗庐有隙地三两席稍种树竹已有可观戏作七篇 其六 芭焦", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "水青虽楚楚，不复中栋梁。", 
            "黄封入雕槛，亦足被宠光。", 
            "朝离粪壤区，暮上君子堂。", 
            "胡为伴幽独，堕此一亩荒。"
        ], 
        "title": "蜗庐有隙地三两席稍种树竹已有可观戏作七篇 其七 水青", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "黄公游不成，白发奉朝请。", 
            "东归乐闲燕，有味如隽永。", 
            "双凫倦朝飞，独鹤方夜警。", 
            "知余亦衰穷，系马无复骋。", 
            "贻诗重琼玖，未展意先领。", 
            "劳生厌尘雾，对此得暂屏。", 
            "终当遣长须，亦复钓缩颈。", 
            "相过举清觞，野水吹万顷。", 
            "君当倾锦囊，我亦倩毛颖。", 
            "时寻招提胜，莲社比宗炳。", 
            "如何迫寒饿，去棹聊一整。", 
            "兴尽即言归，江湖足佳景。"
        ], 
        "title": "黄嘉父朝请公彦示诗以不数面为言且索近著次韵谢答一首", 
        "type": "古风", 
        "yun": "梗"
    }, 
    {
        "author": "程俱", 
        "era": "宋", 
        "subtype": null, 
        "text": [
            "君家执戟郎，寂寞坠天禄。", 
            "萧然刘董外，那用相窘束。", 
            "居无甔石储，但有书满屋。", 
            "君今老衡茅，出处异兰菊。", 
            "静中独观妙，四达开惠目。", 
            "中园郁黄华，庭下森翠竹。", 
            "饥来索盘餐，小极须睡足。", 
            "时当叩君门，为问梅子熟。"
        ], 
        "title": "和杨彝甫静妙轩", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "堂前清飔发，树外赤日西。", 
            "坐令天壤间，气候忽不齐。", 
            "解带席嘉荫，长哦壁间题。", 
            "故应有神护，尘土不得迷。", 
            "前年款公门，鷤䳏亦已啼。", 
            "今年复羁旅，庭莎欲鸣鸡。", 
            "西游有底急，触热忘卑栖。", 
            "似为饥所驱，不计辙与蹄。", 
            "绨袍意弥厚，盘餐洗羹藜。", 
            "磊块久不浇，醇醪代朝齑。", 
            "襄阳之新句，夜直难相携。"
        ], 
        "title": "过毛达可友给事览壁间旧诗次韵二首 其一", 
        "type": "古风", 
        "yun": "齐"
    }, 
    {
        "author": "程俱", 
        "era": "宋", 
        "subtype": null, 
        "text": [
            "黄华非不佳，寒澹每见少。", 
            "萧萧亦无言，怀抱不自晓。", 
            "深嫌小桃夭，欲伴霜松矫。", 
            "窥丛慰寂寞，时有南飞鸟。", 
            "主人真赏奇，灌植勤便了。", 
            "徘徊傍东篱，高兴在尘表。", 
            "坐有白头生，临风百忧绕。"
        ], 
        "title": "过毛达可友给事览壁间旧诗次韵二首 其二", 
        "type": "古风", 
        "yun": "筱"
    }, 
    {
        "author": "程俱", 
        "era": "宋", 
        "subtype": null, 
        "text": [
            "阿瞒长驱压吴垒，饮马长江投马箠。", 
            "英雄祗数大耳儿，彷佛芒碣赤龙子。", 
            "幄中况有南阳客，布衣躬耕无甔石。", 
            "当时鼎足计未成，聊此一奇空赤壁。", 
            "人随流水去不还，卧羊顽石留空山。", 
            "如今留石亦煨烬，山与长江相向闲。"
        ], 
        "title": "北固怀古", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "龙伯不解事，投竿牵大鳌。", 
            "逆流直上三万里，怒捲渤澥秋风潮。", 
            "适当长江入海处，屃赑掷此双岧峣。", 
            "一山正临声利窟，来樯去橹纷𦪈艚。", 
            "一山独与世疏阔，突据幽险盘云涛。", 
            "飞仙播荡去不返，止有一翁身姓焦。", 
            "至今金玉作山骨，草木坚劲无夭条。", 
            "尔来寂寞几千岁，稍见游子来山椒。", 
            "吁嗟一与人境接，世故扰扰如牛毛。", 
            "安得夸娥还着鳌背上，因之置我三山高。"
        ], 
        "title": "焦山", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "琅玕一纸传青桐，西湖默存清梦中。", 
            "遥知湖上发新倡，凡马一洗烟云空。", 
            "翰林文章旧惊世，聊试三辅分符铜。", 
            "玉槃无声转清夜，水天交贯冰朣胧。", 
            "况闻许下足名士，啸咏鼓舞冯夷宫。", 
            "担簦独欠此狂客，憔悴企踵临西风。", 
            "朝来珠璧入怀袖，坐想星宿罗心胸。", 
            "自怜华发乌帽底，俯仰正惭张长公。", 
            "何当从公万物表，妙契不待将无同。", 
            "展书三复更太息，但见缺月穿疏栊。"
        ], 
        "title": "和叶翰林湖上夜归古句", 
        "type": "古风", 
        "yun": null
    }, 
    {
        "author": "程壮", 
        "era": "宋", 
        "subtype": "七言律诗", 
        "text": [
            "殿中簪笔英风凛，直比朱弦清玉壶。", 
            "谏奏百篇多蹇谔，精忠一力撼乾枢。", 
            "笑哦老凤池边句，要取骊龙颔下珠。", 
            "扣阙举幡心未副，芳名赢得满江湖。"
        ], 
        "title": "送徐殿院去国", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "读书瞪视眼花乱，力穑作劳足茧休。", 
            "尊俎风流容鸭脚，语言滋味许鸿头。", 
            "芦根系艇谁敲火，木末开扉独揽秋。", 
            "壮日貂裘无恙不，浩歌聊为解牢愁。"
        ], 
        "title": "揽秋", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "锦堂得此添春色，金屋从他著丽人。", 
            "老佛见之怜且笑，少年休以妄为真。", 
            "梵天宝相宜方驾，海岛金沙合效颦。", 
            "可是好花多刺手，汉滨游女礼防身。"
        ], 
        "title": "咏佛见笑（一名锦堂春）", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "曾向江湖久钓游，极怜红蓼满汀洲。", 
            "清秋欲近先开眼，小雨才鸣急点头。", 
            "翡翠忽来机事动，蜻蜓不定晚风遒。", 
            "拒霜未放菡萏谢，点缀中间一段愁。"
        ], 
        "title": "蓼花", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "乘桴欲看日生东，借子门前一席风。", 
            "白石凿馀云补穴，青峰开处月浮宫。", 
            "持螯斫鲙万事足，踞壳食蜊千劫空。", 
            "剩欲作诗招酒社，恐君户小趣难同。"
        ], 
        "title": "约平叔高秋泛海", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "中有黄金白玉姝，莫欺红粒缀茱萸。", 
            "晓风吹面成冰脑，夜雪流脂结玉酥。", 
            "冻蕊未期春鸟啄，寒香不上暖蜂须。", 
            "一生欲压孤山句，囊锦空垂气浪粗。"
        ], 
        "title": "冬至前一日小史自溪上献梅四枝寘之书案奇奇怪怪为赋长句志喜也", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "溪山潇洒最宜秋，缓步何须百尺楼。", 
            "乱后见花如故旧，老来得酒更风流。", 
            "幽荪暗折谁知处，好鸟一啼人举头。", 
            "欲对黄花开口笑，茫然消息也堪愁。"
        ], 
        "title": "木芙蓉", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "抄书满架笔无尘，自是餐霞洞里人。", 
            "性癖贪吟如好色，话终更仆尚留宾。", 
            "爱花更缩栽蔬地，开径还通指竹邻。", 
            "不是不贫贫得雅，如今金坞总输贫。"
        ], 
        "title": "赠敏求", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "掷果久怜潘岳好，投梭不放幼舆痴。", 
            "彩云似扇羞郎面，新月如弓学妇眉。", 
            "喜鹊成桥终有别，阳乌出海且教迟。", 
            "如何自古占天者，不说经躔有动移。"
        ], 
        "title": "戏赠牛女", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "习习东风白苧裘，馀寒未尽滞清愁。", 
            "柳疑楚舞腰偏细，莺学吴音舌更柔。", 
            "好景良辰千古在，骚人墨客几时休。", 
            "一年佳致惟春莫，可惜花飞人白头。"
        ], 
        "title": "三月二十三日效乐天体", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "春风元逐土牛来，欲去金钱买不回。", 
            "莫道莺花抛白发，且将蚕豆伴青梅。", 
            "落花流水辞梁苑，芳草斜阳上楚台。", 
            "孝子不嫌闲寂坐，绿阴如屋两三杯。"
        ], 
        "title": "小酌送春", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "从教凿石置官场，不怕沧溟地脉伤。", 
            "薜荔斸开山鬼泣，莓苔迸出水精凉。", 
            "东周以后一春梦，西晋于今几夕阳。", 
            "自有青天开豁处，高秋买棹泛苍茫。"
        ], 
        "title": "次韵答孙平叔感春之作 其一", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "五陵三辅少年场，往事欢娱总不伤。", 
            "阅世莺花见兴废，随时蜂蝶有炎凉。", 
            "原尝馆寂生春草，田窦门荒掩夕阳。", 
            "汉殿唐宫亦如此，由来天道本茫茫。"
        ], 
        "title": "次韵答孙平叔感春之作 其二", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "江湖处处寻春去，每到芳时醉不归。", 
            "帘幕生香花欲语，池塘细雨燕交飞。", 
            "閒思此事真难得，或恐他生愿不违。", 
            "欲作三门终老计，买山囊罄值年饥。"
        ], 
        "title": "次韵答孙平叔感春之作 其三", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "象简银冠觐冕旒，一清沆瀣九天秋。", 
            "西湖处士梅花屋，太乙真人莲叶舟。", 
            "闻道辽东来白鹤，不知函谷度青牛。", 
            "人间天上无拘束，且驾长螭赋远游。"
        ], 
        "title": "寄王真人", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "晴暖不妨临石濑，清寒多是傍柴关。", 
            "香须蜂咬应知苦，斜影僧眠得占闲。", 
            "数点稀星枝上下，一痕残雪树中间。", 
            "入冬冷落愁眉结，见尔鲜明故展颜。"
        ], 
        "title": "梅花二首遗正仲少见折赠之意（实存一首）", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "清明已自断百果，樱豆从头次第尝。", 
            "青山四面欲春晚，白发千丈照溪长。", 
            "偶然坐石云离次，久不窥园竹乱行。", 
            "甔石屡空惟食粥，平皋闻道麦须黄。"
        ], 
        "title": "三月十七日食樱桃蚕豆知麦熟日至矣示家人为我进一杯也", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "似山惠我笋丝笔，乃是长须公子毫。", 
            "竹简固应同祓涤，琅函宁肯近腥臊。", 
            "若非月里霜㕙颖，恐是仙家云鹿毛。", 
            "润笔定须三百束，为君滴露注庄骚。"
        ], 
        "title": "郭似山道士寄惠竹笔两束启缄乃羊毫也作诗戏之", 
        "type": "律诗", 
        "yun": "豪"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "小蕊清香真有韵，柔条纤叶不胜春。", 
            "承平时节移新主，离乱风尘见故人。", 
            "泪重阑干添婀娜，香残笃耨驻絪缊。", 
            "旧恩深浅君自会，莫问谁家时与亲。"
        ], 
        "title": "赋素馨花", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "璘娥琢月剪冰花，著叶团团更不斜。", 
            "只把青葱争玉树，不将夭冶斗金沙。", 
            "吹香自满骚人国，成实还宜野叟家。", 
            "老我真成被花恼，尊前坐叹复行嗟。"
        ], 
        "title": "赋橘花次正仲韵", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "弄日微阴驾笋舆，柴桑五子共携扶。", 
            "云门钟鼓先朝赐，丞相门庭近日殊。", 
            "绿树两行溪贯串，青峦百摺路萦纡。", 
            "惟馀守冢鹰窠在，采捕令严无牧刍。"
        ], 
        "title": "游潘墺魏都冶墓庵", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "熠熠孤光阖复开，黄金一点亦微哉。", 
            "凌风欲作炎云助，入屋翻疑夜雨来。", 
            "本为微明生腐草，谁知残照落莓苔。", 
            "暗飞只合藏形影，罗扇收来却是灾。"
        ], 
        "title": "萤", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "又见王师下海夷，书生笔砚自非宜。", 
            "风尘宇内成百战，花坞山中自四时。", 
            "故旧凋零今已矣，江山寂寞子何之。", 
            "篮舆载雨匆匆去，一饭无因话别离。"
        ], 
        "title": "正仲过我一宿蓐食而行叙怀追饯之", 
        "type": "律诗", 
        "yun": "支"
    }, 
    {
        "author": "程师孟", 
        "era": "宋", 
        "subtype": null, 
        "text": [
            "折柳赠君君且住。"
        ], 
        "title": "渔家傲", 
        "type": "词", 
        "yun": "遇"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "朝来喜气溢层霄，侧听封人共祝尧。", 
            "密雪正应歌九扈，疾雷先已破三苗。"
        ], 
        "title": "和翁秘监彦深喜绝句四首 其一", 
        "type": "绝句", 
        "yun": "萧"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "即看新绿归千亩，还见陈红积九年。", 
            "便觉雨旸如有意，不须花草苦争妍。"
        ], 
        "title": "和翁秘监彦深喜绝句四首 其二", 
        "type": "绝句", 
        "yun": "先"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "九重诚意格天关，一夜风回万寿山。", 
            "银阙琼台迷远近，直疑群玉接萧闲。"
        ], 
        "title": "和翁秘监彦深喜绝句四首 其三", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "风铃相语纸窗鸣，拭缩饥鸦冻下惊。", 
            "却忆剡木高兴尽，雪消江草唤悲生。"
        ], 
        "title": "和翁秘监彦深喜绝句四首 其四", 
        "type": "绝句", 
        "yun": "庚"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "杜陵高厦何可见，原生贫居良已多。", 
            "卖刀植杖苦不早，会牵孙犊系交柯。"
        ], 
        "title": "秋深向寒数日泥补墙垣入此室处用东窗即事韵作 其一", 
        "type": "绝句", 
        "yun": "歌"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "山中高隐不易得，今古荒途空九招。", 
            "何异清湖长菱葑，翳眼苍云谁复撩。"
        ], 
        "title": "秋深向寒数日泥补墙垣入此室处用东窗即事韵作 其二", 
        "type": "绝句", 
        "yun": "萧"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "西风朝来脱一叶，萧萧已似湘湖间。", 
            "突成深墨髀生肉，昼尔于茅安得闲。"
        ], 
        "title": "秋深向寒数日泥补墙垣入此室处用东窗即事韵作 其三", 
        "type": "绝句", 
        "yun": "删"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "莎鸡知时已入户，庭草多情犹映阶。", 
            "何妨拥褐坐阅世，著书不用如齐谐。"
        ], 
        "title": "秋深向寒数日泥补墙垣入此室处用东窗即事韵作 其四", 
        "type": "绝句", 
        "yun": "佳"
    }, 
    {
        "author": "程俱", 
        "era": "宋", 
        "subtype": "七言绝句", 
        "text": [
            "大块浮空转两轮，越南燕北共毫尘。", 
            "齐州古莽应相笑，梦觉何人定识真。"
        ], 
        "title": "题阎立本画", 
        "type": "绝句", 
        "yun": "真"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "台门新漏一声闻，从此朝昏百刻分。", 
            "他日郡人思太守，也须谈及叶参军。"
        ], 
        "title": "科漏新成 其一", 
        "type": "绝句", 
        "yun": "文"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "风雨虽昏漏不移，百年应未失毫釐。", 
            "须知万户千门里，正得人间吉凶时。"
        ], 
        "title": "科漏新成 其二", 
        "type": "绝句", 
        "yun": "支"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "行处松萝深似幄，望中城郭细如棋。", 
            "清泉可惜藏岩下，不作先生洗药池。"
        ], 
        "title": "升山祠堂", 
        "type": "绝句", 
        "yun": "支"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "石磴高轩榜静游，度年红叶少惊秋。", 
            "使君会得山僧意，不放笙歌到上头。"
        ], 
        "title": "静游亭", 
        "type": "绝句", 
        "yun": "尤"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "三楼相望枕城隅，临去重栽木万株。", 
            "试问国人行往处，不知还忆使君无。"
        ], 
        "title": "植槦", 
        "type": "绝句", 
        "yun": "虞"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "门对云山画不如，师今一念六年居。", 
            "迩来寺好尤潇洒，张继留题内翰书。"
        ], 
        "title": "枫桥寺", 
        "type": "绝句", 
        "yun": "鱼"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "今日平安出岭时，瘴氛犹觉润征衣。", 
            "一条路入江南去，万里人从海上归。"
        ], 
        "title": "南安军", 
        "type": "绝句", 
        "yun": "微"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "千门日照珍珠市，万瓦烟生碧玉城。", 
            "山海是为中国藏，梯航尤见外夷情。"
        ], 
        "title": "题共乐亭", 
        "type": "绝句", 
        "yun": "庚"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "曾看华清旧浴池，此泉何日落天涯。", 
            "徘徊却想开元事，不见莲花见荔枝。"
        ], 
        "title": "汤泉 其一", 
        "type": "绝句", 
        "yun": "支"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "山半炎泉涌不停，阴阳为炭自熏蒸。", 
            "天公不许杨妃见，留待年年浴众僧。"
        ], 
        "title": "汤泉 其二", 
        "type": "绝句", 
        "yun": "蒸"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "江山千古仙人地，城郭三春刺史天。", 
            "文士莫如今日盛，方袍更比别州偏。"
        ], 
        "title": "越山亭", 
        "type": "绝句", 
        "yun": "先"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "水浮蓬岛通宾馆，日出扶桑照戟门。", 
            "一等翠林无别水，四边惟有荔枝园。"
        ], 
        "title": "荔枝 其一", 
        "type": "绝句", 
        "yun": "元"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "重门画戟公堂峻，万瓦清烟使宅雄。", 
            "草服劝耕菖叶绿，罗裙送酒荔枝红。"
        ], 
        "title": "荔枝 其二", 
        "type": "绝句", 
        "yun": "东"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "永日清阴喜独来，野僧题石作吟台。", 
            "无诗可比颜光禄，每忆登临却自回。"
        ], 
        "title": "游玉尺山寺", 
        "type": "绝句", 
        "yun": "灰"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "双塔和云宿翠屏，梦魂千里到禅扃。", 
            "还教画手添新意，一簇林猿伴二星。"
        ], 
        "title": "与伯常会宿宿猿洞", 
        "type": "绝句", 
        "yun": "青"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "更深应是枕双攲，思得皋夔事业齐。", 
            "终为清时难退隐，出山甘被百禽啼。"
        ], 
        "title": "宿猿洞和张徽韵", 
        "type": "绝句", 
        "yun": "齐"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "永感无心恋搢绅，十年不起卧龙身。", 
            "一朝黄纸除书下，八郡衣冠尽望尘。"
        ], 
        "title": "又会宿猿洞", 
        "type": "绝句", 
        "yun": "真"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "洞口车轮欲去时，江山风物动光辉。", 
            "不须猿鹤相惊怨，自是君王未放归。"
        ], 
        "title": "宿猿洞饯仲谟", 
        "type": "绝句", 
        "yun": "微"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "高门馀庆本光山，不幸流离五代间。", 
            "今日太平家可乐，郎君富贵锦衣还。"
        ], 
        "title": "书仲谟先人功德院", 
        "type": "绝句", 
        "yun": "删"
    }, 
    {
        "author": "程师孟", 
        "era": "宋", 
        "subtype": "七言绝句", 
        "text": [
            "万仞峰前一水傍，晨光翠色助清凉。", 
            "谁知片石多情甚，曾送渊明入醉乡。"
        ], 
        "title": "醉石", 
        "type": "绝句", 
        "yun": "阳"
    }, 
    {
        "author": "程师孟", 
        "era": "宋", 
        "subtype": "五言律诗", 
        "text": [
            "晚泊桥边寺，迎风坐一轩。", 
            "好山平隔岸，流水漫过门。", 
            "朱舫朝天路，青林近郭村。", 
            "主人头似雪，怪我到多番。"
        ], 
        "title": "游枫桥偶成", 
        "type": "律诗", 
        "yun": "元"
    }, 
    {
        "author": "程师孟", 
        "era": "宋", 
        "subtype": "五言律诗", 
        "text": [
            "路口百馀松，南唐古梵宫。", 
            "溪边石不断，钵里饭无穷。", 
            "山态时时别，泉声处处同。", 
            "元宗遗手墨，犹足耀门风。"
        ], 
        "title": "宝严院", 
        "type": "律诗", 
        "yun": "东"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "城中无事喜寻山，千里提封并海宽。", 
            "宾客相从筵既冷，士民同出食犹寒。", 
            "芳园病叶堆何限，古院闲花落几般。", 
            "谁道异乡多感慨，登临迟却十年官。"
        ], 
        "title": "寒食游九仙乌石二山", 
        "type": "律诗", 
        "yun": "寒"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "百尺谯门戍万兵，黄昏初动画龙声。", 
            "铜钲犹是闽王点，银秤才悬汉守更。", 
            "四面僧誇金作界，半年人看玉为城。", 
            "官程稍近千馀里，不到侬家向此行。"
        ], 
        "title": "晚登威武军鼓角楼", 
        "type": "律诗", 
        "yun": "庚"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "闻说林泉便访寻，平田一径上孤岑。", 
            "榕阴落处宜千客，荔子生时直万金。", 
            "尽放迟回官舍近，不妨闲坐石门深。", 
            "四边稻熟征租了，稍惬农家出郭心。"
        ], 
        "title": "卧龙山", 
        "type": "律诗", 
        "yun": "侵"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "出城林径起苍烟，白马遗踪俗尚传。", 
            "第一僧居兰若处，几番身醉荔枝前。", 
            "百年骚客来题寺，三月游人作乐天。", 
            "更爱堂头迎太守，路旁先坠碧云编。"
        ], 
        "title": "上巳游东禅", 
        "type": "律诗", 
        "yun": "先"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "三山缥缈蔼蓬瀛，一望青天十里平。", 
            "千骑临流搴翠幄，万人拥道出重城。", 
            "参差螮蝀横波澜，飞跃鲸鲵斗楫轻。", 
            "且醉樽前金潋滟，笙歌归道月华明。"
        ], 
        "title": "端午出游", 
        "type": "律诗", 
        "yun": "庚"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "小航时过越溪头，当日吴宫事可求。", 
            "西子冶容来作饵，伍员忠愤反为雠。", 
            "虽无别馆虹蜺带，但有荒台麋鹿游。", 
            "高望太湖千万顷，夕阳依旧水东流。"
        ], 
        "title": "入涌泉道中 其一", 
        "type": "律诗", 
        "yun": "尤"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "穷冬未见六花飘，春意微微动柳梢。", 
            "千丈龙形蟠暮岭，一条虹影落溪桥。", 
            "阊门飞跨何清泚，茂苑繁雄未寂寥。", 
            "切幸早归频出郭，西山隐客不须招。"
        ], 
        "title": "入涌泉道中 其二", 
        "type": "律诗", 
        "yun": null
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "因省先茔到故都，不妨閒步问耕夫。", 
            "水云苍莽遥连洞，田野低洼稍近湖。", 
            "秋熟几家收橘柚，日生众口藉菰蒲。", 
            "今朝偶得西华稻，僧饭年年出玉腴。"
        ], 
        "title": "入涌泉道中 其三", 
        "type": "律诗", 
        "yun": "虞"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "道出横塘跨石梁，塘南塘北稻花香。", 
            "风吹舴艋轻如驶，日照浮图峻若翔。", 
            "远岸渔樵三两两，近村鹅鸭一行行。", 
            "回头却指城南路，云屋朱楼气郁苍。"
        ], 
        "title": "入涌泉道中 其四", 
        "type": "律诗", 
        "yun": "阳"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "寒林已见早梅芳，尽日临流野兴长。", 
            "门外牛羊人自得，篱边鸡犬盗谁防。", 
            "三江夜色沧浪白，千里秋香𥝧稏黄。", 
            "借问船中何所有，橙齑鲈鲙酒先尝。"
        ], 
        "title": "入涌泉道中 其五", 
        "type": "律诗", 
        "yun": "阳"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "舟行如叶泛长川，解水吴儿力可全。", 
            "风急辄先千浪破，岸攲能把一䉡牵。", 
            "湖沈日影山头画，云漏天光雨足悬。", 
            "试向中流东北望，城南宝塔在门前。"
        ], 
        "title": "入涌泉道中 其六", 
        "type": "律诗", 
        "yun": "先"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "告老清朝分自安，从今荣悴不相关。", 
            "有愁方见田家乐，无事才知钓叟閒。", 
            "世故要看终始后，人生未免是非间。", 
            "妇坟更在公茔侧，一舸夷犹遂往还。"
        ], 
        "title": "入涌泉道中 其七", 
        "type": "律诗", 
        "yun": "删"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "谁何不欲蚤忘机，今已高年古亦稀。", 
            "翠柳阴中黄鸟过，青山影里白鸥飞。", 
            "新春已到无高下，故里重过有是非。", 
            "人意不如毛羽意，声声犹道不如归。"
        ], 
        "title": "入涌泉道中 其八", 
        "type": "律诗", 
        "yun": "微"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "前日闽都旧长官，穷冬从此据征鞍。", 
            "牛头寺里千峰月，水口村边万石滩。", 
            "竹叶尽来堂少暖，荔枝无处地多寒。", 
            "明朝出境重回首，已约三山马上看。"
        ], 
        "title": "牛头寺", 
        "type": "律诗", 
        "yun": "寒"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "夜半春归晓始惊，郁然佳气入山亭。", 
            "千门喜庆逢元日，一座光华见使星。", 
            "难得同时传寿斝，合将新句勒诗屏。", 
            "渔郎莫向游人道，洞口而今尽不扃。"
        ], 
        "title": "越二年正旦又会宿猿洞", 
        "type": "律诗", 
        "yun": "青"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "少年为学已名家，才折丹枝病可嗟。", 
            "节带冰霜凌万竹，文含风露丽于花。", 
            "也怜美玉犹存璞，人恨良金未出沙。", 
            "赖有隐居如谷口，直将高意抗青霞。"
        ], 
        "title": "次韵元厚之少保留题朱伯原秘校园亭 其一", 
        "type": "律诗", 
        "yun": "麻"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "君家幽寂似山家，闻者其谁不见嗟。", 
            "闭户几多闲日月，扫园有限旧烟花。", 
            "书窗燕坐琴横石，吟径徐行杖卓沙。", 
            "壁有谢公题好句，国人方此识馀霞。"
        ], 
        "title": "次韵元厚之少保留题朱伯原秘校园亭 其二", 
        "type": "律诗", 
        "yun": "麻"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "碧瓦春城十万家，可怜夫子独堪嗟。", 
            "园林犹有前朝木，冠盖难寻故主花。", 
            "亭瞰夕阳邻古刹，池通野水见晴沙。", 
            "天然操尚无尘滓，合住蓬莱弄綵霞。"
        ], 
        "title": "次韵元厚之少保留题朱伯原秘校园亭 其三", 
        "type": "律诗", 
        "yun": "麻"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "移官远过耒阳西，好景重重合尽题。", 
            "永水自然胜赣水，浯溪应不让濂溪。", 
            "沙头候吏瞻旗脚，境上乡人待马蹄。", 
            "会是忠贤流落处，至今兰芷尚萋萋。"
        ], 
        "title": "送虔州通判周茂叔对移永州", 
        "type": "律诗", 
        "yun": "齐"
    }, 
    {
        "author": "程师孟", 
        "era": "宋", 
        "subtype": "七言律诗", 
        "text": [
            "半天钟鼓宴峥嵘，早晚阴晴景旋生。", 
            "湖暖水香春载酒，月寒云白夜闻笙。", 
            "金鳌破海头争出，玉鹭排烟阵自横。", 
            "我是蓬莱东道主，倚栏长占日初明。"
        ], 
        "title": "秦少游题郡中蓬莱阁次其韵", 
        "type": "律诗", 
        "yun": "庚"
    }, 
    {
        "author": "程祁", 
        "era": "宋", 
        "subtype": "七言绝句", 
        "text": [
            "九老当年乐有馀，于今五老更欢娱。", 
            "乔松百尺倚天外，也许蒿莱入画图。"
        ], 
        "title": "宴集", 
        "type": "绝句", 
        "yun": "虞"
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "山庵极回互，禅房深晦藏。", 
            "红尘来不到，虚室自生凉。", 
            "好鸟时孤啭，幽兰静亦香。", 
            "征车又晓去，终恨世缘长。"
        ], 
        "title": "宿禅房院", 
        "type": "律诗", 
        "yun": "阳"
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "作意寻兰若，重来是有缘。", 
            "眼前真是喜，境熟故依然。", 
            "归迹休论静，收心莫话禅。", 
            "廊虚剩看月，照影枕书眠。"
        ], 
        "title": "再宿禅房院五首 其一", 
        "type": "律诗", 
        "yun": "先"
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "暂屏喧嚣想，来寻断续香。", 
            "微风吹客袂，孤月照禅房。", 
            "静起劳生念，闲谙养性方。", 
            "攲眠不成梦，夜久转清凉。"
        ], 
        "title": "再宿禅房院五首 其二", 
        "type": "律诗", 
        "yun": "阳"
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "春兰与秋菊，各是一时花。", 
            "芳馥聊应尔，淹留定自佳。", 
            "客尘随处有，归梦计程赊。", 
            "采采眼前物，令人惜岁华。"
        ], 
        "title": "再宿禅房院五首 其三", 
        "type": "律诗", 
        "yun": null
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "献计忧不售，逃形惟愿深。", 
            "老来销外念，闲处惬幽寻。", 
            "晚草媚迟景，残蝉噪暝林。", 
            "欲将诗遣兴，谁解此时心。"
        ], 
        "title": "再宿禅房院五首 其五", 
        "type": "律诗", 
        "yun": "侵"
    }, 
    {
        "author": "程祁", 
        "era": "宋", 
        "subtype": "五言律诗", 
        "text": [
            "昔读先生传，埋铭属鄙文。", 
            "里门经岁别，人事一朝分。", 
            "宿诺成虚语，遗言忍重闻。", 
            "伤心吟楚些，知我不欺君。"
        ], 
        "title": "挽三灵山人", 
        "type": "律诗", 
        "yun": "文"
    }, 
    {
        "author": "程先", 
        "era": "宋", 
        "subtype": null, 
        "text": [
            "雨洗红尘，云迷翠麓，小车难去。", 
            "凄凉感慨，未有今年春暮。", 
            "想曲江水边丽人，影沈香歇谁为主。", 
            "但兔葵燕麦，风前摇荡，径花成土。", 
            "空被多情苦。", 
            "庆会难逢，少年几许。", 
            "纷纷沸鼎，负了青阳百五。", 
            "待何时、重享太平，典衣贳酒相尔汝。", 
            "算兰亭、有此欢娱，又却悲今古。"
        ], 
        "title": "锁窗寒/琐寒窗", 
        "type": "词", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "晚花如寒女，不识时世妆。", 
            "幽然草间秀，红紫相低卬。", 
            "荣木事已休，重阴閟深苍。", 
            "尚有紫薇花，亭亭表秋芳。", 
            "扶疏缀繁柔，无复粉艳光。", 
            "空庭一飘委，已觉巾裾凉。", 
            "手中蒲葵箑，虽复未可忘。", 
            "仰视白日永，凄其感冰霜。"
        ], 
        "title": "秋华无几尚有紫薇相对里巷间", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "群玉聚名隽，作书如九丘。", 
            "回观白虎儒，谫浅安可侔。", 
            "傅子故疏爽，十年嗟滞留。", 
            "嵚崎百忧后，晚为造物收。", 
            "平生未见书，颇足资吟讴。", 
            "纵未服豸角，且当佐螭头。", 
            "安知免官去，触热送浊流。", 
            "清朝正须才，洗垢方镇浮。", 
            "岂使三语掾，垂纶逐群鸥。", 
            "譬如飘风顷，终济万里舟。"
        ], 
        "title": "傅冲益寄淮口阻风及清淮道中诗二首又次涟水一首用其韵和寄 其一", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "青山照长淮，气象一方冠。", 
            "清光堪溶溶，洛尾杀湍悍。", 
            "斯游今一纪，回首若朝旦。", 
            "尘容故如昨，凡骨终不换。", 
            "但于憔悴馀，生死知一贯。", 
            "归田食不足，乘障力难捍。", 
            "折腰委吏间，亦岂愧儒缓。", 
            "自君弹冠西，吾事足悲惋。", 
            "坐看秋空云，已复澹河汉。", 
            "鲜欢杯杓乾，绝学编策断。", 
            "西山虽爽气，乌帻安敢岸。", 
            "思君笑言乐，目送归翼乱。", 
            "朝来得新诗，一一锦绣烂。", 
            "尘膺久结约，邂逅百忧泮。", 
            "何当索此身，久矣次山漫。"
        ], 
        "title": "傅冲益寄淮口阻风及清淮道中诗二首又次涟水一首用其韵和寄 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "故人尺素来天际，颇忆当年任守垒。", 
            "平明一笑百事空，不作细书书纸尾。", 
            "寄书五湖夸海岱，入眼沧溟无百里。", 
            "军城崒屼枕青山，地脉遥从岱宗起。", 
            "题诗要为写高阁，播飏意欲先糠秕。", 
            "晚登南宫头已白，却驾朱轓临泗水。", 
            "丹烧未辨令威鹤，神游先跨琴高鲤。", 
            "可怜萧散竹林士，埋玉青山骨空委。", 
            "人生一世偶相值，转首羲皇不停晷。", 
            "西山妙迹欲仙去，爽气朝来尽如洗。", 
            "遥知吊古一长喟，引送浇愁付浮蚁。", 
            "有诗淮上可微吟，会有流鱼出倾耳。"
        ], 
        "title": "傅冲益寄淮口阻风及清淮道中诗二首又次涟水一首用其韵和寄 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "病骥伏长坂，悲鸣想戎轩。", 
            "游鱼落枯肆，堕泪临河坟。", 
            "人生道脩阻，趼足穷昆崙。", 
            "沈渊探骊颔，一跌万鬼邻。", 
            "我老不解事，区区算沙尘。", 
            "读书亦良苦，内视馁且贫。", 
            "为文富诙笑，初不救否屯。", 
            "尔来自箴切，习气不复存。", 
            "方将补黥劓，寂兀谢世纷。", 
            "朝露视穷达，春冰释痴嗔。", 
            "君胡创推激，发我惰与昏。", 
            "如君东吴秀，俊拔昔所闻。", 
            "名驹始就秣，意气已不群。", 
            "抗脏市门客，岂堪同日论。"
        ], 
        "title": "周萃秀才惠诗次韵酬之一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "细字忽难读，松窗失朝晖。", 
            "开帘视天宇，屯云凝如黳。", 
            "霏微乍喷洒，翕忽看淋漓。", 
            "斯须建百川，中庭即方池。", 
            "秋雷亦动地，势汹万鼓鼙。", 
            "虚檐忽无声，苍狗变白衣。", 
            "飘摇露穹碧，凉飙洗蒸炊。", 
            "雨师真解事，作止适所宜。"
        ], 
        "title": "秋雨三首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "十日丽辰次，如环了无端。", 
            "人言秋甲子，畏湿不畏乾。", 
            "向来谯门道，旁立三尺坛。", 
            "故勤壁间缘，一起泥中蟠。", 
            "青衣跃且躁，有如沐猴冠。", 
            "先声忽洒道，直此辰与干。", 
            "迩来未旬浃，三见急雨寒。", 
            "黄流抺河草，连樯度平澜。", 
            "良苗有佳色，未觉千亩宽。", 
            "时旸亦须早，无使江湖翻。"
        ], 
        "title": "秋雨三首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "华首三不遇，求田亦良图。", 
            "莫嗔湖海士，豪气故不除。", 
            "扶犁本吾事，二顷终胜无。", 
            "绕舍生蒿蓬，闭门种英芜。", 
            "从渠百尺楼，笑此蜗牛庐。", 
            "吴中久卜邻，会从故人居。", 
            "荆溪一廛地，傥与求羊俱。", 
            "屠门过大嚼，一雨喜有馀。", 
            "正恐二三子，联翩蹑云衢。", 
            "空令千里驾，怅望黄公垆。"
        ], 
        "title": "秋雨三首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "春风如醇酒，着物物不知。", 
            "能使死瓦色，化为明艳姿。", 
            "寒枯出繁秀，巧与节物期。", 
            "江梅故幽独，绰约不自持。", 
            "居然北枝后，迨此白日迟。", 
            "春风日浩荡，醉色回冰肌。", 
            "清妍有馀态，众芳谢凡卑。", 
            "凭虚一回睇，俯仰岁月驰。", 
            "所恨培雪根，向来岁寒枝。", 
            "差池弄芳晚，坐令颜色移。", 
            "颜色故妩媚，幽香无故时。"
        ], 
        "title": "过红梅阁一首", 
        "type": "古风", 
        "yun": "支"
    }, 
    {
        "author": "程俱", 
        "era": "宋", 
        "subtype": null, 
        "text": [
            "嗟我涉世路，有如陆推舟。", 
            "寻常不可冀，况乃万里流。", 
            "安能逐骊騄，超忽十二州。", 
            "虽然晚闻道，浅瞢如孙休。", 
            "往者谢五斗，种瓜从故侯。", 
            "家山三亩宅，白首遂首丘。", 
            "一为饥所驱，复作漫浪游。", 
            "曲意泯圭角，终然足人尤。", 
            "焉知大隐地，亦复怀百忧。"
        ], 
        "title": "周宪之用余送赵子雍诗韵作属德祖及余同作二首 其一", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "大云吴中士，妙学兼般舟。", 
            "笔下走三峡，胸中包九流。", 
            "考古自坟典，探玄极方州。", 
            "别来十五年，邂逅一笑休。", 
            "作书不求闻，取重惟桓侯。", 
            "尚北宫独冷，尘埃忘蹠丘。", 
            "尔者稍荐贤，蒲轮遂西游。", 
            "会当君相间，作诗继何尤。", 
            "遥知市门子，人不堪其忧。"
        ], 
        "title": "周宪之用余送赵子雍诗韵作属德祖及余同作二首 其二", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "刘侯六十衣綵衣，上堂娱戏如婴儿。", 
            "慈颜华发顾之笑，坐令寒日生春晖。", 
            "折腰敛板三十载，晚登名籍黄金闺。", 
            "绯衫裹束不料暖，况坐筦库穷刀锥。", 
            "古心古貌乃天与，虽欲妩媚将安施。", 
            "一朝拂袖不回顾，择邻问舍荆溪湄。", 
            "人言家徒四壁立，如君四壁初无之。", 
            "我知刘侯有至乐，视世五鼎同糠糜。", 
            "分阴不博双白璧，啜菽自作羔豚肥。", 
            "有儿教饬知礼节，不以口耳传书诗。", 
            "应门侍坐走前后，翼翼想见名家规。", 
            "天恩优老命之仕，俾继禄食安其私。", 
            "古人未必兼有此，笃行知足如君稀。", 
            "圣皇侧席思厚俗，诏取八行登前龟。", 
            "向来蒲轮走四海，有贤如此谁当知。", 
            "冥鸿一举不可挽，道路仰首空嗟咨。"
        ], 
        "title": "刘朝散长源淮夫刘先生彝之子孝弟有贤行年六十一且致仕侍其亲义兴为赋诗一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "梓州别驾真雏凤，赏古探奇坐饥冻。", 
            "要窥琼苑蔚蓝天，直上潼江历秦宋。", 
            "每逢佳处静盘礴，流出胸中九云梦。", 
            "乾坤坱圠本无迹，我独毫端发神用。", 
            "戏驱万变寄陶写，轩豁端倪巧抟控。", 
            "苍筠擢秀饱冰雪，古干撑空中梁栋。", 
            "奇礓那得在山谷，回首何年委坚重。", 
            "轮囷偃盖屈金铁，夭矫惊虬起岩洞。", 
            "舂江莽苍迷东西，汉南老柳参差垂。", 
            "烟中远近见本末，明星已没城乌啼。", 
            "平生险怪三峡水，古木巃嵷阴风吹。", 
            "石间雷雹殷九地，出入喷薄无穷时。", 
            "我身趼足半天下，偃蹇故是山林姿。", 
            "南行灊霍北嵩洛，应接不暇空狂痴。", 
            "作诗写意如捕景，况有三绝穷天机。", 
            "清晨对此恍自失，眼中太白横峨嵋。", 
            "请君十袭秘缇革，恐复仙去归无期。"
        ], 
        "title": "题蒋永仲蜀道图", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "我行阡陌间，苗麦已复青。", 
            "茅茨间新槁，鸡犬有和声。", 
            "不见吏索钱，田家得其生。", 
            "鸡犬亦肥字，不遭无事烹。", 
            "于斯可观政，岂在赫赫名。", 
            "父老亦相语，驩然就春耕。", 
            "官租及时了，卒岁乐无营。"
        ], 
        "title": "寄开化李令光四首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "李侯诸生秀，峨冠论玄虚。", 
            "安知俗吏事，小试已可书。", 
            "廑心究人瘼，要使安田庐。", 
            "慨然有奇趣，耿耿非世儒。", 
            "乃知百里间，亦足寄所摅。", 
            "谁当索幽隐，置彼九达衢。"
        ], 
        "title": "寄开化李令光四首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "山间古梅林，有鸮集其端。", 
            "不飞亦不鸣，弹射莫敢干。", 
            "下窥群雀雏，啄颡刳其肝。", 
            "欣然舐两爪，意得良自安。", 
            "飞来多凡鸟，助此凶且残。", 
            "安知万山曲，亦复鸣栖鸾。", 
            "相咻固不可，见嚇技亦殚。", 
            "众鸟既有恃，相斯在岁寒。"
        ], 
        "title": "寄开化李令光四首 其三", 
        "type": "古风", 
        "yun": "寒"
    }, 
    {
        "author": "程俱", 
        "era": "宋", 
        "subtype": null, 
        "text": [
            "平生四方人，堕地随蓬桑。", 
            "故乡二顷田，稊米寄太仓。", 
            "从渠雀鼠耗，敢计松菊荒。", 
            "未能思计然，锥刀折氂芒。", 
            "十年乃一归，归席不煖床。", 
            "吾庐正如寄，县府固相忘。", 
            "偶闻贤长官，邂逅尉所望。", 
            "吾宁媚之子，故是众所臧。"
        ], 
        "title": "寄开化李令光四首 其四", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "三闾老沈湘，嘉颂谁为美。", 
            "白华发幽馨，春色荐甘醴。", 
            "金衣光出怀，缥实酸裂齿。", 
            "岂无三百苞，未见十二子。", 
            "缅怀商山翁，善幻亦徒耳。", 
            "壶中何足道，千刹一毫比。", 
            "我今老而穷，饘粥思乞米。", 
            "恨无千头奴，杼柚供万指。", 
            "慇勤祝移根，勿作江北枳。"
        ], 
        "title": "同叔问诸人以橘栗柿蔗为题以东南之美为韵余得橘美字韵一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "六义出秦火，至今如日星。", 
            "人言三百篇，圣手昔所经。", 
            "我疑东家丘，削迹不自惩。", 
            "羁臣与孽子，中有怨刺情。", 
            "胡为不删去，被彼弦歌声。", 
            "遂令甫白辈，不识至道精。", 
            "昔为人所重，今为时所轻。"
        ], 
        "title": "仲嘉分题得诗分韵得经字是日仲嘉以事先归代作一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "建旟抚方面，簪笔登云衢。", 
            "除书无虚日，念子何踌躇。", 
            "满堂罗经史，问字无停车。", 
            "平明户外屦，接迹叩所需。", 
            "定坐为详说，从周述唐虞。", 
            "执经退食罢，贝梵颇卷舒。", 
            "破魔无坚垒，解髻皆明珠。", 
            "危弦寡知音，寂寞空居诸。", 
            "成诗远相寄，尺鲤来东吴。", 
            "收之巾十袭，永好不可渝。", 
            "开缄叹奇决，已作东归图。", 
            "闭蕃着空舍，谁辨公车书。"
        ], 
        "title": "建除一首酬林德祖虙（癸丑　四库本作巳）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "驱骥搏鼠难为功，不如置之牛皂中。", 
            "平生暴虎笑冯妇，岂向兔脚分雌雄。", 
            "龙山从事盛德士，达观已悟蛇怜风。", 
            "马曹五斗直如寄，羊仲三径终当同。", 
            "群猴憎猿坐殊趣，瓮中醯鸡无远度。", 
            "从渠狗曲诮王生，欲辨龙猪复谁语。"
        ], 
        "title": "仲嘉被檄来吴按吏用非所长既足叹息而或者妄相窥议益足笑云戏作十二辰歌一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "春风入山骨，毛甲亦已舒。", 
            "晨熹被春山，草木清而姝。", 
            "况乃顾渚源，云关护灵区。", 
            "阴崖气亦暖，瑞草先春敷。", 
            "金沙出清泉，甘冽滋芳腴。", 
            "依依杨柳村，渺渺桑苧居。", 
            "前瞻大小寒，窈窕穷崎岖。", 
            "飞流吐明月，转壑千雷车。", 
            "参天亡陈桧，霜黛郁不枯。", 
            "当时临春地，变灭成榛芜。", 
            "安知岁寒质，千载独不渝。", 
            "大中乾元字，入木蛟鸾俱。", 
            "薰风想佳句，奇踪典刑馀。", 
            "独往三住翁，至今有遗墟。", 
            "真游岂易遇，庶或闻沉榆。", 
            "饱闻东吴胜，欲往世累拘。", 
            "二子独幽讨，仙舟继篮舆。", 
            "林间伯劳飞，茶篚春事初。", 
            "尚有北枝秀，明空雪千株。", 
            "幽香发清夜，肝胆生冰壶。", 
            "王事既料理，清游亦忘劬。", 
            "遥知山水间，快若纵壑鱼。", 
            "今我方禄隐，居然卧蜗庐。", 
            "画墁固无役，反如著辕驹。", 
            "亦拟浮扁舟，乘春经五湖。", 
            "收帆白蘋下，令子见潜夫。"
        ], 
        "title": "闻仲嘉叔问继以职事行县道游茶山及诸胜境作寄一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "平生嗫嚅口，出语无媚悦。", 
            "定非肉食姿，赋分在藜蕨。", 
            "侨居得空园，穷陋亦清绝。", 
            "分阴岂不惜，饱睡送日月。", 
            "芜菁不须种，众草今已茁。", 
            "朝来一雨过，青细皆可掇。", 
            "东篱有更生，杞狗仅堪捋。", 
            "乃知天随生，岂羡五鼎列。", 
            "堂萱不吾负，芽甲破春雪。", 
            "縻身荐瓢箪，解我忧思结。", 
            "荠花虽未繁，着地烂于缬。", 
            "惊雷发蒸菌，自可当夏鳖。", 
            "马兰亦芳脆，人苋固凡劣。", 
            "晴朝当炙背，俯偻事挑抉。", 
            "家人各盈襜，汲井手自挈。", 
            "满炊太仓陈，侑以冬菹冽。", 
            "盘中长阑干，置馈每虚撤。", 
            "恨无箨龙苞，此味那得阙。", 
            "长谣青青槐，馋液想庭樾。", 
            "妻孥覆相诮，男子志勋烈。", 
            "君非老浮图，菜本可长齧。", 
            "况兹闲草木，岂为刀匕设。", 
            "乃翁笑摩腹，万事付一吷。", 
            "此中有真趣，勿为儿辈说。"
        ], 
        "title": "园居荒芜春至草生日寻野蔬以供匕箸今日枯蘖间得蒸菌四五亦取食之自笑穷甚戏作此诗一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "乖龙忽起华阳天，东来御雨鸣空山。", 
            "丰隆轰空光照地，怒髯抉石翻云烟。", 
            "蜿蜒遗迹尚如昨，势若九曲来河源。", 
            "纷纷火齐散林莽，至今璀璨青霞端。", 
            "我来夏木正森寂，万箨篵篵抽琅玕。", 
            "冰渠逗玉转清浅，爽气五月生秋寒。", 
            "安知引胜独无处，双凫径度飞帆前。", 
            "强寻幽径俯东涧，一笑却棹稽山船。", 
            "如闻神物家近岫，雪色千丈明山川。", 
            "谁能遗我太平酒，戏追玉斧希林巅。"
        ], 
        "title": "同赵叔问江仲嘉游法华之胜为曲水会有客先焉还饮舟中分韵赋诗得山字一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "浮图涌平地，翳彼烧空云。", 
            "虚堂引脩廊，白昼来清薰。", 
            "翛然据胡床，振我衣上尘。", 
            "芙渠出金沙，气作芝兰芬。", 
            "冉冉度池阁，依依著裾巾。", 
            "道人拂朱弦，攫醳清且纯。", 
            "回观笙篁耳，寡和非阳春。", 
            "步屧中幽讨，禅房径疏筠。", 
            "幽窗不见日，无异昔所闻。", 
            "苍然小山桂，偃蹇冰雪根。", 
            "纷纷壁间题，蛇蚓杂凤麟。", 
            "媸妍等一戏，日月无停轮。", 
            "我老厌羁旅，三年困歊氛。", 
            "年年走长道，东越西游秦。", 
            "白汗信挥雨，孤蓬坐如焚。", 
            "今年下苕霅，过此金兰人。", 
            "何山岂不好，积翠相依因。", 
            "炎威不相贷，可望不可亲。", 
            "须君蜡双屐，重来约秋旻。", 
            "兹游亦萧爽，聊足慰吾勤。"
        ], 
        "title": "同江仲嘉纳凉飞英寺", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "故人入幽梦，彷佛平生怀。", 
            "心知九泉隔，意象惨不开。", 
            "哦诗不成章，惝恍谁能裁。", 
            "曰此萧爽士，宁当没黄埃。", 
            "清晨客在门，乃自乌衣来。", 
            "典刑见难弟，共叹一息乖。", 
            "幽明不可诘，此梦何为哉。", 
            "回观南园道，微径已蒿莱。"
        ], 
        "title": "九月七日夜梦王元规诘旦其弟元矩适相访感而作诗一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "性空本无方，水火不留碍。", 
            "阳生至阴中，此理固有在。", 
            "初疑水焚槐，忽若镜加艾。", 
            "又如大海中，神龙出光怪。", 
            "冰姿映烈焰，势恐不两大。", 
            "原燎正焮腾，汤沃忽崩败。", 
            "涓涓煖泉涌，熠熠寒光碎。", 
            "伟哉六合间，恢诡不胜载。", 
            "阴风结飞雨，来自。", 
            "九天外。", 
            "苍樟出芳液，根节依大块。", 
            "初非气相求，又岂天所配。", 
            "如何冰炭仇，乃作坎离会。", 
            "因知造化机，幻手端可贷。"
        ], 
        "title": "南窗夜集叔问戏取樟木脑然雪为灯因与仲嘉叔问联句一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "独坐正搔首，华轩款柴荆。", 
            "念兹节物佳，及此久雨晴。", 
            "驾言共幽讨，一放远目明。", 
            "森苍蛾眉山，上有百尺亭。", 
            "遥岑出西南，杳蔼川原平。", 
            "城中十万家，烟云隐飞甍。", 
            "凉秋得遐观，始觉天地清。", 
            "朱栏据木末，开筵敞南荣。", 
            "持觞屡相属，泛彼东篱英。", 
            "不知日云暮，初月忽已升。", 
            "秋娥亦徘徊，流光代华灯。", 
            "风流龙山集，坐见千古情。", 
            "慷慨相顾言，曜灵急飞腾。", 
            "人生无根蒂，聚散不可凭。", 
            "悬知明年会，相望若初星。", 
            "公如洪都宴，杰阁依青冥。", 
            "傥有英妙客，摛文焕丹青。", 
            "我如斜山翁，浪爱九日名。", 
            "幽忧不能写，浊酒或自倾。", 
            "会与鉴湖老，兹山聊复登。"
        ], 
        "title": "九日块坐无聊越州使君季野舍人见过敝庐会方回承议亦至因游章公山林登览甚适越州置酒暮夜乃归作诗一首", 
        "type": "古风", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "断茸冉冉青楼外，浮影悠悠紫陌间。", 
            "晴日暖风真得所，游丝野马与俱閒。", 
            "舞经林苑莺衔去，飞去帘栊燕掠还。", 
            "莫把芦花来比拟，秋深客子更愁颜。"
        ], 
        "title": "杨花", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "春服初成冠与童，聚观王式一衰翁。", 
            "圆冠方屦还吾道，续衽钩边见古风。", 
            "投戈犹待汉符赤，藏壁不随秦火红。", 
            "宁可短衣充博士，莫令城旦属司空。"
        ], 
        "title": "三月之朔邑庠请仆升讲席说诗泮水正仲用前韵纪之因次其韵", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "天香夜气两交加，艇子攲眠宿妙花。", 
            "谁展银泥铺水色，更调汞粉拂霜华。", 
            "即空是色非二景，有象无声别一家。", 
            "此际含羞花正敛，明朝一片落惊嗟。"
        ], 
        "title": "次和正仲咏荷花月露二景 其一", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "风清月白天垂碧，有恨如羞半敛花。", 
            "红袖粉痕晨带湿，翠盘珠影夜生华。", 
            "杨枝洒润菩提雨，薇水流香仙子家。", 
            "几度晓风过曲院，七年不见使人嗟。"
        ], 
        "title": "次和正仲咏荷花月露二景 其二", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "青山节节皆龙冢，蜕骨崚嶒幻此藤。", 
            "栗楖生来呼上座，猕猴拾得奉胡僧。", 
            "子能致此须牙具，我试携之气力增。", 
            "欲上泰山宾出日，便须著脚共猱升。"
        ], 
        "title": "谢弥大惠万岁藤杖", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "不求海上千金药，且觅山中万岁藤。", 
            "潘子入林亲拣得，舒翁履险力扶能。", 
            "乞君瘦硬苍龙节，伴我清羸病鹤形。", 
            "莫向潭边令照影，忽然变化老谁凭。"
        ], 
        "title": "又咏万岁藤杖酬正仲并谢元惠主人潘少白", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "晴云高举雪云低，日日占天候不齐。", 
            "菘白僵成茭白笋，麦黄淹作韭黄齑。", 
            "江湖吐日鼋晞甲，山路成泥兽印蹄。", 
            "老去欲休官不许，夜来魂梦旧山溪。"
        ], 
        "title": "正仲访余棠溪帅初来会正仲时余欲归阆风未能决书呈三友", 
        "type": "律诗", 
        "yun": "齐"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "寻春曾作太平民，说著花时泪湿巾。", 
            "风雨差池桃杏过，山林牢落鸟乌亲。", 
            "书中闷见伤心事，画里思逢避世人。", 
            "霄汉故交今隐遁，有山堪买愿为邻。"
        ], 
        "title": "暮春书怀寄董正翁寺正", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "冷淡不生桃李径，只将素艳伴红梅。", 
            "冰清玉润檀心炯，日暮天寒翠袖回。", 
            "似倚兰舟并桂楫，羞称金盏共银台。", 
            "谁将六出天花种，移向人间妙夺胎。"
        ], 
        "title": "赋水仙花", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "本爱真红一种奇，后来紫白自繁滋。", 
            "青冠轻举真仙子，彩羽来仪瑞凤儿。", 
            "石竹通家分异样，园葵附谱亦多姿。", 
            "莫嫌性急难撄触，我以为规胜佩韦。"
        ], 
        "title": "同正仲赋凤仙花", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "金风璧月清凉境，红蓼青蘋迤逦秋。", 
            "漠漠蛛丝穿露重，微微萤火学星流。", 
            "何年才子诬躔象，几度佳人候女牛。", 
            "一局烂柯经数代，人间隔岁未悠悠。"
        ], 
        "title": "七夕呈正仲", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "谁裁婺女轻罗段，我有并州快剪刀。", 
            "色似山丹殊少肉，形如石竹亦多毫。", 
            "胭脂初褪黄先露，蝴蝶才成翅未高。", 
            "欲向小窗成扇面，世无陶缜倩谁描。"
        ], 
        "title": "剪春罗", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "昔时剪綵聊为假，今见裁罗却是真。", 
            "叶底綵窠本机户，花边线草是针人。", 
            "独客书斋思拆补，静姝绣阁学缝纫。", 
            "晚花开遍幽畦草，石竹山丹及丽春。"
        ], 
        "title": "又戏和正仲赋剪春罗", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "蜕蝶将舒魄尚凝，如痴如梦复如醒。", 
            "风吹海水飞成雪，月入梅花胶作冰。", 
            "有口勿言唯饮酒，无家可著不如僧。", 
            "眼前喜见行王政，已有添丁充践更。"
        ], 
        "title": "示儿", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "登高胜具何人有，重九佳名此日临。", 
            "老眼已昏空怅望，壮心犹在惜销沉。", 
            "天真呈露青山瘦，世故流离白发侵。", 
            "汉水沈碑今出否，古来贤达共沾襟。"
        ], 
        "title": "九日与正仲子堂君英举酒于篆畦璋万二侄男庭坚仲容仲堪叔献季临与焉", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "极目冥鸿颢气初，人生快意食鲈鱼。", 
            "剪来萸菊觞新酒，麾去蚊蝇俯旧书。", 
            "骚雅刘郎今健否，清修周老近何如。", 
            "篆畦雨里青蒿长，寂寞无人过草庐。"
        ], 
        "title": "九日观万堂小酌怀正仲及梅所鍊师", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "惭愧秋风慰白须，夜凉早已入籧篨。", 
            "白莲社里几人在，黄菊尊前万事疏。", 
            "老妇自欣瓶有粟，儿童休恨食无鱼。", 
            "故园红桂通消息，定有新诗一起予。"
        ], 
        "title": "新凉", 
        "type": "律诗", 
        "yun": "鱼"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "蘋花消息入疏棂，六月何曾有此清。", 
            "晚饭出门新雨过，深衣临水早蝉鸣。", 
            "月西人影如鸿影，风里松声带鹤声。", 
            "此意寂寥谁会得，沉沉默默自含情。"
        ], 
        "title": "六月甲申雨后凉气如秋", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "天工施巧亦无穷，开尽枝头入草中。", 
            "先借豆花来作样，旋将槐蕊缀成丛。", 
            "淡匀弄色蔷薇紫，深蒂含胎豆蔻红。", 
            "可是夏英无胜汝，鬓云一朵爱珑松。"
        ], 
        "title": "鬓边娇", 
        "type": "律诗", 
        "yun": null
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "深凭歌酒送流红，岸帻披襟万顷风。", 
            "一斗白鸥苍霭上，数篇黄鸟绿阴中。", 
            "不辞老疾馀年在，已付欢哀万事空。", 
            "新荷使家除户役，安居从此异征鸿。"
        ], 
        "title": "免役后登山园小饮书怀", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "六十三翁自荷天，乱馀骨肉几家全。", 
            "不材幸度龙蛇岁，多病休催犬马年。", 
            "我老思亲空有恨，人生不饮更堪怜。", 
            "差池九子森童冠，屡舞交酬且眼前。"
        ], 
        "title": "辛巳自寿", 
        "type": "律诗", 
        "yun": "先"
    }, 
    {
        "author": "程企", 
        "era": "宋", 
        "subtype": "五言排律", 
        "text": [
            "泗源奇且怪，声势各喧豗。", 
            "虎豹岩边去，蛟龙窟里来。", 
            "稍流烟作阵，初激雪成堆。", 
            "派必人疏导，源应鬼凿开。", 
            "乍深涛不起，渐远浪相催。", 
            "可把江心比，尝将海眼猜。", 
            "始微才迸玉，终盛忽奔雷。", 
            "涧为寒无卉，丘因涧有苔。", 
            "已观离窦侧，俄见过城隈。", 
            "石劲崖难漱，沙虚岸易颓。", 
            "迩虽逾济漯，遐亦到蓬莱。", 
            "洗钵僧常至，乘槎客未回。", 
            "我从原际瞰，谁自谷中推。", 
            "汹涌曾浮磬，潺湲好泛杯。", 
            "狭宁容蚁穴，湍可暴鱼鳃。", 
            "劈华非天意，排淮乃力哉。", 
            "傍如巫女峡，上类楚王台。", 
            "漏泽空神异，襄陵但水灾。", 
            "林幽多鸟雀，地僻少尘埃。", 
            "重爱兹佳趣，题诗愧不才。"
        ], 
        "title": "泗源", 
        "type": "排律", 
        "yun": "灰"
    }, 
    {
        "author": "程节斋", 
        "era": "宋", 
        "subtype": null, 
        "text": [
            "吾家三母。", 
            "先后相为寿。", 
            "管领诸郎尽明秀。", 
            "都是婺女星宿。", 
            "华筵今日居先。", 
            "适逾甲子周天。", 
            "敬以庄椿为祝，举觞我愿年年。"
        ], 
        "title": "清平乐 寿伯母", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "瑶池开宴后，问甚处、赋蟠桃。", 
            "有砌底芝兰，涧边苹藻，淑德方高。", 
            "闺中秀、林下气，是寻常空委蓬蒿。", 
            "相映鱼轩黄绶，行膺鸾锦金罗。", 
            "自惭半子误恩多。", 
            "所祝意如何。", 
            "愿台星旁映，寿星齐照，乐自陶陶。", 
            "芝田阆风何在，但从今、岁岁此高歌。", 
            "敬上一卮为寿，神仙九酝香醪。"
        ], 
        "title": "木兰花慢", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "髧彼两髦，未几见兮，突而弁兮。", 
            "记昔年犀玉，奇资秀质，今朝簪佩，丰颊修眉。", 
            "满面春风，一团和气，发露胸中书与诗。", 
            "人都羡，是君家驹子，天上麟儿。", 
            "画堂人物熙熙。", 
            "会簪履雍容举庆宜。", 
            "看筮日礼宾，陈钟列俎，三加致祝，一献成仪。", 
            "绿鬓貂蝉，朱颜豸角，早有君臣庆会期。", 
            "荣冠带，看绶悬若若，印佩累累。"
        ], 
        "title": "沁园春 贺新冠", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "秋色正潇洒，佳气夜充闾。", 
            "人传好语，君家门左正垂弧。", 
            "毕万从来有后，释氏果然抱送，丹穴凤生雏。", 
            "未作汤饼客，先写弄獐书。", 
            "参军妇，贤相敌，古来无。", 
            "钟奇毓秀，应是积善庆之馀。", 
            "想见珠庭玉角，表表出群英物，我已预知渠。", 
            "他日容相顾，啼看定何如。"
        ], 
        "title": "水调歌头 括坡诗", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "西风吹昨梦，直飞上、广寒宫。", 
            "见绛节霓旌，常娥延伫，玉立双童。", 
            "殷勤桂枝分付，却为言、当日有仙翁。", 
            "谪堕人间几载，只今恰挂桑蓬。", 
            "佳音未返碧楼空。", 
            "青鸟耗难通。", 
            "闻洞府已成，南州占断，皓月光风。", 
            "前期十日佳席，倩一言、为写此清衷。", 
            "三岛十洲佳致，奈何携近尘笼。"
        ], 
        "title": "木兰花慢 八月初四", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "自古人言，庆在子孙，端有由来。", 
            "看长庚孕李，昴星佐汉，福从人召，瑞自天开。", 
            "曾忆当年，乃翁熊梦，岂在区区春祀禖。", 
            "祗凭个、仁心积累，厚德栽培。", 
            "天工信巧安排。", 
            "试说与君当一笑哉。", 
            "记年时此际，嗷嗷万口，俾之粒食，活及婴孩。", 
            "岁始星周，事还好在，故遣麒麟出此胎。", 
            "何须问，是兴宗必矣，业广基恢。"
        ], 
        "title": "沁园春 其一 庆舍第生子", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "三百篇诗，三十六篇，以祈寿言。", 
            "惟上天所佑，锡之君子，中心岂弟，盖有仁存。", 
            "允矣我公，韦平世胄，学问于兹有本原。", 
            "临民处，看精神秋彻，气宇春温。", 
            "由来淑景中分。", 
            "第一日桑弧挂左门。", 
            "是赋受不凡，仁而宜寿，笑渠谄子，徒费辞繁。", 
            "命匪在天，算非由数，我只把公心地论。", 
            "从今去，管亟登槐棘，福遍乾坤。"
        ], 
        "title": "沁园春 其二 寿许宰二月初一", 
        "type": "词", 
        "yun": null
    }, 
    {
        "author": "程节斋", 
        "era": "宋", 
        "subtype": null, 
        "text": [
            "养气兼养勇，岂不丈夫哉。", 
            "何人刚欲斗力，谩向此间来。", 
            "莫论施身文绣，看取兼人胆谅，胸次尽嵬嵬。", 
            "独步登坛后，诸子尽舆台。", 
            "笑渠侬，身贲育，伎婴孩。", 
            "虚娇自恃，未识金德木鸡才。", 
            "始也旁观退听，少则直前交臂，智与力俱摧。", 
            "世有赏音者，为唱凯歌回。"
        ], 
        "title": "水调歌头 其一 题角人障", 
        "type": "词", 
        "yun": "灰"
    }, 
    {
        "author": "程节斋", 
        "era": "宋", 
        "subtype": null, 
        "text": [
            "都尉部千弩，旧事汉材官。", 
            "连拳一臂三石，夜半破阴山。", 
            "曾使中有扪足，造次摧坚挫锐，分白辱宠涓。", 
            "省括一机耳，人未识黄间。", 
            "锦为标，虽有戏，技为难。", 
            "疾飞两箭，兄弟齐夺姓名还。", 
            "虎帐有筹第一，龙榜预占双捷，底事足荣观。", 
            "未数蹶张辈，容易立朝端。"
        ], 
        "title": "水调歌头 其二 题弩社头筹簇", 
        "type": "词", 
        "yun": null
    }, 
    {
        "author": "程节", 
        "era": "宋", 
        "subtype": "七言绝句", 
        "text": [
            "万□□南泮水遥，清风来拂瘴烟消。", 
            "袖中突兀龙蛇出，聊慰天涯久寂寥。"
        ], 
        "title": "教授推官出示米元章诗词翰俱美三四读而不能休敬书二十八字谢之", 
        "type": "绝句", 
        "yun": "萧"
    }, 
    {
        "author": "程永奇", 
        "era": "宋", 
        "subtype": null, 
        "text": [
            "孙君出宛陵，梅诗独不喜。", 
            "祝黄世通家，于此更訾毁。", 
            "暇日扣我门，相与求正始。", 
            "敢述过庭闻，用告二三子。", 
            "节拍贵详缓，言语戒浮靡。", 
            "无因内金盘，遂厌古罍洗。", 
            "无惑变徵声，雅乐成逆耳。", 
            "譬如学书人，牵率宗二米。", 
            "一观繇羲帖，弃走却千里。", 
            "九方相神骏，肯与骊黄齿。", 
            "纷纷稗官说，而昧洙泗理。", 
            "世事难具陈，岂必在文士。", 
            "不鼓无成亏，吾欲师昭氏。"
        ], 
        "title": "与孙自修祝和甫读宛陵山谷诗", 
        "type": "古风", 
        "yun": null
    }, 
    {
        "author": "程正同", 
        "era": "宋", 
        "subtype": null, 
        "text": [
            "久矣无循吏。", 
            "自当年、弘宽去后，风流谁继。", 
            "律令喜为鹰击勇，无复柔桑驯雉。", 
            "何幸见、真儒小试。", 
            "手种海棠三百本，有几多、遗爱人须记。", 
            "潘岳县，未为贵。", 
            "文章政事通枫陛。", 
            "看傅岩、霖雨岁旱，要须均施。", 
            "玉色温其山似立，气禀新秋清厉。", 
            "便好据、经纶要地。", 
            "却笑庞才非百里，骤天衢、自合还天骥。", 
            "卮酒祝，八千岁。"
        ], 
        "title": "贺新郎 寿县宰", 
        "type": "词", 
        "yun": null
    }, 
    {
        "author": "程正同", 
        "era": "宋", 
        "subtype": null, 
        "text": [
            "富敌陶猗，才卑贾马，气吞曹刘。", 
            "更妓娱安石，东山名胜，樽盈文举，北海风流。", 
            "事冷千年，身兼八子，豪举伊谁与匹俦。", 
            "应还笑，为天将降任，未欲东周。", 
            "优游。", 
            "宁久淹留。", 
            "管蓬矢桑弧志早酬。", 
            "有棠棣联芳，庭萱不老，砌兰擢秀，蟾桂传秋。", 
            "要颂椿龄，若将柏叶，婢膝奴颜应合羞。", 
            "直须是，功名期会，同跨鳌头。"
        ], 
        "title": "沁园春 为友人寿", 
        "type": "词", 
        "yun": "尤"
    }, 
    {
        "author": "程正同", 
        "era": "宋", 
        "subtype": null, 
        "text": [
            "五柳先生，宦情无几，赋成归去来兮。", 
            "吾归何所，任运且随时。", 
            "曾向高人问道，清妙处、已悟希夷。", 
            "谁能羡，胸中芥子，容易纳须弥。", 
            "竹林，新职事，神交狂客，志慕天随。", 
            "但能乐天知命，夫复何疑。", 
            "多谢故人念我，平安报、不必纲维。", 
            "饮君酒，愿君同寿，此外本无为。"
        ], 
        "title": "满庭芳 答友人", 
        "type": "词", 
        "yun": null
    }, 
    {
        "author": "程正同", 
        "era": "宋", 
        "subtype": null, 
        "text": [
            "曾把隋珠抵鹊来。", 
            "拓弓花下不虚开。", 
            "醉馀戏把行人弹，堪笑齐王谩筑台。", 
            "穿兔手，落雕材。", 
            "狭斜衢路共徘徊。", 
            "流星一点高飞处，笑坐金鞍歌落梅。"
        ], 
        "title": "思越人/朝天子 题挟弹人簇", 
        "type": "词", 
        "yun": null
    }, 
    {
        "author": "程正同", 
        "era": "宋", 
        "subtype": null, 
        "text": [
            "少年不入利名场。", 
            "花柳作家乡。", 
            "一片由甲口觜，几多耍俏心肠。", 
            "周郎学识，秦郎风度，柳七文章。", 
            "聊借生绡一幅，与君写尽行藏。"
        ], 
        "title": "朝中措 题集闲教头簇", 
        "type": "词", 
        "yun": null
    }, 
    {
        "author": "程东湾", 
        "era": "宋", 
        "subtype": null, 
        "text": [
            "毓德婺虚，联辉魁宿，天启儒英。", 
            "正仲春蓂阶，三留叶秀，晓来蓬矢，六挂门荣。", 
            "星昴庭萧，神嵩降甫，怎似今朝记始生。", 
            "当此际，有满城和气，万井欢声。", 
            "龚黄政事勋名。", 
            "镜里文书吏胆惊。", 
            "况百年经界，于今修复，四贤道学，至此彰明。", 
            "月对艳阳，日逢初度，紫诏行催觐玉京。", 
            "黄堂上、寿觞称处，介福邦民。"
        ], 
        "title": "沁园春 二月廿七", 
        "type": "词", 
        "yun": null
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "秀爽盘空翠不收，阴晴俱好更宜秋。", 
            "沧江也爱楼头月，故抱青山月样流。"
        ], 
        "title": "月珠寺明月楼 其一", 
        "type": "绝句", 
        "yun": "尤"
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "楼面环开紫翠屏，峨眉瓦屋共前楹。", 
            "莫嫌鸥鹭时来去，正要微云滓太清。"
        ], 
        "title": "月珠寺明月楼 其二", 
        "type": "绝句", 
        "yun": "庚"
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "江上群峰泼黛浓，水村烟渚夕阳红。", 
            "一声啼鸟催耕去，何处龙归急雨中。"
        ], 
        "title": "月珠寺明月楼 其三", 
        "type": "绝句", 
        "yun": "东"
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "风菜差差午暑清，眼明茶碗打花轻。", 
            "蒲团小歇谁惊起，簌簌楠花落雨声。"
        ], 
        "title": "月珠寺明月楼 其五", 
        "type": "绝句", 
        "yun": "庚"
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "饮罢茶瓯未有言，各归窗底默参禅。", 
            "僧房睡息齁齁起，倒著绳床我亦眠。"
        ], 
        "title": "月珠寺明月楼 其六", 
        "type": "绝句", 
        "yun": "先"
    }, 
    {
        "author": "程少逸", 
        "era": "宋", 
        "subtype": "七言绝句", 
        "text": [
            "秀壑阴崖列翠微，光风瑶草日晖晖。", 
            "林深不放棋声出，怕触归云作雨飞。"
        ], 
        "title": "月珠寺明月楼 其七", 
        "type": "绝句", 
        "yun": "微"
    }, 
    {
        "author": "程俱", 
        "era": "宋", 
        "subtype": null, 
        "text": [
            "群动夜方息，啾啾草间鸣。", 
            "残炎未云谢，遽作凉秋声。", 
            "秋风来几时，朝暮气已清。", 
            "虚窗置方榻，境寂身暂轻。", 
            "卧念平生怀，展转不得宁。"
        ], 
        "title": "夜宿丞舍即事呈蒋大匠存诚苏少监元老 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "王生一言善，从容水衡丞。", 
            "无功乐佳酿，能令浊流清。", 
            "顾我老且奇，微官代躬耕。", 
            "正当急跨马，问讯桷与楹。", 
            "观公成风手，一引朱丝绳。", 
            "简书可少置，颇哀此无能。"
        ], 
        "title": "夜宿丞舍即事呈蒋大匠存诚苏少监元老 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "南枝挂明月，羁羽无安眠。", 
            "天寒倚脩竹，窈窕谁当看。", 
            "平生饱幽独，古井不复澜。", 
            "一来英俊中，梦寐犹林泉。", 
            "夜直石渠阁，周庐别闲宽。", 
            "恨无青藜杖，照此清夜寒。"
        ], 
        "title": "和同舍胡元茂松年夜直书怀 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "腐儒足嘲病，志愿餐与眠。", 
            "潭潭右文地，不作侏儒看。", 
            "翚飞接觚棱，碧瓦如澄澜。", 
            "傥使论白虎，宁当赋甘泉。", 
            "人间未见书，纵目宇宙宽。", 
            "顾语芝兰友，勿嫌松桂寒。"
        ], 
        "title": "和同舍胡元茂松年夜直书怀 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "磨蚁不停足，故交益无多。", 
            "向来苕溪梦，但有高轩过。", 
            "昂昂芝田态，长饥玉山禾。", 
            "顾我老且穷，吹毛从鸟窠。", 
            "何当寂寞滨，纫兰共扪萝。", 
            "非无烟霞志，奈此饥冻何。", 
            "言离更踌躇，参横照斜河。", 
            "为公睇金台，慷慨徒悲歌。"
        ], 
        "title": "赵叔问过别留夜话偶阅鲍溶诗有感用韵作", 
        "type": "古风", 
        "yun": "歌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "世上窘边幅，如公患才多。", 
            "欲方曹刘驾，似恐不啻过。", 
            "居然东吴瑞，岂但异亩禾。", 
            "试令南宫直，文采照锦窠。", 
            "华发乃未遇，高花绕青萝。", 
            "千载鸢肩生，低头客常何。", 
            "一朝风云上，顾岂求监河。", 
            "勉旃安固穷，聊复曳屣歌。"
        ], 
        "title": "方时敏见和再作属时敏", 
        "type": "古风", 
        "yun": "歌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "城南美林壑，城上皆青山。", 
            "山光照庭户，于此可尽年。", 
            "穰穰千古区，化作鱼蒲渊。", 
            "秋蕖渺无际，红鲜间田田。", 
            "邂逅得小隐，连山在其前。", 
            "流泉带其左，松篁接风烟。", 
            "它年营把茅，不待雪满颠。", 
            "宁图五鼎食，坐失十载闲。", 
            "愿比小人腹，一餐期果然。"
        ], 
        "title": "得小圃城南用渊明归田园居韵六首（丁未） 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "说难死韩非，法蔽叹商鞅。", 
            "当时轩冕计，肯作刀锯想。", 
            "辰来阴影集，事过流电往。", 
            "胡为意无穷，机械日争长。", 
            "俗中多局促，正觉斯道广。", 
            "斯道不可迷，荒涂辟榛莽。"
        ], 
        "title": "得小圃城南用渊明归田园居韵六首（丁未） 其二", 
        "type": "古风", 
        "yun": "养"
    }, 
    {
        "author": "程俱", 
        "era": "宋", 
        "subtype": null, 
        "text": [
            "年大百无味，区中故人稀。", 
            "京江一都会，卜筑行当归。", 
            "傥回故人车，云关访荷衣。", 
            "时来吐情话，未觉世相违。"
        ], 
        "title": "得小圃城南用渊明归田园居韵六首（丁未） 其三", 
        "type": "古风", 
        "yun": "微"
    }, 
    {
        "author": "程俱", 
        "era": "宋", 
        "subtype": null, 
        "text": [
            "馀生甚穷独，四海谁与娱。", 
            "故乡道脩阻，宛在太末墟。", 
            "向来亲仁意，正拟城南居。", 
            "乌衣丈人行，玉树珊瑚株。", 
            "所冀邻里间，徜徉从所如。", 
            "如何漳滨卧，使我恨有馀。", 
            "会当悟杯蛇，灵府静以虚。", 
            "且复陪杖屦，敢言通有无。"
        ], 
        "title": "得小圃城南用渊明归田园居韵六首（丁未） 其四", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "缅怀斜川人，胜日追邻曲。", 
            "超然睇层丘，鸡黍聊自足。", 
            "却观夸夺子，胜负一棋局。", 
            "空怀千岁忧，昼短思秉烛。"
        ], 
        "title": "得小圃城南用渊明归田园居韵六首（丁未） 其五", 
        "type": "古风", 
        "yun": "沃"
    }, 
    {
        "author": "程俱", 
        "era": "宋", 
        "subtype": null, 
        "text": [
            "长安冠盖区，九轨三广陌。", 
            "不知乌帽底，谁独适吾适。", 
            "定无羊求子，相与数晨夕。", 
            "莫言三径微，永杜声利隙。", 
            "流风有仍孙，心不受形役。", 
            "朱门见蓬户，华榜标世绩。", 
            "二仲倘可睎，忘年赖谦益。"
        ], 
        "title": "得小圃城南用渊明归田园居韵六首（丁未） 其六", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "我身如甘柘，既压无复味。", 
            "一为老所压，乃与枯柘类。", 
            "出家既后时，止观若昏睡。", 
            "唯于读诵中，味出甘柘外。", 
            "不作算沙人，依语不依义。"
        ], 
        "title": "偶书二首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "壮膏日已减，老炷安得久。", 
            "亦如临河树，岸垫根复朽。", 
            "久生安足羡，救死常饥走。", 
            "谁言黄老师，语异竺乾叟。", 
            "生死未尝关，知为不亡寿。"
        ], 
        "title": "偶书二首 其二", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "春物感兵气，微阳有无间。", 
            "遥天覆长路，仰视青漫漫。", 
            "归来如新燕，巢土初未乾。", 
            "投迹浪自喜，乘和亦翩翩。", 
            "安得出八极，举身青霞端。"
        ], 
        "title": "感春三首用退之韵 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "今晨风日佳，积潦亦已退。", 
            "安能如寒龟，自絷形骸内。", 
            "春风入桃脸，巧笑已无赖。", 
            "谁云五亩园，浩荡了无外。", 
            "流年不可攀，短发久已白。", 
            "星星亦种种，那复三万尺。"
        ], 
        "title": "感春三首用退之韵 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "春光浩无边，淡沲周八极。", 
            "向来游乐地，鼙鼓森矛戟。", 
            "贱贫非所叹，税驾无安席。", 
            "常虞风涛际，咫尺燕越隔。", 
            "却笑同谷翁，哀歌谅何益。"
        ], 
        "title": "感春三首用退之韵 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "老境一如此，羲娥日交侵。", 
            "霜毛三千丈，安问尺与寻。", 
            "陈力会知止，嘉言佩周任。", 
            "归来北山北，邂逅得素心。", 
            "朝见东日升，暮见西日沉。", 
            "流运有终古，朱颜岂常今。", 
            "譬之如渑酒，岂耐无停斟。", 
            "万化未有极，谁能惜分阴。", 
            "捕影良自苦，沈哀寄微吟。", 
            "安知菩提树，正在生死林。", 
            "长风振遥壑，三籁有馀音。"
        ], 
        "title": "和柳子厚诗十七首（庚戌） 其一 觉哀", 
        "type": "古风", 
        "yun": "侵"
    }, 
    {
        "author": "程俱", 
        "era": "宋", 
        "subtype": null, 
        "text": [
            "披榛亦扪萝，度此幽涧曲。", 
            "寒藤绕苍壁，杉桂杂篁竹。", 
            "云泉固膏肓，大胜溪壑欲。", 
            "彼哉机士怀，冰炭甚寒燠。"
        ], 
        "title": "和柳子厚诗十七首（庚戌） 其二 同赵叔问涉涧伐荒蘙得大石壁立乔木苍然上蔽云日因平筑寻丈地时憩其下", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "劳生垢浊中，长夜不知晓。", 
            "幽人自超然，下视正胶扰。", 
            "中冠及鸡晨，梦觉常了了。"
        ], 
        "title": "和柳子厚诗十七首（庚戌） 其三 晓起（《独觉》）", 
        "type": "古风", 
        "yun": "筱"
    }, 
    {
        "author": "程俱", 
        "era": "宋", 
        "subtype": null, 
        "text": [
            "登车大梁下，扫迹金川湄。", 
            "佳人倚脩竹，铅华为谁施。", 
            "滔滔大块间，一一穷途悲。", 
            "今晨尺一书，趣驾当及时。", 
            "磐石久不固，慇勤济时危。", 
            "豺狼尚纵横，蔓草恐复滋。", 
            "当宁正尝胆，诸公力猷为。", 
            "老子意不浅，长哦江汉诗。"
        ], 
        "title": "和柳子厚诗十七首（庚戌） 其四 赵叔问被召赴行在", 
        "type": "古风", 
        "yun": "支"
    }, 
    {
        "author": "程俱", 
        "era": "宋", 
        "subtype": null, 
        "text": [
            "汝年近知非，我老过艾服。", 
            "向来万金书，一纸百过读。", 
            "安知复一处，林壑时追逐。", 
            "茅茨稍经营，粳稌今已熟。", 
            "壶觞悦情语，步屧三径竹。", 
            "安能舍冰墟，虮虱吊汤沐。", 
            "相期戢良规，不辱在知足。"
        ], 
        "title": "和柳子厚诗十七首（庚戌） 其五 示从父弟伟", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "寻壑转松岭，雨馀秋气清。", 
            "时时舍篮舆，散策亦意行。", 
            "石磴萦巃嵷，幽泉高下鸣。", 
            "蒲团荫嘉树，兀坐已忘情。"
        ], 
        "title": "和柳子厚诗十七首（庚戌） 其六 早凉过西坞", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "出处初漫浪，淹留失佳时。", 
            "时英尽珠璞，宁复见谁差。", 
            "一去四十年，伏枥久已疲。", 
            "幸此岁将暮，穿云弄清漪。", 
            "窈窕烟坞中，苍阴昼森垂。", 
            "兹焉寄茅屋，横仄任所宜。", 
            "谷口蘙杉竹，柴门畏人知。", 
            "谁言一丘壑，傥与汗漫期。"
        ], 
        "title": "和柳子厚诗十七首（庚戌） 其七 卜筑西坞（《南涧中题》）", 
        "type": "古风", 
        "yun": "支"
    }, 
    {
        "author": "程俱", 
        "era": "宋", 
        "subtype": null, 
        "text": [
            "胡尘暗中原，世路日以艰。", 
            "脱身九死中，自笑老且顽。", 
            "才志本不竞，拂衣谢尘寰。", 
            "相从莫逆人，云萝共跻攀。", 
            "固知千里驹，未免山复山。", 
            "我已卜西谷，背崖结三间。", 
            "岂无风篁岭，亦有明月湾。", 
            "平生真远游，旧观忽以还。", 
            "儿童钓遨处，陈迹犹班班。", 
            "叠嶂蔼空翠，暗泉响馀潺。", 
            "采芝嵁岩下，长谣想商颜。", 
            "逋客不复驾，居然掩云关。", 
            "从来悟泡影，岂但忘触蛮。", 
            "所幸戎马际，馀生得长闲。"
        ], 
        "title": "和柳子厚诗十七首（庚戌） 其八 写怀因简赵叔问（《造法华寺西亭》）", 
        "type": "古风", 
        "yun": "删"
    }, 
    {
        "author": "程俱", 
        "era": "宋", 
        "subtype": null, 
        "text": [
            "大音无成亏，寂然无瑕谪。", 
            "莫嗟无往还，正自主忘客。", 
            "谈玄口挂壁，对镜心似石。", 
            "相向两无言，秋山倚空碧。"
        ], 
        "title": "和柳子厚诗十七首（庚戌） 其九 终日块坐无与晤言戏作（《溪居》）", 
        "type": "古风", 
        "yun": "陌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "老空嗜酒肉，早岁事禅寂。", 
            "归来山中舍，杖屦不停迹。", 
            "高门走县薄，两版扃四壁。", 
            "醉来见闲卧，度此风雨夕。", 
            "遥遥慧日峰，法涌分一滴。", 
            "应笑北山人，藜羹比香积。"
        ], 
        "title": "和柳子厚诗十七首（庚戌） 其十 示了空长老（《赠江华长老》）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "急涧无止水，秋兰无故丛。", 
            "别来今几年，坐阅毗岚风。", 
            "交亲半鬼箓，生者仍衰穷。", 
            "及兹过君家，樽酒一笑同。", 
            "知我厌鼙鼓，烦君韵丝桐。", 
            "相携步林壑，暂觉万虑空。", 
            "樗社寄庄叟，醉乡着无功。", 
            "醒来百忧集，尚寐期无聪。"
        ], 
        "title": "和柳子厚诗十七首（庚戌） 其十一 寄茭湖江仲长袤", 
        "type": "古风", 
        "yun": "东"
    }, 
    {
        "author": "程俱", 
        "era": "宋", 
        "subtype": null, 
        "text": [
            "长夏久不雨，良田失欣荣。", 
            "尘生畎浍间，小大空营营。", 
            "麻粟半乾死，所忧负春耕。", 
            "嗷嗷走香火，灵湫汲寒清。", 
            "梵呗喧里社，油云被嘉生。", 
            "俄然下甘泽，驩声接柴荆。", 
            "年年镐京宴，及此万宝成。", 
            "偷生得一饱，感慨难为情。", 
            "顾念龙在野，悲歌泪纵横。"
        ], 
        "title": "和柳子厚诗十七首（庚戌） 其十二 天久不雨高田皆坼乡人祈祷阅月乃雨远近告足有足喜者（《首春逢耕者》）", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "往追双玉人，芒屦踏岩谷。", 
            "阿咸今独往，宰上森拱木。", 
            "公来定何时，旧唱犹能续。", 
            "寻壑复穿云，仙山看飞鹿。"
        ], 
        "title": "和柳子厚诗十七首（庚戌） 其十三 寄江彦文纬", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "密云弥四极，纷纷乱空华。", 
            "斯须失千嶂，僵木忽以芽。", 
            "眼中万株春，璀璨通岩涯。", 
            "迨此凡艳熄，坤舆净无瑕。", 
            "苍根移远梅，不惮涧谷遐。", 
            "含冰伴幽独，思虑无由邪。", 
            "宝树发银界，无脩證三耶。", 
            "皎皎天宇外，何劳凌绛霞。"
        ], 
        "title": "和柳子厚诗十七首（庚戌） 其十四 十二月二十三日大雪中种物", 
        "type": "古风", 
        "yun": "麻"
    }, 
    {
        "author": "程俱", 
        "era": "宋", 
        "subtype": null, 
        "text": [
            "名山昔远游，老罢无复睹。", 
            "永怀避世士，往往寄农圃。", 
            "移家白云根，及此未春雨。", 
            "桃梅足新栽，把玩喜欲舞。", 
            "可无紫琅玕，叶作翠凤羽。", 
            "宠光松菊径，萧散烟霞聚。", 
            "雌雄比嶰谷，颜色盖南浦。", 
            "龙鞭虽未行，玉茁亦已吐。", 
            "咄嗟勿留情，万物乃吾府。"
        ], 
        "title": "和柳子厚诗十七首（庚戌） 其十五 野人致紫竹栽手植方丈后", 
        "type": "古风", 
        "yun": "麌"
    }, 
    {
        "author": "程俱", 
        "era": "宋", 
        "subtype": null, 
        "text": [
            "春霖接岁寒，鲑菜已久索。", 
            "谁持玉轮菌，侑我金凿落。", 
            "安知老瓦盆，平昔滋味薄。", 
            "得此径陶然，朱颜忽如昨。"
        ], 
        "title": "和柳子厚诗十七首（庚戌） 其十六 得白菌引酒径醉（《郊居岁暮》）", 
        "type": "古风", 
        "yun": "药"
    }, 
    {
        "author": "程俱", 
        "era": "宋", 
        "subtype": null, 
        "text": [
            "故岁聿其除潜回。", 
            "始兹鱼上冰，殷地惊春雷。", 
            "急雨暗清夜，飞流散岩隈。", 
            "迟明起四顾，妙境神所开。", 
            "未信小有洞，苍崖隔凡埃。", 
            "琤淙十九泉，漱玉松风哀。", 
            "褰裳喜欲狂，幽兴不可裁。", 
            "妙喜真断取，呼猿定飞来。", 
            "相与俯清駃，传杯聊溯洄。"
        ], 
        "title": "和柳子厚诗十七首（庚戌） 其十七 辛亥正月六日夜雷已发声大雨达旦山中流泉高下喷薄殆不啻九十九不减仇池也", 
        "type": "古风", 
        "yun": "灰"
    }, 
    {
        "author": "程俱", 
        "era": "宋", 
        "subtype": null, 
        "text": [
            "青山秀色若可餐，卷书饥坐看南山。", 
            "乐哉洋洋岩下水，可以乐饥仍洗耳。", 
            "石田硗埆不敢荒，时耕带月归带霜。", 
            "田中不了曲蘖事，蝉腹且追张子房。"
        ], 
        "title": "戏书古句题山居", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "飞泉落青冥，掩冉振森木。", 
            "惊雷殷厚地，喷薄转空谷。", 
            "崩湍争喧豗，漱此千丈玉。", 
            "汹如秦军破，势比不周触。", 
            "初疑三峡移，无乃九井蹙。", 
            "云中阿兰若，峻岭锁重麓。", 
            "悽寒绝人境，共此媚幽独。", 
            "长饥不难忍，洗耳谢羁束。", 
            "君方应时须，我已甘脱粟。", 
            "正恐山不深，从今友麋鹿。"
        ], 
        "title": "五月二日同叔问过弥陀阁观山中飞瀑", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "广文斗酒邀同襟，胸中嵩衡郁千寻。", 
            "醉来盘礴吐幽怪，惨澹崖谷森相临。", 
            "向来三绝信珠璧，肯用抵鹊荆山岑。", 
            "诗中有画画中句，两峰高并蓝田阴。", 
            "祇应摩诘可方驾，老向海角嗟英沉。", 
            "何人左手作右字，题此古刹藏烟林。", 
            "不知眼力尚能尔，叠嶂巃嵷穷幽深。", 
            "使君家世旧湖海，戏假尺素资讴吟。", 
            "更登日观望八极，中有山水无穷音。"
        ], 
        "title": "戏题钱守宋汉杰泉岩古刹（和韵　戊申）", 
        "type": "古风", 
        "yun": "侵"
    }, 
    {
        "author": "程俱", 
        "era": "宋", 
        "subtype": null, 
        "text": [
            "素王之宫行秘府，断取瀛州纳环堵。", 
            "诸儒何必四库书，正自胸中有千古。", 
            "野人上车才不落，索米无庸面如鼓。", 
            "归来仰屋坐太息，咄咄书空欲谁语。", 
            "石林居士今龙坂，忧国形臞心独苦。", 
            "向来岂止见夷吾，叩阁何由避寒暑。", 
            "伯仁三日应可尔，顿解新亭对悽楚。", 
            "坐中人传双尺素，思洛桥南霅溪渚。", 
            "山回壤接二百里，许藏幽奇天所与。", 
            "人间那得此岩壑，坐想周郎喜而舞。", 
            "苍崖壁立欲千仞，蔽日青林自风雨。", 
            "信知灵境不待匠，古涧穿岩巧吞吐。", 
            "慇勤留此万里流，更觉山川生媚妩。", 
            "了观澄湛本非住，却觅喧豗无处所。", 
            "手诛阴木结茅屋，掀抉高深期尽取。", 
            "四山擢翠若无地，三石撑空袅相柱。", 
            "书词岂夸惊我甚，下视呼猿触天姥。", 
            "卞峰胜绝固自足，莫为东山思解组。", 
            "龙骧云起要侯王，鹤唳风声走夷虏。", 
            "会令藿食保安眠，北固山南事幽圃。"
        ], 
        "title": "某前日谒见国史侍读尚书获款燕谈蒙出示周杨子书报许藏山中得岩壑之胜过冷泉亭者叹想不已俾某赋诗退成七言古句一首上呈（戊申）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "阴阴韬云径，步步云生足。", 
            "巾裾扑空翠，逶迤向山麓。"
        ], 
        "title": "山居 韬云磴", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "砚凤池，石龙尾，金其声，玉其理，文字之祥助公喜。", 
            "助公喜，为公寿，籋云衢兮龙为友。", 
            "仪箫韶兮鸣凤咮，金玉相兮椒兰臭。", 
            "老复丁兮昃还昼，寿而臧兮世无有。", 
            "生弥长兮视弥久，见太平兮休战斗。", 
            "泳学海兮恢文囿，俯松乔兮齿仓籀。", 
            "翰林客卿管城偶，挥毫振藻常无咎。"
        ], 
        "title": "歙溪砚", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "人生归有尽，大齐不踰百。", 
            "君看花间冢，背郭高历历。", 
            "向来夸夺志，汗漫何穷极。", 
            "一朝随露电，变灭无馀迹。", 
            "所以靖节翁，壶觞乐晨夕。", 
            "宁为郁涧松，不作移根柏。", 
            "岂惟一穷通，固自忘夷蹠。", 
            "吾生亦崎岖，末路苦荆棘。", 
            "投闲得萧散，身病头更白。", 
            "岂无素心人，相与弄泉石。", 
            "及晨为兹游，聊用适吾适。", 
            "溪山景无尽，秀色光照席。", 
            "安能仰屋叹，抱恨长戚戚。"
        ], 
        "title": "春日与汪彦章藻赵叔问相约游樟林阁樟林阁盖郡豪冢舍背城郊墟无与比者因咏靖节感彼柏下人安得不为欢之句偶书五言呈同游二公", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "余发已种种，我怀亦依依。", 
            "风林无安巢，寒日无馀辉。", 
            "束发随官牒，前言服良规。", 
            "岂惟会计当，自诡牛羊肥。", 
            "妄献北阙书，野芹安足希。", 
            "一挂邪士籍，徒嗟寸诚微。", 
            "惓惓畎亩志，正作祸患机。", 
            "羁危不如人，行行向知非。", 
            "世变不可料，胡尘暗王畿。", 
            "真人起白水，帝命式九围。", 
            "误沐宣室召，白头侍经帏。", 
            "谁言萤爝光，敢近白日晖。", 
            "谁言草木萌，敢试雷霆威。", 
            "野马立仗下，轩昂妄鸣嘶。", 
            "弃之老牛皂，无复瞻龙墀。", 
            "天公了无私，与夺适所宜。", 
            "时方急功名，选愞安所施。", 
            "士方贵才辨，安用钝讷为。", 
            "常人与善士，何异于愚痴。", 
            "譬之救焚溺，佩玉行逶迤。", 
            "弃捐乃其理，刺天看群飞。", 
            "幸非高明室，百鬼浪见窥。", 
            "自从伏嵁岩，风淫得偏扉。", 
            "有足不得行，有手不得持。", 
            "每思林野娱，济胜忧无期。", 
            "堆豗不得往，如骥絷且鞿。", 
            "如盲不忘视，如寒不忘衣。", 
            "如痿不忘起，如羁不忘归。", 
            "但愿老穷健，长甘北山薇。", 
            "岂复理须鬓，峨冠待晨曦。"
        ], 
        "title": "晨起梳头发白且稀有感", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "丛筠无尺长，气与西山爽。", 
            "聊持内方丈，便作淇渭想。", 
            "会当冰雪馀，杰立千林上。", 
            "自非岁寒人，谁与共幽赏。"
        ], 
        "title": "叔问纵步郊野得竹栽二小丛携以见分", 
        "type": "古风", 
        "yun": "养"
    }, 
    {
        "author": "程俱", 
        "era": "宋", 
        "subtype": null, 
        "text": [
            "生非廊庙姿，雅志在林野。", 
            "拟作奢摩他，疾至萨芸若。", 
            "身心沩山牛，得失塞翁马。", 
            "城南寄僧坊，一室谢扫洒。", 
            "当时醉吟翁，高谢香山下。", 
            "安知衰病夫，亦有如翁者。"
        ], 
        "title": "观白公兰若寓居诗如写余怀但不能晨游夜息如彼自由耳辄用韵作", 
        "type": "古风", 
        "yun": "马"
    }, 
    {
        "author": "程俱", 
        "era": "宋", 
        "subtype": null, 
        "text": [
            "衰迟澹无营，百念已灰冷。", 
            "时吟蕊珠句，聊复寄二景。", 
            "平生坐五穷，相逐如形影。", 
            "华颠行路难，雅志不一逞。", 
            "逝言北山北，耕钓得重整。", 
            "结庐甚幽深，不觉在人境。", 
            "江公饱丛林，高视妙峰顶。", 
            "时迂百里驾，清坐举春茗。", 
            "相期老嵁岩，守望依同井。", 
            "久知无朋酒，出没均酩酊。", 
            "向来醒而狂，投老狂方醒。", 
            "如何紫泥书，名姓蒙记省。", 
            "控辞苦陈情，抱病当自屏。", 
            "肯令晓猿惊，滓辱及崖岭。", 
            "新诗比移文，三复得深领。"
        ], 
        "title": "比者彦文少卿一再枉过且有卜邻之约投老山林深慰孤陋兹者误蒙召旨固已具述多病不才乞侍祠宫观矣辱贶佳篇佩戢厚意谨次韵奉酬", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "千寻屹冰台，一室穿瓮牖。", 
            "伤生定难遵，极侈固无取。", 
            "兹亭挹空翠，势出巨灵手。", 
            "纵目云梦区，时来赋乌有。"
        ], 
        "title": "和蒋尚书园第新亭二首 其一 空翠亭", 
        "type": "古风", 
        "yun": "有"
    }, 
    {
        "author": "程俱", 
        "era": "宋", 
        "subtype": null, 
        "text": [
            "群山对西丘，突兀几千岁。", 
            "超然宇宙间，安用乘云气。", 
            "松筠非小草，出处皆远志。", 
            "他年姚尚书，指画要十事。"
        ], 
        "title": "和蒋尚书园第新亭二首 其二 柱笏亭", 
        "type": "古风", 
        "yun": null
    }, 
    {
        "author": "程壬孙", 
        "era": "宋", 
        "subtype": "五言绝句", 
        "text": [
            "风雨劳先别，敢辞樽酒深。", 
            "一梢墙上竹，留作岁寒心。"
        ], 
        "title": "题龙岩寺文与可怪石墨竹", 
        "type": "绝句", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "虚明旱藕千丝透，清泠寒泉百脉来。", 
            "绿烛怕烧先自障，青笺欲寄倩谁裁。", 
            "正怜夜雨敲篷响，只恐秋风裂扇开。", 
            "月下徘徊清影动，却疑翠凤下瑶台。"
        ], 
        "title": "咏芭蕉", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "蒉桴土鼓为声始，天球河图非琢工。", 
            "欲自柳州参靖节，将邀东野适卢仝。", 
            "平原骏马开黄雾，下水轻舟遇快风。", 
            "历历瑶琴怨遥夜，泠泠玉佩度秋空。"
        ], 
        "title": "诗诀", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "晓寒飒飒侵驼褐，山色盈盈入酒杯。", 
            "人物风流随逝水，故都文宪没苍苔。", 
            "黄鹂杜宇匆忙过，卢橘杨梅次第来。", 
            "气运总随时节变，人逢寒食自须哀。"
        ], 
        "title": "寒食书怀二首 其一", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "天机妙处莫形容，难把丹青写太空。", 
            "万古碧山留色在，千江皓月此心同。", 
            "乌纱燕子开门雨，白发杨妃掠面风。", 
            "欲问清明休检历，杜鹃啼血滴岩红。"
        ], 
        "title": "寒食书怀二首 其二", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "风流天下真难似，惜向篱边砌下栽。", 
            "依旧风情三月在，斩新花叶四时开。", 
            "莫嫌绿刺伤人手，自有妍姿劝客杯。", 
            "不拟折来轻落去，坐看颜色总尘埃。"
        ], 
        "title": "和正仲月季花", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "凌空千尺走龙蛇，隐映柴门野老家。", 
            "拚把长缨縻落月，乱飘丹粉染晴霞。", 
            "猿猴升惯能收药，蝴蝶低飞不到花。", 
            "最爱豹林种处士，紫英香里岸乌纱。"
        ], 
        "title": "咏凌霄花", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "丹青不用画吾庐，小小茅茨住近湖。", 
            "欲探春风先插柳，要看雪景更栽芦。", 
            "野船摇处沙成叠，海雁眠来草似铺。", 
            "妆点个中新景致，藤冠布褐老癯儒。"
        ], 
        "title": "卜居", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "濛濛土雾连三日，父老传经十七年。", 
            "蚕月人家多忌讳，麦秋时候好安眠。", 
            "桑鸠逐妇应嫌雨，社燕依人不避烟。", 
            "短策绿阴新似沃，顷筐朱实写来圆。"
        ], 
        "title": "田家纪事", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "自古诗人皆格物，山斋观物意如何。", 
            "额涂金粉蜂归穴，腹吐银丝蟢布罗。", 
            "鸡母载雏行啄黍，雀群欺燕坐争窠。", 
            "纷纷扰扰为形役，閒补涪翁演雅歌。"
        ], 
        "title": "山斋观物", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "山居种苇意如何，相见沧江渺渺波。", 
            "窗外近移秋色早，夜来偏觉雨声多。", 
            "微风动叶蜻蜓立，暗浪冲根郭索过。", 
            "谁解写成团扇面，萧萧残雪卧渔蓑。"
        ], 
        "title": "赋苇", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "寻芳自是少闲身，世故纷纷更咈人。", 
            "一箸小园初韭脆，三杯荒舍晚醅新。", 
            "云藏柳叶裁难断，月入梨花辨不真。", 
            "每岁海棠时候近，今年寒重殿馀春。"
        ], 
        "title": "三月三日欲过小园闻海棠未开剪韭独酌有怀", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "青山淡伫半帘雨，碧树婵娟一院阴。", 
            "醉舞狂歌前日事，微吟浅酌此时心。", 
            "菊花尽晚秋有味，枫叶尚彊霜著林。", 
            "万里故人关塞隔，宾鸿应有寄来音。"
        ], 
        "title": "九日怀故人留燕京者", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "身心自缚似芭蕉，安得凌风历九霄。", 
            "闲户人随春去老，倚阑花向雨中消。", 
            "病牙臲卼活书板，童顶羸垂倒药瓢。", 
            "善谑偶然成句子，丛谈聊以永今朝。"
        ], 
        "title": "苦牙动诗", 
        "type": "律诗", 
        "yun": "萧"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "疟鬼自与诗人谑，小儿狡狯弄炎凉。", 
            "蔬肥夜雨园丁逸，果熟秋风稚子忙。", 
            "枕臂閒思新药灶，扶头欲起候茶枪。", 
            "故园青桂华如水，归汎天风浩荡香。"
        ], 
        "title": "八月初十日疟起行园", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "七十三翁饮上池，始知糠籺也生肥。", 
            "麦须似笔山雌下，荷叶如钱海鳦飞。", 
            "天运无穷人自老，川流不返志多违。", 
            "旧时此日尝新日，蚤笋窗前一尺围。"
        ], 
        "title": "喜闻邻家食早麦", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "乱离又活十年身，帝闵吾徒已甚仁。", 
            "近厚施为回世运，至和涵养合天真。", 
            "花间醉客能骑马，柳外鸣禽似唤人。", 
            "酬唱小编情性好，伊祁留得一分春。"
        ], 
        "title": "正月十日新晴观正仲所写篆畦藁", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "春风不到上林花，流落民间日又斜。", 
            "曾向玉堂承雨露，可堪金屋委尘沙。", 
            "生来富贵由天分，到底风流出内家。", 
            "莫讶绿繁伤手刺，幽贞难犯可吁嗟。"
        ], 
        "title": "宝相花", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "树头绿叶无花看，树下黄花带叶开。", 
            "火化新钱忘铸字，金成小盏欠施台。", 
            "贵人亭馆何曾识，野客园林不用栽。", 
            "斗草儿曹求入咏，苍苔留坐独徘徊。"
        ], 
        "title": "儿曹请赋草间黄花", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "汀州春晚乐忘归，野草幽花兴趣微。", 
            "翠叶参差舒凤翮，斑心点缀戏儿衣。", 
            "掌中玉燕翩将舞，钗上银蛾乱欲飞。", 
            "便想此身为钓叟，沧江烟雨白鸥矶。"
        ], 
        "title": "赋杜若花", 
        "type": "律诗", 
        "yun": "微"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "踏雪相过客定嘉，瓦灯何事冻成花。", 
            "捕螳者雀雀忧弹，甘带为且且畏蟆。", 
            "寒拾相逢成一笑，触蛮互胜足长嗟。", 
            "人生只是争名利，名利看来细似麻。"
        ], 
        "title": "喻客", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "九十日春长雨雪，喜君今日咏新晴。", 
            "绿阴四面招人坐，芳草前头试我行。", 
            "少驻飞花终有别，爱听啼鸟忽无声。", 
            "东坡已作秋阳赋，欲赋春阳恨未成。"
        ], 
        "title": "晚晴", 
        "type": "律诗", 
        "yun": "庚"
    }, 
    {
        "author": "程公许", 
        "era": "宋", 
        "subtype": null, 
        "text": [
            "龙吟兮九渊，鹤唳兮九天。", 
            "飞仙兮下寥阔，鹤可驭兮龙可鞭。", 
            "白云兮坌谷，飞泉兮鸣筑。", 
            "掇瑶草兮帝庭，搴琼林兮木末。", 
            "问老仙兮何为，珠庭宴兮悦怡。", 
            "启琼笈兮探道帙，盼灵童兮往授之。", 
            "粲仙李兮芳奕叶，主斯文兮千岁期。", 
            "维嵩岳兮峻极，繄甫申兮孕质。", 
            "彼圩顶兮尼丘，非毓圣兮何述。", 
            "伟兹山兮万仞，独载英兮一家。", 
            "下培塿兮何有，上帝阍兮可排。", 
            "龙奋髯兮翔骞，鹤整翮兮褊褼。", 
            "洒瓢滴兮泽苗槁，何蕙帐兮吾久淹。"
        ], 
        "title": "拟九颂 其一 龙鹤山", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "驰余马兮南北，慨永怀兮故国。", 
            "岂乔木兮吾敬，繄世臣兮取则。", 
            "许史兮金张，煜煜兮煌煌。", 
            "薰天兮富贵，达观兮秕糠。", 
            "水有源兮木有本，传不传兮天若吝。", 
            "彼高密兮崇门，后何称兮子孙。", 
            "维指李兮蟠根，光万丈兮斯文。", 
            "父子兮昆弟，面命兮叮咛。", 
            "闯户兮车不停轨，满堂兮烜朱与紫。", 
            "顾所重兮未然，宁以彼兮易此。", 
            "佩礼义兮服诗书，保厥美兮久不渝。", 
            "百世兮嗣守，张赫奕兮吾闾。", 
            "守一经兮范金石，宁郑公兮专通儒。"
        ], 
        "title": "拟九颂 其二 通德门", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "修眉兮连娟，曼翠霭兮麻源。", 
            "君门狞兮九虎，蹇予留兮三年。", 
            "三峨之山兮远万里，见似人兮胡不喜。", 
            "半轮秋兮促公归，空高径兮班屐齿。", 
            "蹈夷险兮一心，既何戚兮何欣。", 
            "忍较功兮曲突，莽苍狗兮白云。", 
            "清风飒兮绮疏，明月耿兮庭徐。", 
            "纷缥帙兮插架，尚青衿兮来趋。", 
            "渺天涯兮延伫，时与拂兮蠹鱼。", 
            "雪堂兮躬耕，万古兮芳馨。", 
            "匪天穷兮人厄，九鼎重兮斯文。"
        ], 
        "title": "拟九颂 其三 峨峰书院", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "水平湖兮溶溶，雁鸣秋兮雍雍。", 
            "气相求兮声相应，渺万里兮葭葺丛。", 
            "晴云淡兮天宇清，行不乱兮字纵横。", 
            "伊美人兮心和平，韵埙篪兮锦绣文。", 
            "湖光澹兮酒温卮，鉴湖影兮烛须眉。", 
            "纵百坡兮何聚散，如此水兮涅不缁。", 
            "彼弋人兮奚慕，何南北兮定处。", 
            "袅袅兮秋风，潇潇兮夜雨。", 
            "飞鸣兮向阳，何心兮稻粱。", 
            "望层空兮接羽，友鸿鹄兮高翔。"
        ], 
        "title": "拟九颂 其四 雁湖", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "貌棱层兮心洁贞，玉韫质兮金作声。", 
            "芙蓉冠兮独立，佩宝璐兮缤纷。", 
            "胡拳拳兮石友，期岁晚兮相守。", 
            "瞠俗眼兮老丑，自心知兮坚久。", 
            "彼平泉兮森离立，纷品第兮罗甲乙。", 
            "吾何嗜兮狷介，宁与汝兮同癖。", 
            "琴书兮左右，龟鹤兮前后。", 
            "觌面兮峥嵘，忘言兮一笑。", 
            "泰山兮非大，拳石兮非小。", 
            "体无不具兮，性何不有。", 
            "岩岩兮层霄，蔼肤寸兮泽九州。", 
            "时卷舒兮为世，亘古今兮独超。"
        ], 
        "title": "拟九颂 其五 石林", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "葵倾心兮向阳，车导迷兮指南。", 
            "彼赫曦兮丽昼，奚信耳兮铜盘。", 
            "路通行兮九轨，奚窘步兮媻姗。", 
            "理有窒兮必通，物无幽兮不阐。", 
            "懿君子兮姱修，曾何心兮独善。", 
            "曼余目兮流观，瞻咫尺兮威颜。", 
            "慨冥行兮一世，抚余衷兮独安。", 
            "惟纳约兮自牖，苟墙面兮孰诱。", 
            "拥前旒兮余察，昏擿埴兮余考。", 
            "周道兮如砥，君子兮所履。", 
            "彼矇叟兮何知，跬步兮千里。", 
            "倚槛兮永歌，君门九重兮奈何。", 
            "倚皇明兮寤鉴，蹈前修兮不颇。"
        ], 
        "title": "拟九颂 其六 南阁", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "沧海兮渺瀰，杳莫见兮津涯。", 
            "愕风涛兮澒洞，问灵皇兮何之。", 
            "天苍苍兮正色，水混混兮相接。", 
            "何人心兮过险，陡平陆兮震慑。", 
            "维水流兮不盈，纵涉险兮心亨。", 
            "亦可载兮可溺，毋以弱兮意轻。", 
            "兀漏舟兮彭湃，矧维楫兮不戒。", 
            "羌左重兮右轻，曾何恃兮弗败。", 
            "引余袂兮褰余裳，整余柂兮屹余樯。", 
            "舟中人兮乃心一，险可济兮患可防。", 
            "乘流兮上下，如平武兮康庄。", 
            "思古人兮莫我遌，志尊尧兮慨以慷。", 
            "固天命兮有当，繄人谋兮允臧。"
        ], 
        "title": "拟九颂 其七 平舟", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "东方兮煌煌，烜吾目兮晨光。", 
            "耳翰音兮三唱，屏群英兮远藏。", 
            "揽衣兮起起，危槛兮徙倚。", 
            "宁餐华兮学仙，何炙背兮誇美。", 
            "众鼾睡兮昏莫知，我心恻兮独徘徊。", 
            "胡羲驭兮不少尼，恐君行兮迫崦嵫。", 
            "晞余发兮扶桑，骋余乘兮旸谷。", 
            "玩咸池兮洗光，伫阊阖兮开钥。", 
            "建采旄兮飞虹，驾蜿蜒兮八龙。", 
            "鸾凤兮前导，灵鸟兮后从。", 
            "于微闾兮发轫，景未仄兮帝宫。", 
            "及曜灵兮未晏，尚察余兮从容。"
        ], 
        "title": "拟九颂 其八 朝阳阁", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "桑枝绿兮麦齐腰，醴泉山下兮春和柔。", 
            "有美一人兮山之曲，薜荔屋兮蕙裯。", 
            "溪流兮清浏，岚霭兮秾秀。", 
            "鸟语韵兮清风，花气馥兮晴昼。", 
            "山中人兮衮绣衣，汎滥游兮憺忘归。", 
            "溉千顷兮芳茝，艺百亩兮留夷。", 
            "岁暮兮华实，折以遗兮所思。", 
            "怀渺渺兮何极，时不可兮再得。", 
            "丹凤兮飞飞，何两美兮未合。", 
            "山中人兮忍淹留，皇渴伫兮石田秋。", 
            "乐行兮忧违，余心兮焉求。", 
            "草萋碧兮日婉娩，炯四目兮余袂挽。", 
            "披霞缊兮紬琼编，倚仙翁兮与周旋。", 
            "乐莫乐兮醴泉之墅，役薪水兮公忍余弃。", 
            "凌汎景兮从之游，渺下顾兮一稊米。"
        ], 
        "title": "拟九颂 其九 醴泉墅", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "五气兮顺行，万汇兮嘉生。", 
            "繄人兮有异，毓其秀兮最灵。", 
            "纷总总兮横目，何一浊兮一清。", 
            "岂后皇兮尔私，命曰贤兮粹精。", 
            "虽才品兮靡易，匪先觉兮曷程。", 
            "诞空桑兮开有殷，崧岳降兮周之祯。", 
            "矧皇运兮配天，作之辅兮差肩。", 
            "蔼遗芳兮简编，屹柱石兮多贤。", 
            "眷指李兮嫡裔，祖柱下兮老仙。", 
            "扶舆兮瑞雾，溶泄兮非烟。", 
            "鞭鸾兮驭鹤，抉云汉兮来九天。", 
            "粲文瑞兮郁郁，帝所赍兮坤轴。", 
            "经天兮日星，纬地兮岳渎。", 
            "绵万祀兮不泯，为生民兮耳目。"
        ], 
        "title": "述九颂 其一 毓粹", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "岷山兮五岳丈人，大江兮四渎之尊。", 
            "羌郁积兮佳气，固人物兮载英。", 
            "环两川兮千里，何江乡兮专美。", 
            "汇千顷兮玻瓈，龙与鹤兮集止。", 
            "山之隐者聃耳孙，子正见兮杨氏女。", 
            "乘汎景兮轶罡风，蔼仙踪兮山之趾。", 
            "禀帝命兮丛霄，聊世人兮游戏。", 
            "五男子兮翘英，今峣峣兮鼎峙。", 
            "彼谈迁兮世史官，怅有歉兮昆及季。", 
            "真人兮高翔，盼尘寰兮秕糠。", 
            "悯俗兮惛瞀，蹇余佩兮荧煌。", 
            "老翁泉兮龙鹤之云，前苏后李兮蔼芳馨。", 
            "岷可砺兮江可竭，不可沫兮英与灵。"
        ], 
        "title": "述九颂 其二 载英", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "天不椓兮斯文，寄命脉兮哲人。", 
            "烂咸阳兮焰虐，不可燬兮六经。", 
            "苟日月兮可晦，何天地兮长存。", 
            "言不文兮行不远，义欲正兮词欲赡。", 
            "学之荒兮气之浮，匪艰深兮必蹇浅。", 
            "公昔来兮帝旁，佩琼蕤兮云锦裳。", 
            "六龙兮伏轸，从之兮彩凰。", 
            "悯世兮溷浊，下扫兮不祥。", 
            "屈宋兮导前，卿云兮翼后。", 
            "韩柳兮并驰，杜李兮齐骤。", 
            "建安七子兮随行，江左诸谢兮罗左右。", 
            "抗吾旃兮典籍场，轶吾毂兮风雅囿。", 
            "探金匮兮秘图，掞国华兮册书。", 
            "范金石兮扬律吕，散人世兮犹绪馀。", 
            "民之生兮有司命，彼指南兮亦有车。", 
            "秉斯印兮千万寿，后有觉兮余楷模。"
        ], 
        "title": "述九颂 其三 经文", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "郊见帝兮琮璜，瑟彼瓒兮流斯黄。", 
            "物有专兮灵粹，宁糅杂兮寻常。", 
            "懿君子兮毓德，可蠡测兮蕴藏。", 
            "禀堪舆兮间气，学远绍兮皇王。", 
            "探坠绪兮邹鲁，集皋夔兮众芳。", 
            "俗薆薆兮要艾，纷余佩兮兰纕。", 
            "众襜襜兮冶服，烂余裳兮织襄。", 
            "石渠兮紫橐，斗枢兮万阁。", 
            "持众美兮效君，宁濡迹兮康国。", 
            "世惛惛兮莫吾与，矫兹媚兮私处。", 
            "畦于闾兮珣琪，艺琼蔬兮玄圃。", 
            "暖晴旭兮养和，霏瑞雾兮来下。", 
            "苟昭质兮莫亏，犹可遗兮远者。", 
            "及羲鞭兮未晏，导帝之兮轨路。"
        ], 
        "title": "述九颂 其四 耀德", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "萝门兮薜户，宛其姝兮静女。", 
            "抚瑶瑟兮清歌，歌不绝兮如缕。", 
            "事君子兮岁几何，荠非甘兮檗非苦。", 
            "金石兮贞心，恩深兮雨露。", 
            "艳半额兮姱倡，岂娥眉兮能妩。", 
            "山之颠兮虎豹嗥，波汹汹兮蛟龙饕。", 
            "君欲行兮孰导，隐余思兮郁陶。", 
            "愿一列兮无从，首倦栉兮频搔。", 
            "宝辂兮瑶辙，道阻兮积雪。", 
            "君何志兮远游，危断绥兮惙惙。", 
            "岁冉冉兮将遒，蹇奚淹兮山椒。", 
            "愕哕凤兮戾止，曰有诏兮汝谋。", 
            "日有食兮仍曜，景有晏兮复朝。", 
            "苟荪薆兮弗谖，聊延伫兮中洲。"
        ], 
        "title": "述九颂 其五 亮节", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "蚩尤旗兮飞炱，天狗堕兮隐雷。", 
            "天运兮日蹙，目涨兮氛埃。", 
            "一失兮一得，孰强兮孰弱。", 
            "莽三垂兮骨纵横，恣强敌兮横奔突。", 
            "天万里兮杳莫知，何一朝兮飞羽愕。", 
            "皇乃眷兮西顾，怆赤子兮何负。", 
            "白驹兮来思，忍空谷兮逸豫。", 
            "有俶兮东方，千骑兮煌煌。", 
            "淑旂兮绥章，往钦兮汝臧。", 
            "膏余车兮秣余马，迟汝不来兮盍整余驾。", 
            "忽雾塞兮飙回，梗绿林兮辚藉。", 
            "不我后兮我前，幸劫灾兮天假。", 
            "怒辙兮徒劳，鼎鱼兮焉逃。", 
            "民生兮何尤，膏火兮煎熬。", 
            "蛟涎兮脱祸，父母兮鞠我。", 
            "集雁兮中洲，作之屏兮蜀之左。", 
            "内讧兮外阻，谁禦兮谁拒。", 
            "肤寸兮郁遥岑，先一州兮后天下。"
        ], 
        "title": "述九颂 其六 固屏", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "奫沦兮泽有水，渺莫窥兮涯涘。", 
            "鼓之雷兮嘘之风，沛万里兮流莫止。", 
            "潏涛澜兮汎东洋，张乾纲兮翕坤纪。", 
            "渺观兮古今，贤运兮齐轨。", 
            "狼跋兮其胡，赤舄兮几几。", 
            "东征兮迟迟，滔滔兮不归。", 
            "归来兮何时，绣裳兮衮衣。", 
            "美人兮嫭好，思不见兮令人老。", 
            "昔与余兮成言，忍弃之兮异道。", 
            "九疑兮缅哉，重华兮宴娭。", 
            "苍龙兮峙阙，岧峣兮帝台。", 
            "蕙裯兮芷幄，从之兮九垓。", 
            "麾青虬兮以梁，骖孔鸾兮以驾。", 
            "霭云旃兮缤纷，恍松乔兮来御。", 
            "步咫尺兮帝轩，帝一笑兮何言。", 
            "恍流盼兮下土，扫埃氛兮九埏。", 
            "余左兮汝右，余先兮汝后。", 
            "汝作朕兮股肱，拜稽首兮皇万寿。"
        ], 
        "title": "述九颂 其七 入辅", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "一之日兮周正，建子兮良辰。", 
            "黄钟兮起律，鲁台兮望云。", 
            "气机兮翕辟，往来兮不停。", 
            "皇揆予兮初度，秉幼志兮洁贞。", 
            "延日月兮察幽，睎雨露兮瀹氛。", 
            "荪拳拳兮余爱，何险艰兮弛勤。", 
            "与荪违兮星纪，思专专兮曷已。", 
            "九折臂兮成医，信情质兮可恃。", 
            "端策兮以占，有孚兮韦编。", 
            "阴极兮阳复，岂贤运兮不然。", 
            "矧甲子兮一周，测天度兮循环。", 
            "丹台兮定录，寿纪兮日延。", 
            "理无窒兮不亨，物去故兮就新。", 
            "蠖屈兮求信，根之归兮再荣。", 
            "彼涸阴兮毓质，亦忍俟兮阳春。", 
            "洪钧兮密庸，播物兮无垠。", 
            "开八荒兮寿域，如华胥兮大庭。"
        ], 
        "title": "述九颂 其八 纪生", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "天门开兮九重，烂钩陈兮紫宫。", 
            "烜舜瞳兮万里，穆五弦兮从容。", 
            "予唱兮孰和，劳心兮𢥞𢥞。", 
            "渺烟尘兮萧瑟，慨世途兮荆棘。", 
            "上帝兮孔仁，赍予兮良弼。", 
            "金碧波兮涨漪沦，妖氛洗兮景气新。", 
            "皇轸思兮六合，伫公来兮经营。", 
            "天苍兮地厚，日月兮悠久。", 
            "民命兮以延，国脉兮以寿。", 
            "云鬅鬙兮仙者家，瑶之台兮户琼玖。", 
            "饭宝屑兮醴玄霜，脯擘麟兮果梨枣。", 
            "驭鹤兮鞭龙，故山兮春风。", 
            "吾谁侣兮赤松，匪上玄兮曷从。", 
            "抚尘劫兮浩荡，燕钧天兮乐融。", 
            "长接引兮群品，与龙汉兮无穷。"
        ], 
        "title": "述九颂 其九 侣真", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "有閟兮寒泉，运而往兮几何年。", 
            "地灵兮启秀，不我后兮不我先。", 
            "川媚珠兮圆折，莲吐岫兮便娟。", 
            "坤文郁兮瑞世，所思邈兮西都之虞渊。", 
            "芳至今兮未沫，世载英兮昌维。", 
            "其已考槃兮山之阿，龟何以兮食只。", 
            "筑之垣兮登登，忽而凹兮窈而深。", 
            "累甓兮寻丈，刳木兮虚心。", 
            "木为仁兮仁者静，水阂险兮中不失信。", 
            "矧生数兮土以培，固受命兮独也正。", 
            "孰牖兮孰窒，孰导兮觱沸。", 
            "否倾以亨兮繄所遭，余何丧兮何得。", 
            "美人兮委蛇，泂酌兮永歌。", 
            "昔泥不食兮匪我吝，今渫可汲兮湛不波。", 
            "韦绝编兮堂上，晤三圣兮惝恍。", 
            "有孚兮坎习，不穷兮井养。", 
            "消息兮盈虚，道之体兮易之象。", 
            "沛吾辀兮八荒，志拯溺兮靡遑。", 
            "鸡鸣喈喈兮霜月晓，纷纭归梦兮殷辘轳之下银床。", 
            "万家兮渴饮，渺千里兮相望。", 
            "猿奚悲兮鹤奚怨，旱欲霖兮川欲航。", 
            "功成兮不居，媲彼泉兮有常。", 
            "缨可濯兮沧浪，鲤可羞兮汉之姜。", 
            "修绠兮汲古，涴新学兮肺肠。", 
            "美人兮归何时，乐莫乐兮旧乡。"
        ], 
        "title": "亨泉词", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "揽飞云兮遐思，轶迅飙兮流目。", 
            "涪之水兮渺瀰，秘殊境兮仙谷。", 
            "彼仙谷兮何有，辟埃氛兮泬寥。", 
            "森幽篁兮拥翠，蓊嘉柏兮相樛。", 
            "路窈窕兮山盘纡，田可稼兮溪可渔。", 
            "谷中人兮归何时，雾冥冥兮雨霏霏。", 
            "人心洪涛兮冲君航，世途羊肠兮隤君马。", 
            "盍舍策兮停桡，聊相羊兮田野。", 
            "兰室兮蕙裯，鹤舞兮猿嗥。", 
            "君归来兮何乐，澹无取兮焉求。", 
            "敷床兮千万轴，问何如兮岳之麓。", 
            "慨视世兮抢攘，忍洁身兮幽独。", 
            "谷中人兮无淹留，霭肤寸兮泽九州。", 
            "芳菲菲兮未沫，期岁晚兮逍遥。"
        ], 
        "title": "仙谷词送别西宪杨少卿奉祠东归", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "丹山之岩兮阻且深，丹山之云兮閟其霖。", 
            "中有姝兮静处，冠岌峨兮瑶簪。", 
            "方辙兮坎滞，聊返辔兮穹林。", 
            "辛夷兮为屋，芷幄兮兰衾。", 
            "世与我兮异好，不可揉兮精金。", 
            "信有味兮恬漠，亦何怨兮寡朋。", 
            "猿嗥兮鹤愤，鸟悲兮蛟吟。", 
            "忽西崦兮堕日，急响绝兮玉琴。", 
            "载营魄兮焉逝，空桂枝兮萧森。", 
            "朔风兮陵厉，白昼兮多阴。", 
            "素车兮丹旐，曷返兮遥岑。", 
            "天高兮地厚，古往兮来今。", 
            "彼达观兮超旷，奚死生兮爱憎。", 
            "四方兮上下，杳眇兮莫寻。", 
            "鹤归兮何日，瑶草碧兮劳我心。", 
            "涕浪浪兮沾襟，君无滞兮远淫。", 
            "归来兮娱乐，故山兮崚嶒。"
        ], 
        "title": "撰先伯桂隐先生哀词", 
        "type": "骚", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "商飙之萧瑟兮，百草莽其披离。", 
            "何深林之敷蕙兮，蔼芳华其不亏。", 
            "物有生而专美兮，岂伊人而不然。", 
            "阒浚房其窈窕兮，非从夫将孰称贤。", 
            "媚璇源之驶浏兮，四仙之峰其巀嶪。", 
            "衮衣蔼其硕肤兮，笄珈配之炜晔。", 
            "有斋季女淑且明兮，天作之对奚苟求。", 
            "懿玉屏之有孙兮，嗣宽閒之洁修。", 
            "面嘉命其必敬戒兮，庶几君子之好逑。", 
            "歌福履之将兮，咏室家之宜。", 
            "敝屣珠玉吾何有兮，佩礼义而服书诗。", 
            "顾俗好之骛荣兮，得则盈而失则沮。", 
            "美君子其独不群兮，期百岁而偕处。", 
            "夫何孤鸾一朝而舞镜兮，悼亡赋而鬓霜。", 
            "念天秩之有典兮，幽明离隔其忍忘。", 
            "冷辟邪而烬绝兮，叠旁行其蛛蟊。", 
            "耿松冈之夜月兮，尚欣欣以从舅姑之游。", 
            "悼人命其孰司兮，参大衍其非夭。", 
            "信流芳之未沫兮，岂独华发而曰寿。", 
            "苟天理之可恃兮，君子之步其丹霄。", 
            "汤沐大国日可冀兮，尚足慰芳魂于一丘。"
        ], 
        "title": "安人赵氏哀词", 
        "type": "骚", 
        "yun": null
    }, 
    {
        "author": "程元岳", 
        "era": "宋", 
        "subtype": "七言绝句", 
        "text": [
            "药臼空遗千载名，丹成人向九天行。", 
            "我来欲觅刀圭剂，只听寒泉佩玉声。"
        ], 
        "title": "观黄山仙人药臼", 
        "type": "绝句", 
        "yun": "庚"
    }, 
    {
        "author": "程元岳", 
        "era": "宋", 
        "subtype": "七言绝句", 
        "text": [
            "传闻棋不在中峰，曾有樵夫得一逢。", 
            "自后世人无处觅，云溪花洞几重重。"
        ], 
        "title": "仙棋石", 
        "type": "绝句", 
        "yun": "冬"
    }, 
    {
        "author": "程元凤", 
        "era": "宋", 
        "subtype": null, 
        "text": [
            "渔翁收网处，衰柳自穿鱼。"
        ], 
        "title": "句", 
        "type": "句", 
        "yun": "鱼"
    }, 
    {
        "author": "程以谦", 
        "era": "宋", 
        "subtype": "七言律诗", 
        "text": [
            "忆昔经行三十秋，重来创见古东楼。", 
            "涪溪天造浑无恙，铁锁云横欲断流。", 
            "两客后来谁更重，一樽今日意慵浮。", 
            "怀人万古高山仰，剩喜夤缘得再游。"
        ], 
        "title": "游涪溪 其一", 
        "type": "律诗", 
        "yun": "尤"
    }, 
    {
        "author": "程以谦", 
        "era": "宋", 
        "subtype": "七言律诗", 
        "text": [
            "重忆□都扰扰时，自怜解事作痴儿。", 
            "风声鹤唳从渠骇，斗折蛇行笑我危。", 
            "地险向来誇峻国，天诛□许恃滇池。", 
            "毡裘未省相知否，更欲凭君一问之。"
        ], 
        "title": "游涪溪 其二", 
        "type": "律诗", 
        "yun": "支"
    }, 
    {
        "author": "程以南", 
        "era": "宋", 
        "subtype": null, 
        "text": [
            "欲居东西瀼。"
        ], 
        "title": "句", 
        "type": "句", 
        "yun": "养"
    }, 
    {
        "author": "程介", 
        "era": "宋", 
        "subtype": null, 
        "text": [
            "先生溪上种修竹，呼吸溪光餐竹绿。", 
            "自应不同此君医，冰雪之胸元不俗。", 
            "我欲相从竹溪中，已办青蓑黄篾篷。", 
            "卧听肃肃摇清风，一洗满怀尘土空。", 
            "祇愁一夕风雷起，变化飞龙葛陂水。", 
            "凌云去去固无心，莫忘溪头舞烟雨。"
        ], 
        "title": "竹溪为旌城汪伯溱赋", 
        "type": "古风", 
        "yun": null
    }, 
    {
        "author": "程以南", 
        "era": "宋", 
        "subtype": "七言绝句", 
        "text": [
            "清泠空想离骚国，至理难穷太极图。", 
            "知有老人圮下履，恨无鸿宝枕中书。"
        ], 
        "title": "见方虚谷后自述", 
        "type": "绝句", 
        "yun": null
    }, 
    {
        "author": "程中山", 
        "era": "宋", 
        "subtype": "五言律诗", 
        "text": [
            "谁谓梅山耄，胸中耿耿存。", 
            "五言非小垒，一艺可专门。", 
            "年老人皆敬，名高道自尊。", 
            "群儿誇疾走，先长不堪论。"
        ], 
        "title": "寄梅山广文先生", 
        "type": "律诗", 
        "yun": "元"
    }, 
    {
        "author": "程以南", 
        "era": "宋", 
        "subtype": "五言律诗", 
        "text": [
            "一笑苕溪上，微茫驻日曛。", 
            "鹭沙行个字，鱼水呷圆纹。", 
            "晚色三家市，秋容几树云。", 
            "行藏知有分，莫诵北山文。"
        ], 
        "title": "苕溪晚泊", 
        "type": "律诗", 
        "yun": "文"
    }, 
    {
        "author": "程以南", 
        "era": "宋", 
        "subtype": "五言律诗", 
        "text": [
            "晒蓑台子上，载酒共跻攀。", 
            "竟日何妨醉，看云终是閒。", 
            "千丝平岸柳，一发别州山。", 
            "颇亦关乡念，春深未得閒。"
        ], 
        "title": "登晒蓑台", 
        "type": "律诗", 
        "yun": "删"
    }, 
    {
        "author": "程元凤", 
        "era": "宋", 
        "subtype": null, 
        "text": [
            "为爱山房峭绝，十年两借禅床。", 
            "松声夜半清枕，洗尽世间笙簧。"
        ], 
        "title": "游清泉寺", 
        "type": "六言诗", 
        "yun": "阳"
    }, 
    {
        "author": "程元凤", 
        "era": "宋", 
        "subtype": "五言律诗", 
        "text": [
            "共趁云龙会，尔何独负嵎。", 
            "猝逢惊履尾，孰视稍摩须。", 
            "野老与相狎，行人畏不趋。", 
            "敢烦猿臂手，射此老于菟。"
        ], 
        "title": "虎头岩", 
        "type": "律诗", 
        "yun": "虞"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "圣主严恭德意真，两仪合飨鉴精纯。", 
            "九筵五室仪章旧，一祖三宗侑典新。", 
            "风日盎温銮辂驾，月星明穊玉卮陈。", 
            "元良式献邦家庆，共祝吾皇寿万春。"
        ], 
        "title": "宝祐五年史院修高孝光宁四朝国史成上进九月明堂升侑高宗礼成进诗三章称贺 其一", 
        "type": "律诗", 
        "yun": "真"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "格天盛德素躬全，肸蚃交通心即天。", 
            "供币用将祈永命，奉粢端为告丰年。", 
            "宽条日布民安业，捷帜星驰将护边。", 
            "虎拜紫宸称贺处，祥光萦绕御炉烟。"
        ], 
        "title": "宝祐五年史院修高孝光宁四朝国史成上进九月明堂升侑高宗礼成进诗三章称贺 其二", 
        "type": "律诗", 
        "yun": "先"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "愚臣何幸际明时，才本疏庸玷宰司。", 
            "未报圣恩怀夕惕，更叨使领侍亲祠。", 
            "骏奔重屋仪文肃，鸡揭端门惠术施。", 
            "归美惭微天保颂，畏威愿继我将诗。"
        ], 
        "title": "宝祐五年史院修高孝光宁四朝国史成上进九月明堂升侑高宗礼成进诗三章称贺 其三", 
        "type": "律诗", 
        "yun": "支"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "有美英姿七尺长，桓桓威武孰能当。", 
            "保州萧史来依德，拒逆侯生竟败亡。", 
            "爵受重安持督节，谥书忠壮配高皇。", 
            "堂堂庙宇黄牢下，暮鼓晨钟不暂忘。"
        ], 
        "title": "淳祐己酉岁谒祖梁将军忠壮公庙", 
        "type": "律诗", 
        "yun": "阳"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "午鸡喔喔岭头闻，下岭相将日已曛。", 
            "跨涧小桥斜贴水，悬崖峭壁冷生云。", 
            "青帘渐唤新从事，白壁犹存旧墨君。", 
            "桑柘渐浓麻麦秀，田夫村妇总欣欣。"
        ], 
        "title": "和竹坞过曹柘岭", 
        "type": "律诗", 
        "yun": "文"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "山人坐题山水清，一空霁色无阴晴。", 
            "虚堂夜看星斗落，老鼎昼汲风泉烹。", 
            "杯间聊学蔬笋气，云外远飘弦诵声。", 
            "晦翁溪斋二三友，神游于此留其名。"
        ], 
        "title": "居然庵", 
        "type": "律诗", 
        "yun": "庚"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "解鞍小憩索胡床，五载重来两鬓霜。", 
            "庭下幽花迷蛱蝶，屋头乔木弄笙簧。", 
            "棣华喜遂团栾乐，柳絮从教上下狂。", 
            "明月浮丘访仙伯，径迷芳草马蹄香。"
        ], 
        "title": "同山窗游黄山", 
        "type": "律诗", 
        "yun": "阳"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "圣心翼翼对苍穹，蒇事明禋协肃雍。", 
            "玉辂晓升香雾滃，紫坛夜款瑞烟浓。", 
            "风声应律谐箫管，月色澄空映璧琮。", 
            "丹凤楼前恩施溥，欢呼三祝效尧封。"
        ], 
        "title": "明堂大礼庆成诗 其一", 
        "type": "律诗", 
        "yun": "冬"
    }, 
    {
        "author": "程元凤", 
        "era": "宋", 
        "subtype": "七言律诗", 
        "text": [
            "森严羽卫拥和銮，咫尺龙颜侍至尊。", 
            "禋祀仪文勤圣问，敬天实意进刍言。", 
            "百神受职来鸿祉，多士承休肃骏奔。", 
            "右飨不常威可畏，载歌周颂报皇恩。"
        ], 
        "title": "明堂大礼庆成诗 其二", 
        "type": "律诗", 
        "yun": "元"
    }, 
    {
        "author": "程元岳", 
        "era": "宋", 
        "subtype": "七言律诗", 
        "text": [
            "浮邱千载尚相闻，解辔精蓝月未曛。", 
            "一霎阴晴一霎雨，几重山水几重云。", 
            "轻簧啭处闻求友，浓绿丛边对此君。", 
            "更有山灵呈状巧，殢人花木亦欣欣。"
        ], 
        "title": "和竹坞过曹柘岭", 
        "type": "律诗", 
        "yun": "文"
    }, 
    {
        "author": "程元岳", 
        "era": "宋", 
        "subtype": "七言律诗", 
        "text": [
            "直上云严绝顶峰，始知尘世有仙踪。", 
            "悬崖藓润经年雨，满地花飘昨夜风。", 
            "日月往来苍翠杪，烟霞舒卷画图中。", 
            "琼台礼罢笙箫歇，万壑松声自羽宫。"
        ], 
        "title": "云岩", 
        "type": "律诗", 
        "yun": null
    }, 
    {
        "author": "程元岳", 
        "era": "宋", 
        "subtype": "七言律诗", 
        "text": [
            "谩宿林间夜对床，钟鱼衍度几星霜。", 
            "月高花影频开画，风动松声自鼓簧。", 
            "人事悬知春日好，禅心不作少年狂。", 
            "重来为称裴公约，万绿阴中醅酒香。"
        ], 
        "title": "游黄山次韵", 
        "type": "律诗", 
        "yun": "阳"
    }, 
    {
        "author": "程公许", 
        "era": "宋", 
        "subtype": null, 
        "text": [
            "观空得舍筏喻，示病无散花天。", 
            "从渠幻起幻灭，我自燕处超然。"
        ], 
        "title": "和雁湖先生病起自警八章 其一", 
        "type": "六言诗", 
        "yun": "先"
    }, 
    {
        "author": "程公许", 
        "era": "宋", 
        "subtype": null, 
        "text": [
            "葆光悟老子说，游仙续景纯诗。", 
            "木钻可使石透，槃水犹严手持。"
        ], 
        "title": "和雁湖先生病起自警八章 其二", 
        "type": "六言诗", 
        "yun": "支"
    }, 
    {
        "author": "程公许", 
        "era": "宋", 
        "subtype": null, 
        "text": [
            "专气如婴儿相，观心得宿命通。", 
            "认取无声无色，了知非瞽非聋。"
        ], 
        "title": "和雁湖先生病起自警八章 其三", 
        "type": "六言诗", 
        "yun": "东"
    }, 
    {
        "author": "程公许", 
        "era": "宋", 
        "subtype": null, 
        "text": [
            "三关中隐玉阁，七言味在蕊珠。", 
            "妙得养生真诀，善刀四顾踌躇。"
        ], 
        "title": "和雁湖先生病起自警八章 其四", 
        "type": "六言诗", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "学仙宁复华念，为士苦畏四邻。", 
            "铁弹茅茨何在，两翁心岂违人。"
        ], 
        "title": "和雁湖先生病起自警八章 其五", 
        "type": "六言诗", 
        "yun": "真"
    }, 
    {
        "author": "程公许", 
        "era": "宋", 
        "subtype": null, 
        "text": [
            "残编幸出坏宅，滴露何能阐微。", 
            "万古圣贤心法，未饶西竺传衣。"
        ], 
        "title": "和雁湖先生病起自警八章 其六", 
        "type": "六言诗", 
        "yun": "微"
    }, 
    {
        "author": "程公许", 
        "era": "宋", 
        "subtype": null, 
        "text": [
            "永夜朝元骞树，萧晨晞发扶桑。", 
            "妙处本来一贯，何异心斋坐忘。"
        ], 
        "title": "和雁湖先生病起自警八章 其七", 
        "type": "六言诗", 
        "yun": "阳"
    }, 
    {
        "author": "程公许", 
        "era": "宋", 
        "subtype": null, 
        "text": [
            "贪夫孜孜为利，烈士汲汲徇名。", 
            "谁似先生元尚，名标七宝宫城。"
        ], 
        "title": "和雁湖先生病起自警八章 其八", 
        "type": "六言诗", 
        "yun": "庚"
    }, 
    {
        "author": "程公许", 
        "era": "宋", 
        "subtype": null, 
        "text": [
            "战氛塞蚕丛国，决策下胜峰山。", 
            "避地客江湖久，著书无顷刻閒。"
        ], 
        "title": "郡事多冗命绳翁拉彦翔则明德素游赵园彦翔归以五章示教用韵 其一", 
        "type": "六言诗", 
        "yun": "删"
    }, 
    {
        "author": "程公许", 
        "era": "宋", 
        "subtype": null, 
        "text": [
            "世溷溷争捷径，发种种不胜簪。", 
            "款门恰来石友，倚槛同观玉岑。"
        ], 
        "title": "郡事多冗命绳翁拉彦翔则明德素游赵园彦翔归以五章示教用韵 其二", 
        "type": "六言诗", 
        "yun": "侵"
    }, 
    {
        "author": "程公许", 
        "era": "宋", 
        "subtype": null, 
        "text": [
            "简编得趣自熟，轩冕于我何加。", 
            "喜为胜游着句，未须归赋落霞。"
        ], 
        "title": "郡事多冗命绳翁拉彦翔则明德素游赵园彦翔归以五章示教用韵 其三", 
        "type": "六言诗", 
        "yun": "麻"
    }, 
    {
        "author": "程公许", 
        "era": "宋", 
        "subtype": null, 
        "text": [
            "俗氛妨人选胜，危坐待归啜茶。", 
            "听渠说山说水，撩我清梦还家。"
        ], 
        "title": "郡事多冗命绳翁拉彦翔则明德素游赵园彦翔归以五章示教用韵 其四", 
        "type": "六言诗", 
        "yun": "麻"
    }, 
    {
        "author": "程公许", 
        "era": "宋", 
        "subtype": null, 
        "text": [
            "浮生何适非寄，百虑非言可宣。", 
            "谁能寻访乐土，吁天侨立西川。"
        ], 
        "title": "郡事多冗命绳翁拉彦翔则明德素游赵园彦翔归以五章示教用韵 其五", 
        "type": "六言诗", 
        "yun": "先"
    }, 
    {
        "author": "程公许", 
        "era": "宋", 
        "subtype": null, 
        "text": [
            "相思命千里驾，惨别缓三叠歌。", 
            "幸祖帐得少住，奈征夫催发何。"
        ], 
        "title": "与子先兄及伯畅甥别投宿明月山客邸怅然有赋 其一", 
        "type": "六言诗", 
        "yun": "歌"
    }, 
    {
        "author": "程公许", 
        "era": "宋", 
        "subtype": null, 
        "text": [
            "岐路暂须执手，高城忍更回头。", 
            "大家制儿女泪，努力为名业谋。"
        ], 
        "title": "与子先兄及伯畅甥别投宿明月山客邸怅然有赋 其二", 
        "type": "六言诗", 
        "yun": "尤"
    }, 
    {
        "author": "程公许", 
        "era": "宋", 
        "subtype": null, 
        "text": [
            "钟情慨左右手，舍我作汗漫游。", 
            "渭阳政须数面，南浦约送行舟。"
        ], 
        "title": "与子先兄及伯畅甥别投宿明月山客邸怅然有赋 其三", 
        "type": "六言诗", 
        "yun": "尤"
    }, 
    {
        "author": "程公许", 
        "era": "宋", 
        "subtype": null, 
        "text": [
            "于赫圆宰，视听自民。", 
            "惟圣能飨，非德莫亲。", 
            "乃眷炎宋，受命以仁。", 
            "十有三叶，涵海毓春。", 
            "德厚流光，施及吾君。", 
            "历数有归，兆协大横。", 
            "性笃孝恭，天纵睿神。", 
            "思皇帝统，积累艰勤。", 
            "譬彼菑田，是播是耘。", 
            "遗大朕躬，曷其敢宁。", 
            "嗣训九年，端拱严宸。", 
            "权纲复归，如日宣精。", 
            "奸憸投荒，耆哲扬廷。", 
            "与物更始，三载惟寅。", 
            "宗祀戒期，历吉中辛。", 
            "孚号万方，以肃先庚。", 
            "饬我玉币，洁我粢盛。", 
            "秋霖淫泆，俄浃六旬。", 
            "法宫祗惧，虔祈百灵。", 
            "炉沉未烬，如谷应声。", 
            "飙籁号起，雾祲敛昏。", 
            "凡百执事，肄习彬彬。", 
            "戊辰斋居，弥竭精纯。", 
            "昧旦盛服，天仗肃陈。", 
            "爰趋殊庭，溯瞻九闳。", 
            "眷我道祖，凝神窈冥。", 
            "浚发灵源，流福无垠。", 
            "旋跸清庙，感恻蒿焄。", 
            "端冕对越，秉心著存。", 
            "暨入祢室，有涕其零。", 
            "僾若有见，忾如有闻。", 
            "景纬陆离，瑞霭轮囷。", 
            "乃备法驾，玉轪金轮。", 
            "苍龙载驱，和鸾锵鸣。", 
            "黄纛晅昼，翠蕤梢云。", 
            "还复斋寝，以须肇禋。", 
            "重屋启邃，八牖彻扃。", 
            "秸席纯敷，蜡炬交荧。", 
            "金石森列，豆笾苾芬。", 
            "有雨其𩃎，激电震霆。", 
            "先事以戒，升奠而停。", 
            "皇心益祗，惕若持盈。", 
            "上帝降鉴，富媪式凭。", 
            "二后严配，五帝侍轩。", 
            "陛级陟降，食饮乐欣。", 
            "礼仪既备，廷列九宾。", 
            "宣旨辍贺，免御端门。", 
            "天降威灵，宁不震惊。", 
            "省咎宸扆，肆眚八纮。", 
            "相古肆祀，酒冽牡骍。", 
            "托物荐忱，惟德之馨。", 
            "玉带之图，奉高所营。", 
            "盖第圜水，入自昆崙。", 
            "辩说舛驳，舛厥本源。", 
            "若稽皇祐，裁自帝尊。", 
            "合祛参侑，不渎不烦。", 
            "维时泰和，穆穆迓衡。", 
            "尚劳圣虑，抑加鸿名。", 
            "制诏罪己，千古日星。", 
            "其在于今，履运艰屯。", 
            "经躔错度，水旱荐臻。", 
            "寇盗虔刘，公私窭贫。", 
            "国论轇轕，政条放纷。", 
            "所宜急急，补坏支倾。", 
            "皇帝明哲，问学日新。", 
            "夔夔翼翼，是究是询。", 
            "广内九重，方丈八珍。", 
            "采翠眩转，尊罍溢醇。", 
            "皇情泊然，尧采若颦。", 
            "沓来封章，敷列典坟。", 
            "旰不遑食，坐或达晨。", 
            "虽躬其劬，未凝厥勋。", 
            "因飨而思，咎證之频。", 
            "天诱帝衷，跻之乾淳。", 
            "天启神断，旋乾转坤。", 
            "抵龟蔽志，扬号列绅。", 
            "若古有训，股肱惟人。", 
            "进退以礼，艰哉选抡。", 
            "匪余则私，弛弛必更。", 
            "皤皤一老，为世重轻。", 
            "毋徐其驱，扰我心旌。", 
            "奚蠹莫理，奚坠莫撑。", 
            "孰枉而陟，孰贤而湮。", 
            "孰道之同，而返丘园。", 
            "迟汝之来，秉我化钧。", 
            "莫莫葛藟，芘其本根。", 
            "有来赞祼，麟趾振振。", 
            "时庸展亲，金帛脤膰。", 
            "慨昔急难，在原脊令。", 
            "岂不尔矜，义或夺恩。", 
            "盍考故实，以厚人伦。", 
            "言路之辟，公论以信。", 
            "谁窒其来，岁久积堙。", 
            "亦既疏瀹，源清则亨。", 
            "毋厌其鲠，而其佞言。", 
            "药石我爱，醪醴我醒。", 
            "好恶之岐，治忽以分。", 
            "民亦劳止，鲂尾其赪。", 
            "托之守宰，尔抚尔循。", 
            "边以警闻，皇皇算缗。", 
            "吏缘为奸，星火急征。", 
            "慨彼嘉殖，耗于螣螟。", 
            "戢贪禁苛，前令盖申。", 
            "祁祁中原，百年荆榛。", 
            "天狼耀芒，较昔则狞。", 
            "摲我边关，歼我边氓。", 
            "汔可小休，亦人之情。", 
            "傥得少暇，修其政刑。", 
            "毋宁玩愒，以纵鲸吞。", 
            "维是四端，急甚救焚。", 
            "天何言哉，警戒谆谆。", 
            "仁爱之心，与父母均。", 
            "皇帝曰咨，尔公尔卿。", 
            "其左右我，以经以纶。", 
            "鼎雉申儆，中兴有殷。", 
            "云汉惧灾，王化复行。", 
            "维思无邪，负扆有铭。", 
            "敢不参倚，日省吾身。", 
            "我阙汝规，毋我逢迎。", 
            "渊冰虎尾，始终一诚。", 
            "神示神考，宁不我听。", 
            "百臣司蕝，虔恭骏奔。", 
            "跪诵祝册，如帝其聆。", 
            "式稽周颂，进戒九阍。", 
            "敬之敬之，毋圯于成。", 
            "海深岳崇，不废涓尘。", 
            "图易于艰，渝险而平。", 
            "天锡帝寿，如古大椿。", 
            "天祚景运，万亿子孙。", 
            "臣虽不敏，知力于文。", 
            "泚笔以俟，矢歌维清。"
        ], 
        "title": "明禋进戒诗", 
        "type": "四言诗", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "平生拙自理，不办一亩宫。", 
            "聊从斲轮扁，敢慕执戟雄。", 
            "惭非五凤手，正着双凫中。", 
            "何言散骑省，难下青藜翁。", 
            "相望一牛吼，有客方固穷。", 
            "床头河洛书，莹光吐长虹。", 
            "时时发佳句，执若万折东。", 
            "我诗出龟赐，寒螀抱霜丛。", 
            "谁当写秋思，妙器无号钟。", 
            "相从无何境，曳履哦清风。"
        ], 
        "title": "以夜宿匠舍诗示晁以道说之乃以古句为谢次韵酬之一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "十年同舍今华颠，印山满眼囊无钱。", 
            "每看图画辄心醉，自笑说食流饥涎。", 
            "世间范李真幻士，断取妙喜移山川。", 
            "朝来问疾方丈室，但怪衡霍罗窗轩。", 
            "飘风急雨暗四泽，转看锦翠开云烟。", 
            "崔嵬磊块冻相倚，恍然雪塞蓝田关。", 
            "是中大有结茅地，指点三径依林泉。", 
            "世人无乃笑痴绝，心境二妄交相缠。", 
            "安知三万师子座，同此幻力无中边。", 
            "衢山小江新悟幻，落笔欲追祈与虔。", 
            "愿从公借此妙景，已具东绢和丹铅。", 
            "照中写照供幻观，聊自慰藉销穷年。", 
            "千岩万壑纳环堵，更令一拂松风弦。"
        ], 
        "title": "借叶内翰画令小江模写", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "江子隘斯世，翛然向方蓬。", 
            "一朝成千古，寤寐不复通。", 
            "夜入霅溪境，胡然见幽梦。", 
            "高标何所似，俯仰风中松。", 
            "笑谈如平生，炯炯双方瞳。", 
            "去年经行地，陈迹亦已空。", 
            "故应玄真老，相与游无穷。"
        ], 
        "title": "自仲嘉云亡未始见梦舟行夜入吴兴境有梦如平生感而赋诗四首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "诸人久不死，而使武子先。", 
            "斯言太痴绝，爱恶无乃偏。", 
            "君看雅正情，播在三百篇。", 
            "秦人哀三良，百身宁可捐。", 
            "相鼠有深刺，嗟哉胡不遄。", 
            "此岂惑者欤，加膝坠诸渊。", 
            "乃知孙楚狂，未必非公言。"
        ], 
        "title": "自仲嘉云亡未始见梦舟行夜入吴兴境有梦如平生感而赋诗四首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "世以势论士，君诚不如人。", 
            "扬扬乘轩者，志满气甚振。", 
            "外见七尺躯，中有万斛尘。", 
            "凿枘固难入，鹗鸾岂相伦。", 
            "炙手苟可热，行路为雷陈。", 
            "高栖冷如铁，骨肉不得亲。", 
            "谁能独无死，荣辱久乃真。"
        ], 
        "title": "自仲嘉云亡未始见梦舟行夜入吴兴境有梦如平生感而赋诗四首 其三", 
        "type": "古风", 
        "yun": "真"
    }, 
    {
        "author": "程俱", 
        "era": "宋", 
        "subtype": null, 
        "text": [
            "皇天非无知，伯道固有后。", 
            "百年能复几，仅比一昏昼。", 
            "久知彭篯夭，不及殇子寿。", 
            "向来箪瓢生，庙食至今侑。", 
            "东陵虽饱死，千载有馀臭。", 
            "枭藩得刳肠，苕折谩遗鷇。", 
            "试当问玄夫，此理或可究。"
        ], 
        "title": "自仲嘉云亡未始见梦舟行夜入吴兴境有梦如平生感而赋诗四首 其四", 
        "type": "古风", 
        "yun": "宥"
    }, 
    {
        "author": "程俱", 
        "era": "宋", 
        "subtype": null, 
        "text": [
            "蹄间三寻汗流赭，九逵雷雹争飞洒。", 
            "我穷那得骋追风，正拟虺尵行果下。", 
            "平生畏途饱经历，夜半临深无驭者。", 
            "故应造物巧相戏，却比盲人骑瞎马。", 
            "李南知音当促步，广汉腾嘲不相假。", 
            "执鞭良称塞翁儿，并辔聊从杜陵夏。", 
            "庞然病颡岂其类，老矣问途那可舍。", 
            "径烦一夫事刷秣，似桂新刍不盈把。", 
            "向来伯厚亦安在，结驷鸡栖同土苴。", 
            "他年东去把撩风，纵尔逍遥汴东野。"
        ], 
        "title": "初到书局以万七千钱得一老马盲右目戏作古句自嘲一首", 
        "type": "古风", 
        "yun": "马"
    }, 
    {
        "author": "程俱", 
        "era": "宋", 
        "subtype": null, 
        "text": [
            "南枝月明乌鹊飞，北风惊沙燕马嘶。", 
            "倦游乃有故乡念，强学处士听朝鸡。", 
            "马蹄得得乌帽底，与日竞走东还西。", 
            "安知神府在人境，晓雾十里飞香猊。", 
            "咄嗟似与化人遇，宫殿盘郁穷烟霏。", 
            "瑛房蕊箧浩无极，当关九虎何由窥。", 
            "仙郎邀客自清旦，阒若岫户临江湄。", 
            "向来同是烂柯客，石梁跨野长虹垂。", 
            "登晨未辨七盟盖，祈年欲采三华芝。", 
            "授书忽作蕊珠吏，云篆岂特传盟威。", 
            "故人一笑共清景，常谈曲谨皆芟夷。", 
            "而余煮饼北窗卧，正坐世网缠绵之。", 
            "枣瓜麟脯不同举，但见綵笔方交驰。", 
            "萧然俯仰在环堵，穷巷偪仄仍喧卑。", 
            "高堂修竹寄遐想，况烹雪乳调清丝。", 
            "径须暇日一寻胜，眼中尘袂空成帷。"
        ], 
        "title": "神霄宫知宫陈应常邀乡人集道堂余不果往毛彦时有诗诸公皆和见率同作次韵一首", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "青松千岁姿，擢质万仞冈。", 
            "霜根初茁秀，气已凌千章。", 
            "去天尺五地，雨露先众芳。", 
            "晨光为膏沐，鬣鬣倾扶桑。", 
            "故应神物护，茂叶成深苍。", 
            "尔来向三纪，已作拿云骧。", 
            "岂惟蔽牛马，固已中栋梁。", 
            "上有参天枝，下有延年肪。", 
            "苍荫被草木，皆为芝木香。", 
            "众鸟不敢巢，或来孤凤凰。", 
            "会当回万牛，一柱来明堂。", 
            "却顾冰涧底，岁寒永相望。"
        ], 
        "title": "以蒋永仲画双松为故人寿", 
        "type": "古风", 
        "yun": "阳"
    }, 
    {
        "author": "程俱", 
        "era": "宋", 
        "subtype": null, 
        "text": [
            "平生竹隐翁，胸次着千古。", 
            "挥毫剧翻澜，碑版照秦楚。", 
            "十年屈僚佐，留使望天府。", 
            "今年道山颠，士论乃深许。", 
            "歌词荐清庙，盛典更藻斧。", 
            "忽持南阳节，声动汉江浦。", 
            "清班寄麟台，雄职暂符虎。", 
            "遥知佳政传，召杜安足数。"
        ], 
        "title": "诗送赵承之秘监鼎臣安抚邓州三首 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "往者南阳耕，相望鹿门翁。", 
            "时来拜床下，鸡黍相与同。", 
            "安知田舍中，离凤友伏龙。", 
            "我疑两州间，地美物亦丰。", 
            "故应钓游处，清泉荫高松。", 
            "人英何代无，傥有前贤风。", 
            "弓旌恐难致，羔雁或可通。"
        ], 
        "title": "诗送赵承之秘监鼎臣安抚邓州三首 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "潭潭内史府，侃侃东西录。", 
            "当年得一士，众视惊刮目。", 
            "何殊致洪造，初不羡博育。", 
            "林侯忽东归，怀宝媚幽独。", 
            "赵侯小腾骞，文采冠群玉。", 
            "要之进退间，了不异兰菊。", 
            "因公怀若人，皎皎叹空谷。"
        ], 
        "title": "诗送赵承之秘监鼎臣安抚邓州三首 其三", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "读书何如事耕种，唇腐头童得饥冻。", 
            "半生塌翼堕江湖，仰视群飞困嘲弄。", 
            "闭门诵说不知悔，时以圣贤资折中。", 
            "饥来驱我向京华，为米折腰随所用。", 
            "一官此固初不恶，浪以讨论辞冗从。", 
            "梅公据鞍殊矍铄，满腹精神比钱凤。", 
            "新诗借我快笔端，省向江南赋云梦。", 
            "向来高门迩衡陋，杖履时来窥牖瓮。", 
            "今公三径为谁开，顾我五穷那易送。", 
            "会当投檄复言归，时访祇园谈不共。"
        ], 
        "title": "和酬梅悦之大夫泽送行古句", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "飞花动江光，风力两相怯。", 
            "扁舟老参谋，觅句时拄颊。", 
            "连昌出墙枝，晞日香江挹。", 
            "深宫夹修篁，岁久森翠叶。", 
            "至今丹青妙，华宇张九叠。", 
            "谁移此繁英，密荫如栽接。", 
            "因依肖蜾裸，变幻胥蝴蝶。", 
            "忽如剪绯㠾，又似翻锦箧。", 
            "殷唇注猩血，细蕊轻蚊睫。", 
            "争春虽云晚，斗丽固当捷。", 
            "冰实傥可分，仙梯不难蹑。", 
            "赓诗憎怪烦，我意终未惬。"
        ], 
        "title": "和同会舍千叶绯桃", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "将军白首玄池阴，手持毛锥如绿沉。", 
            "千人独扫杜陵老，百犗欲连东海任。", 
            "中山豪族一当百，即墨坚垒高临深。", 
            "孙郎精骑固无匹，长卿偏师那可侵。", 
            "久知良工须利器，岂但善贾缘多金。", 
            "故追老兔尽三窟，已倒霜松踰十寻。", 
            "于菟犹存凤阁卧，黄庭不博鹅池临。", 
            "清观越石已成冢，始信管城真尽心。", 
            "客卿摩顶利天下，修竹欲汗南山林。", 
            "儒生意广亦自苦，但有遗迹藏来今。", 
            "两公笔阵略相抗，往往钺并张旗参。", 
            "铺扬功伐借二物，寸木可使齐高岑。", 
            "嗟余绝学久焚弃，嘿守三一朝飞森。"
        ], 
        "title": "同舍以笔墨更相遗有诗见邀同作", 
        "type": "古风", 
        "yun": "侵"
    }, 
    {
        "author": "程俱", 
        "era": "宋", 
        "subtype": null, 
        "text": [
            "昆崙五城十二楼，洪河空注经神州。", 
            "西连仙掌五万里，一柱上直清都浮。", 
            "琳琅琪碧乃凡草，青华绛实森累樛。", 
            "南辰真人厌妩媚，下敕保命更冥搜。", 
            "元精结感浃地轴，奋此倚天苍鬣虬。", 
            "烛龙晞露吐珠琲，青女敛辔回春秋。", 
            "上有飞晨焕景之卿云，下有金精石髓之清流。", 
            "盘根疏节孤且直，扶疏群木罕与俦。", 
            "风涛吹落九天上，倒景雨沛参云油。", 
            "睟然和气发柯叶，俯芘芝朮齐薰莸。", 
            "当年箕颍眇䨥阙，户牖森翠苍阴稠。", 
            "挺生初不待封殖，天遣异质荣仙洲。", 
            "居然神蔡产千岁，不但明堂来万牛。", 
            "台符两两直其上，芳膏美荫被九丘。", 
            "紫清骐骥下择木，展翮还自青田幽。", 
            "琼芝瑶草供俛啄，蓬阆曾记添仙筹。", 
            "会有玉沙丹露饮，清风飘飒玄霜裘。", 
            "巢云友凤乃其所，昂昂肯为鸡群谋。", 
            "神霄之境接华盖，永作帝瑞同天游。"
        ], 
        "title": "松鹤图", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "往登妙高台，千嶂如聚墨。", 
            "煌煌化人宫，屹立断鳌足。", 
            "题舆亦不恶，啸咏此浮玉。", 
            "秕糠空在前，不谓公肯辱。", 
            "竟乖南州望，聊作信都福。", 
            "吹竽定谁真，抱璞安忍哭。", 
            "高情禦外物，不计处与出。", 
            "端如屋间籀，障以千步筑。", 
            "我穷居城南，瓮牖藩援秃。", 
            "华裾每来过，暖语加帛粟。", 
            "洋洋埙篪音，珍重同结绿。", 
            "吟毫久不濡，辱赠不敢独。", 
            "所惭春螽股，持抗不周触。"
        ], 
        "title": "晁无斁将之录示近诗有和其兄以道说之诗次韵以致区区兼简以道 其一", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "谈诗如谈禅，练性如练墨。", 
            "壮心悟龟毛，少作岂蛇足。", 
            "平生甚元龙，未信今伯玉。", 
            "十年得投闲，高卧谢宠辱。", 
            "定知贫胜富，固自平为福。", 
            "著书着名山，会使山鬼哭。", 
            "结庐近三休，为米时一出。", 
            "犹嫌佛场选，肯问燕台筑。", 
            "俗人难与言，镜剃遗盲秃。", 
            "前年客长安，正觅三釜粟。", 
            "尘中一倾盖，爽气岷峨绿。", 
            "别来更崎嵚，寡陋嗟我独。", 
            "尘埃箧中书，有手不暇触。"
        ], 
        "title": "晁无斁将之录示近诗有和其兄以道说之诗次韵以致区区兼简以道 其二", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "渭川十顷青，上谷千灶墨。", 
            "县河供拂石，濡笔应未足。", 
            "公初入承明，神采映冰玉。", 
            "孤芳信难群，廉士故可辱。", 
            "虚怀得逢蒙，泛爱近藉福。", 
            "终然翟公题，正堕杨朱哭。", 
            "于今十年后，犹作一麾出。", 
            "何当还宣温，不用求钓筑。", 
            "遥知西湖柳，蔽芾谁敢秃。", 
            "应馀金石文，会使天雨粟。", 
            "留连借三辅，夏木今再绿。", 
            "斯文咏公归，怅望非我独。", 
            "羁怀老无堪，览卷百忧触。"
        ], 
        "title": "复次韵酬叶翰林见寄", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "世人如鲗鱼，自蔽翻吐墨。", 
            "猩熊亦何罪，不卫唇与足。", 
            "要当如木雁，安问定石玉。", 
            "向来休休翁，老去称耐辱。", 
            "迹高名自污，卒享清净福。", 
            "肯为接舆生，叩木妄歌哭。", 
            "韩公早闻道，垢浊久已出。", 
            "终成九层台，不弃一篑筑。", 
            "长安列戟第，桐影将缺秃。", 
            "宁辞治中舆，且食祠宫粟。", 
            "胸中荆棘尽，华发当更绿。", 
            "抗尘我何庸，勇退公所独。", 
            "何如善刀藏，聊放虚舟触。"
        ], 
        "title": "次韵寄谢公表韩公朝请", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "往居阖庐城，有客面如墨。", 
            "论文口澜翻，嗜学苦不足。", 
            "时称曾校书，秀句示珠玉。", 
            "今晨尘眼开，来赠忽先辱。", 
            "风骚穷乃工，投闲讵非福。", 
            "言音关感动，妙比韩娥哭。", 
            "此道久荒芜，名家亦时出。", 
            "五言古长城，屹若万夫筑。", 
            "何如丹凤楼，朴斲千嶂秃。", 
            "虽然皆戏剧，渺甚一毛粟。", 
            "付之两忘情，兰蕙等茨绿。", 
            "闻公会西游，顾我陋而独。", 
            "扫斋待清谈，奋麈或相触。"
        ], 
        "title": "次韵寄谢存之曾公学士", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "赏音真两难，邂逅多契阔。", 
            "一朝间容刀，三岁歌采葛。", 
            "古人抱修能，初不露锥末。", 
            "诚令处囊中，谈笑堪式遏。", 
            "岂无识玉人，顾恐铄金夺。", 
            "遂令缁衣好，敛迹裁自脱。", 
            "画蛇杯已疏，志鹄弓遽拨。", 
            "徒嗟湖海上，发白齿牙豁。", 
            "怀公剧梅林，念至失焦渴。", 
            "临风赋新谣，忧思不可掇。"
        ], 
        "title": "和叶翰林送李从事", 
        "type": "古风", 
        "yun": "曷"
    }, 
    {
        "author": "程俱", 
        "era": "宋", 
        "subtype": null, 
        "text": [
            "高云下甘泽，肤寸即有馀。", 
            "瀛波纳牛迹，亦复鳣鲸居。", 
            "翰林补天手，妙语追三闾。", 
            "聊从颍川借，似厌承明庐。", 
            "坐令啸诺地，不异畏垒墟。", 
            "斯人乐佳政，欣若饱稻鱼。", 
            "恢恢云梦胸，中有几石渠。", 
            "时来潩水旁，傲睨万物初。"
        ], 
        "title": "次韵和颍昌叶翰林 同许学士亢宗干誉汎舟潩水 其一", 
        "type": "古风", 
        "yun": "鱼"
    }, 
    {
        "author": "程俱", 
        "era": "宋", 
        "subtype": null, 
        "text": [
            "嗟我一寸筳，登公五言城。", 
            "时窥锦囊句，似发黄钟声。", 
            "闭门得长哦，有酒或细倾。", 
            "谁云千里隔，回薄万古情。", 
            "驾言从公游，上马短策横。", 
            "尘缨缚我急，有足安得行。", 
            "何当来上都，既见心始平。", 
            "为公赋三秋，寤叹空营营。"
        ], 
        "title": "次韵和颍昌叶翰林 同许学士亢宗干誉汎舟潩水 其二", 
        "type": "古风", 
        "yun": "庚"
    }, 
    {
        "author": "程俱", 
        "era": "宋", 
        "subtype": null, 
        "text": [
            "往者巾柴车，追游卞山村。", 
            "今焉镇三辅，鼓吹喧谯门。", 
            "遥知手种松，浸有苍苔痕。", 
            "许下今乐郊，胜事亦复繁。", 
            "但令足兵食，饱暖同君恩。", 
            "长安举头见，煌煌太微垣。", 
            "江湖与魏阙，一一寄默存。", 
            "正恐受釐室，虚怀待微言。"
        ], 
        "title": "次韵和颍昌叶翰林 同许学士亢宗干誉汎舟潩水 其三", 
        "type": "古风", 
        "yun": "元"
    }, 
    {
        "author": "程俱", 
        "era": "宋", 
        "subtype": null, 
        "text": [
            "许侯盖静者，无乃祖远游。", 
            "着身朝市间，深若无所求。", 
            "命驾眇千里，西湖正凉秋。", 
            "是中有真趣，轩裳何悠悠。", 
            "潩水清且姝，仙舟度深幽。", 
            "徐行问疾苦，怀新想平畴。", 
            "坐念方外乐，馋涎曲车流。", 
            "持觞会相属，我唱公当酬。"
        ], 
        "title": "次韵和颍昌叶翰林 同许学士亢宗干誉汎舟潩水 其四", 
        "type": "古风", 
        "yun": "尤"
    }, 
    {
        "author": "程俱", 
        "era": "宋", 
        "subtype": null, 
        "text": [
            "空华信无根，遗迹故非足。", 
            "如公三万卷，碨磊贮心曲。", 
            "中虚自昭旷，不必岩电目。", 
            "纳芥本无难，胶弦端可续。", 
            "亡书共推张，断简当问束。", 
            "笑谈针左盲，指顾命骚仆。", 
            "岂知穷巷士，眼暗发将秃。", 
            "短檠黮无光，默坐守幽独。", 
            "正当黜聪明，岂复分句读。", 
            "便便了无庸，但有孝先腹。"
        ], 
        "title": "次韵和颍昌叶翰林 目病废读书", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "生儿如班伯，绝业出金华。", 
            "恼人如添丁，索抱声哑哑。", 
            "人生各有分，豪末不可加。", 
            "丹山无凡鷇，寒根无早芽。", 
            "如公翔千仞，众鸟不敢哗。", 
            "将雏一来仪，美瑞世所夸。", 
            "嗟我困冰谷，霜枝郁盘拿。", 
            "华颠有二女，尔尔聊自佳。", 
            "今年熊罴梦，亦复来贫家。", 
            "平生坐著书，每笑括与奢。", 
            "篮舆一幅巾，缓步可当车。", 
            "傥学长史掾，修真凌景霞。"
        ], 
        "title": "生第三儿（余近得子，因及之）", 
        "type": "古风", 
        "yun": null
    }, 
    {
        "author": "程俱", 
        "era": "宋", 
        "subtype": null, 
        "text": [
            "公不见锦衣白璧谁家郎，春风得意寻春忙。", 
            "红云步障三十里，一色繁艳无馀香。", 
            "又不见玉川秾李正清绝，夜携仙客通寥阳。", 
            "连天剪刻万枝雪，缟裙练帨看明妆。", 
            "古来胜赏不易得，况乃花下延舒光。", 
            "豪端顿挫役万物，如彼枣叶持针芒。", 
            "昔人曲水咏觞处，茂林修竹空宫墙。", 
            "骋怀吊古赖何物，曲生风味安可忘。", 
            "自怜春色不到眼，归卧北窗书满床。"
        ], 
        "title": "生第三儿（余近得子，因及之） 同许干誉步月饮杏花下", 
        "type": "古风", 
        "yun": "阳"
    }, 
    {
        "author": "程公许", 
        "era": "宋", 
        "subtype": null, 
        "text": [
            "晓凉散策，恨西风不贷，一池残绿。", 
            "谁与冰轮撝玉斧，恰好今宵圆足。", 
            "树杪翻光，莎庭转影，零乱昆台玉。", 
            "荡胸清露，闲须浇下醽醁。", 
            "休问湖海飘零，老人心事，似倚岩枯木。", 
            "万里亲知应健否，脉脉此情谁属。", 
            "世虑难平，天高难问，倚遍阑干曲。", 
            "不妨随寓，买园催种松竹。"
        ], 
        "title": "念奴娇", 
        "type": "词", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "万里飘萍，送江入海，过古润州。", 
            "正羁怀无奈，凭高纵览，濛濛烟雨，簇簇渔舟。", 
            "南北区分，江山形胜，忧愤令人扶上楼。", 
            "沈凝久，任斜飞雪片，急洒貂裘。", 
            "英风追想孙刘。", 
            "似黑白两奁棋未收。", 
            "把烟霞饶与，坡仙米老，丹青难觅，摩诘营丘。", 
            "斗野号风，海门残照，长与人间管领愁。", 
            "凭谁问，借天河一挽，洗甲兵休。"
        ], 
        "title": "沁园春 用履斋多景楼韵", 
        "type": "词", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "驼褐倚禅榻，丝鬓扬茶烟。", 
            "谁知老子方寸，历历著千年。", 
            "试问汗青馀几，一笑腰黄萦梦，我自乐天全。", 
            "出处两无累，赢取日高眠。", 
            "八千里，西望眼，断霞边。", 
            "弁苍苕碧，随分风月不论钱。", 
            "执手还成轻别，何日归来投社，玉海得同编。", 
            "经世付时杰，觅个钓鱼船。"
        ], 
        "title": "水调歌头 和吴秀岩韵", 
        "type": "词", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "千家桑梓兵馀痛，十世松楸火后悲。", 
            "瓦砾成滩无鸟雀，荆蒿如杖有狐狸。", 
            "咸平树在枝柯损，晚易书亡目录遗。", 
            "半树瑶花微雨里，向谁寂寞泪将垂。"
        ], 
        "title": "归故园 其一", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "辟兵辟寇走他方，六遍移家路转长。", 
            "百醉与君同出处，五穷随我共行藏。", 
            "柳花暗度谁家竹，燕子寒归何处梁。", 
            "最羡刘家好男女，稳抛家事客原尝。"
        ], 
        "title": "归故园 其二", 
        "type": "律诗", 
        "yun": "阳"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "衰翁病起头初裹，拄杖穿林探笋生。", 
            "悄悄菰蒲看鸟下，疏疏杨柳见人行。", 
            "一春长雨花全瘦，半日佳晴蝶便轻。", 
            "小立绿阴青子下，秾华洗尽总幽情。"
        ], 
        "title": "四月一日霖潦新霁痼疾稍瘳乍归故园拂剔丛莽", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "曾闻画史传真诀，一叶旁边定一花。", 
            "莫把风晴拘格范，好于月露写精华。", 
            "耶溪舴艋花间屋，苕水鸳鸯叶底家。", 
            "浙水东西江路绝，坐吟濂说自咨嗟。"
        ], 
        "title": "和正仲咏荷", 
        "type": "律诗", 
        "yun": "麻"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "桓桓松柏岁寒知，白发相逢也自奇。", 
            "犹记小儒曾共勘，绝怜后藁未全窥。", 
            "斯文定价何必我，自古趋名存者谁。", 
            "惟有立言差不朽，夫君此计未应痴。"
        ], 
        "title": "夜读达善烧痕漫抄次来韵奉谢", 
        "type": "律诗", 
        "yun": "支"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "浮荣流潦一盈科，独此坚贞岁月多。", 
            "入土同时成琥珀，为槎何日到天河。", 
            "英灵真是随星陨，磥砢谁能把剑磨。", 
            "今日尚疑龙蜕骨，当年曾见鹤成窠。"
        ], 
        "title": "次韵山甫松石", 
        "type": "律诗", 
        "yun": "歌"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "同听精舍对床雨，忆著西湖一舸天。", 
            "何必钱神能使鬼，只须酒圣与逃禅。", 
            "作文自昔少称意，种学何时大有年。", 
            "冻饿一生祇百岁，声名须在后来传。"
        ], 
        "title": "次正仲别后见寄韵", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "杜宇啼时多是雨，酴醾开后便无春。", 
            "惜花底学千金子，对酒还思两玉人。", 
            "良药草中闲长叶，幽禽花里巧藏身。", 
            "青山百里通来往，衰病何曾厌客频。"
        ], 
        "title": "庚辰冬帅初与正仲约过阆风既而予坐病二友亦不果至辛巳四月帅初特来访予时尚在病中为予留山庵一宿而去似不欲劳予应酬耳归至中涂有诗见寄予次韵因贻正仲也", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "绝怜幽谷此相亲，屋角来禽作小春。", 
            "梅笑故知情熟客，犬迎不是眼生人。", 
            "青灯知子别来意，乌几扶吾病后身。", 
            "莫怪柴门长日掩，俗交正复厌频频。"
        ], 
        "title": "正仲次帅初前韵见示数日相访再次韵酬之", 
        "type": "律诗", 
        "yun": "真"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "儿时人道是奇童，末路翻成毦𦗵翁。", 
            "燕去燕来催岁月，花开花落共春风。", 
            "有金斑鬓难重绿，无酒衰颜肯更红。", 
            "梦境如今亲历过，何须学佛更谈空。"
        ], 
        "title": "次韵", 
        "type": "律诗", 
        "yun": "东"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "黄梅青李夏方初，新绿池塘浴小凫。", 
            "此日猫头削寒玉，他时鸿喙煮明珠。", 
            "白头偷果从渠乐，绣眼穿花不我虞。", 
            "更有长愁无遣处，只今细柳映新蒲。"
        ], 
        "title": "三月二十九日立夏喜晴稍有自适意有自旧京来者问钱湖景物又复怅然", 
        "type": "律诗", 
        "yun": "虞"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "前身自是傅岩梅，持斧江南得得来。", 
            "一笑见花同臭味，百妖潜影入莓苔。", 
            "只将冷淡全超俗，肯向繁秾浪占魁。", 
            "爱惜耆儒如此树，二天雨露好培栽。"
        ], 
        "title": "和俟其按察咏县学古梅 其一", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "四教堂前百岁梅，北方豪杰为渠来。", 
            "清癯自许根封雪，劲峭何妨骨锁苔。", 
            "影里青衿饱弦诵，花前玉节照杓魁。", 
            "林逋只向孤山种，不及文宣庙里栽。"
        ], 
        "title": "和俟其按察咏县学古梅 其二", 
        "type": "律诗", 
        "yun": "灰"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "为渠销瘦为渠愁，减却风流剩却羞。", 
            "得雨如投碧玉井，随风似堕绿珠楼。", 
            "医颊髓空无处觅，返魂香断为谁留。", 
            "此诗吟罢难消得，八十翁翁一笑休。"
        ], 
        "title": "读方元善落花诗有感 其一", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "亭馆成来三十年，主人头白与扶颠。", 
            "已诛荐莽开瓜圃，更剪茭芦浚藕田。", 
            "竹下鸣琴长忆鹤，花边酿酒拟留仙。", 
            "今知烦恼都无用，脩短随缘一任天。"
        ], 
        "title": "和正仲赋重修篆畦亭馆韵", 
        "type": "律诗", 
        "yun": "先"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "石屏溪上晚风柔，深念沉思注易楼。", 
            "好酒自能和性气，闲愁何必上眉头。", 
            "十风五雨天常顺，万绿一红春更留。", 
            "灶婢解炊新麦饭，提鱼仍就篆畦游。"
        ], 
        "title": "五月间与正仲立耕养堂前见石榴一花吐初因以荆公诗并俗语作对云万绿一红十风五雨好作尺牍中时令语正仲云只作诗语亦佳别后因补成章以寄之", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "淰淰清愁变暮寒，宾鸿去后燕来还。", 
            "流红似雨人千里，总翠如山屋万间。", 
            "竹杖行藏观动静，柴门开阖见忙闲。", 
            "何如上传多髯客，白饭鱼羹养好颜。"
        ], 
        "title": "寄正仲", 
        "type": "律诗", 
        "yun": "删"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "宾鸿风逆断来縢，鱼腹书沉未上罾。", 
            "镊白秋风鍊药院，研朱仙露读书灯。", 
            "青峰极目先榆景，黄鸟收声有木冰。", 
            "欲问都城初破事，愿君秉笔直无朋。"
        ], 
        "title": "用韵寄胡元鲁因梅所袖达", 
        "type": "律诗", 
        "yun": "蒸"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "等闲诗句无题目，忆著二林新意生。", 
            "月皎皎时猿一个，风泠泠处竹千茎。", 
            "春花不及寒花耐，山鸟何如水鸟清。", 
            "欲放诗瓢沧海渺，不如飞雁入鄞城。"
        ], 
        "title": "寄二林", 
        "type": "律诗", 
        "yun": "庚"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "西家女儿长日愁，白头鼻息撼林丘。", 
            "老去声名惜鸡肋，世间富贵烂羊头。", 
            "青山白鹭水天远，绿叶黄鹂风日柔。", 
            "欲往榆林忘南北，几回吹笛上高楼。"
        ], 
        "title": "寄帅初", 
        "type": "律诗", 
        "yun": "尤"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "积翠林塘十亩阴，雨中不觉变流音。", 
            "江山万里登楼眼，宇宙千年隐几心。", 
            "有客不来还日暮，掩书无语自春深。", 
            "倚阑欲数排檐竹，故故飞花点袖襟。"
        ], 
        "title": "一春四十日天气未佳花事行复已矣太息成吟", 
        "type": "律诗", 
        "yun": "侵"
    }, 
    {
        "author": "舒岳祥", 
        "era": "宋", 
        "subtype": "七言律诗", 
        "text": [
            "两两三三溪上童，口吹麦叶送迎翁。", 
            "花间缓步阴阴日，柳畔閒行款款风。", 
            "山鸟何愁头也白，野棠无愧面能红。", 
            "太平五十年前过，烦恼今知万境空。"
        ], 
        "title": "新脱船场提调之役柳堤閒步", 
        "type": "律诗", 
        "yun": "东"
    }, 
    {
        "author": "程公许", 
        "era": "宋", 
        "subtype": null, 
        "text": [
            "夙好在岩壑，强持缚缨簪。", 
            "野性当奈何，惝恍如惊麇。", 
            "京华百万家，𧥄𧥄瓦叠鳞。", 
            "海气荡烦暑，作威凌轹人。", 
            "湖山招我来，九里松风清。", 
            "稽首灵鹫山，西瞻目若营。", 
            "云何一峰碧，飞来如羽轻。", 
            "俗见囿畛域，达观渺沙尘。", 
            "不见毗耶离，示病老净名。", 
            "古掌断世界，犹如陶家轮。", 
            "竺慧去不返，雪猿呼莫闻。", 
            "斯言谁与證，万壑空烟云。", 
            "老禅法龙象，谈麈纷纵横。", 
            "萍蓬万里外，缱绻犹乡情。", 
            "斋盂乳铺玉，茗椀花糁琼。", 
            "两腋扶清风，取意岩壑行。", 
            "冷泉掬清泚，五峰凌峥嵘。", 
            "真赏味无味，内观湛空明。", 
            "可能一枝筇，云水自由身。", 
            "永愧隐峰老，勇决拂衣巾。"
        ], 
        "title": "游灵隐寺", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "斋心谒殊庭，异境目力眩。", 
            "积阴疑漏天，娲石谁与鍊。", 
            "列仙喜我至，一笑晴景现。", 
            "絮云敛太空，螺翠敞大面。", 
            "正位俨宸极，群峰拱星弁。", 
            "烟云互吐吞，草木郁葱茜。", 
            "错磨金碧丽，襞积霞绮绚。", 
            "平生饫看山，及兹颇创见。", 
            "常闻西城君，承诏通明殿。", 
            "玉虬层空来，宝室仙境擅。", 
            "真侣万五千，朝夕侍游燕。", 
            "凝神杳渺间，稽首瓣香荐。", 
            "倏看碧瑶岑，坌起白云片。", 
            "溟涬含一气，瞬息阅千变。", 
            "意恐大隗迷，或作巨鳌抃。", 
            "仙者奚异人，岂忍为独善。", 
            "利欲膏火熬，是非蛮触战。", 
            "持是以求仙，何异沙作膳。", 
            "吾身信浮沤，世事如掣电。", 
            "本来一晶明，初不假方便。", 
            "随缘聊尔耳，可使为物转。", 
            "寸田须锄耘，老屋亟营缮。", 
            "行迷及未远，补过以无倦。", 
            "飙游如有闻，印我本誓愿。", 
            "他年童初馆，或可备精选。"
        ], 
        "title": "连日快晴登金华庵观大面诸峰", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "智禅生峨下，稚齿希空门。", 
            "落发受具戒，持钵巡诸村。", 
            "有如摩尼珠，烱然古井浑。", 
            "又若大明镜，不受尘垢昏。", 
            "衰世不见理，窥天于覆盆。", 
            "誓将昌祖道，特用报佛恩。", 
            "得法归燕社，闭口不复论。", 
            "眷言古丛城，往事空剑痕。", 
            "谁规此浮屠，峻极压厚坤。", 
            "意令五浊海，亲见两足尊。", 
            "末法裨贩盛，遗教髣髴存。", 
            "破律会十方，有诏下九阍。", 
            "法席遴厥选，炉香冷复温。", 
            "竖拂集龙象，催粥吼鲸鲲。", 
            "能使幽衢暝，豁开若木暾。", 
            "空花眩俗眼，孰办牢脚跟。", 
            "斯道许津梁，如天柱昆崙。", 
            "施金方山积，巧匠犹水奔。", 
            "请以六度法，为拔六欲根。", 
            "诸君快说偈，群魔惊褫魂。", 
            "何时共峻陟，层霄疑可扪。", 
            "勿谓蟹井小，可敌鲸海吞。"
        ], 
        "title": "古碑塔寺改律为禅乡大夫招凌云智禅师主法席规模就整侯丞用晦为赋揭章和者成轴书来索和", 
        "type": "古风", 
        "yun": "元"
    }, 
    {
        "author": "程公许", 
        "era": "宋", 
        "subtype": null, 
        "text": [
            "璧简荐宝室，襟裾馥旃檀。", 
            "眷言石交旧，可惮脚力酸。", 
            "层崖一剑裂，阴壑千古寒。", 
            "数椽栖泬寥，小楼面巑岏。", 
            "风穴激虎啸，石洞掀龙蟠。", 
            "是日朔吹惨，舞空雪花漫。", 
            "开尊聊暖热，芼蔬劝加餐。", 
            "心事喜我同，晤言蔼清欢。", 
            "欲去有馀恋，小驻搜奇观。", 
            "评画过神品，誓鬼犹故坛。", 
            "君家古丛城，甲第十亩宽。", 
            "胡独嗜幽寂，而乐兹考槃。", 
            "戍邱渐相迫，住山殊未安。", 
            "春风动倅马，云霄插双翰。", 
            "傥念猿鹤怨，无多贪热官。"
        ], 
        "title": "投龙宝室洞天过延庆观访王倅共父剑峰精舍", 
        "type": "古风", 
        "yun": "寒"
    }, 
    {
        "author": "程公许", 
        "era": "宋", 
        "subtype": null, 
        "text": [
            "老树万安驿，古井罗真山。", 
            "玉虬五云车，仙翁此往还。", 
            "云踪久不刓，汎景疑可攀。", 
            "忆昔摛藻頖，题诗揭松关。", 
            "抱琴唐昌来，快晴春物妍。", 
            "截竹倚伶俜，引袂飞褊褼。", 
            "历阶一稽首，为我展笑颜。", 
            "善救无弃物，广度随有缘。", 
            "殊庭遥相望，异关非浪传。", 
            "道士多野朴，山肴亲洁蠲。", 
            "披榛为前导，𣂏酒勤款延。", 
            "墨池鉴寒藻，书台滃非烟。", 
            "所著何隐帙，乃忍悭不传。", 
            "空馀六六峰，可想格笔椽。", 
            "最怜覆盂亭，秀出层峦颠。", 
            "周遭碧霞嶂，莽苍云海连。", 
            "酒囤拟泂酌，花坪夐连娟。", 
            "暝色阻穷探，夜雨得佳眠。", 
            "尘缘一相误，凡骨何当仙。", 
            "云霞岂不恋，简书当趣旋。", 
            "神丹夜涧火，青藜洞中天。", 
            "仙翁如点头，未忍甘弃捐。"
        ], 
        "title": "罗仙宫道士留午饭后遍览山中佳景三十六峰罗列几席夜雨达旦客枕甚清", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "失脚尘土窄，谒归旬朔暂。", 
            "迂径款名山，攀险得幽玩。", 
            "平川开霭杳，长江远疏散。", 
            "驱车松柏阴，闯户风日淡。", 
            "楼居规制古，殿壁丹青暗。", 
            "仙翁李八百，曾举陟霄汉。", 
            "遗迹古未陈，见我若笑粲。", 
            "灵液喷幽岩，枯楠茁新干。", 
            "黄冠肃延劳，绿茗劝浇灌。", 
            "饥肠殷雷蛰，尘虑忽冰泮。", 
            "碑阅唐隶遒，诗为处士叹。", 
            "三生学精苦，一日升汗漫。", 
            "我岂无宿缘，心犹悯世难。", 
            "思见甲兵洗，永息毡毳悍。", 
            "王度式金玉，民劳拔涂炭。", 
            "翛然一儒腐，不自省疏缓。", 
            "强令事驰驱，终觉窘羁绊。", 
            "何当脱屣去，托迹烟霞伴。", 
            "宫洞吟步虚，丹经严静观。", 
            "太初以为邻，巧历那可算。", 
            "松风天末来，为我发永叹。"
        ], 
        "title": "过金堂迂路登三学山李八百仙人道场", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "刚风轶飞浮，丛霄隐寥阔。", 
            "其上仙者家，俯世尘漠漠。", 
            "慨我志远游，幽思无与豁。", 
            "披云一长啸，曾举骑轇轕。", 
            "整袂谒灵君，授我一丸药。", 
            "侍宴旬始宫，从游紫虚阁。", 
            "琅函閟道帙，许我抽玉钥。", 
            "玄期记三生，广度有夙诺。", 
            "世氛日澒洞，帝念惨不乐。", 
            "愿借万里风，从君驾鸾鹤。", 
            "鞭雷挥斗柄，夔罔并絷缚。", 
            "扫清六合尘，景象回阊阖。", 
            "帝命不可稽，侍晨司校录。", 
            "永劫保澄明，何问痴仙愕。"
        ], 
        "title": "拟古二章 其一", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "霜英滤云母，月华吐幽魄。", 
            "浚房锁葳蕤，弄杼夜咿轧。", 
            "天寒日苦短，箧不贮寸帛。", 
            "婵娟空自妍，襟袖无乃窄。", 
            "停机掩孤嚬，欲歌心已咽。", 
            "积此万缕工，织成苧罗白。", 
            "蹇修来何时，复关滞涂辙。", 
            "女无终不嫁，谨勿昧所择。", 
            "忍寒青琐窗，熏麝翠罗幕。", 
            "粲粲双明珰，团团双白璧。", 
            "稚齿昔所娱，玩之不能斁。", 
            "春风荡繁囿，触眼会良匹。", 
            "撷芳索幽占，两美斯有合。", 
            "及兹岁未晏，为君媚芳泽。"
        ], 
        "title": "拟古二章 其二", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "人头接剑门，濯濯危髻绾。", 
            "一峰表独立，层崖平若铲。", 
            "有一伟丈夫，远莫辨眉眼。", 
            "异闻验清源，奇质自天产。", 
            "三生旧缘契，邂逅一笑莞。", 
            "江流怒未平，父功子其僝。", 
            "坐令老蛙缚，笑看离堆铲。", 
            "陆海擅两川，利百倍灞浐。", 
            "神圣杳难诘，事或载编简。", 
            "明德远矣哉，椒浆酌盈盏。"
        ], 
        "title": "人头山肃谒石壁清源真君像", 
        "type": "古风", 
        "yun": "潸"
    }, 
    {
        "author": "程公许", 
        "era": "宋", 
        "subtype": null, 
        "text": [
            "晓驰光禄坂，暑憩盐亭县。", 
            "嵯峨山叠云，窈窕溪横练。", 
            "长怜少陵叟，浪走天涯遍。", 
            "耿然忧国心，甘作忍饥面。", 
            "世难今略平，军行余后殿。", 
            "凭高慨往哲，欲去有馀恋。"
        ], 
        "title": "盐亭登高山庙", 
        "type": "古风", 
        "yun": "霰"
    }, 
    {
        "author": "程公许", 
        "era": "宋", 
        "subtype": null, 
        "text": [
            "斯文一线流，伊川师弟子。", 
            "萍梗记经行，丹青肖容止。", 
            "升堂如有闻，虚心探厥旨。", 
            "毋与时俗竞，溺心于口耳。"
        ], 
        "title": "景行堂", 
        "type": "古风", 
        "yun": "纸"
    }, 
    {
        "author": "程公许", 
        "era": "宋", 
        "subtype": null, 
        "text": [
            "道秘不可传，非文无以贯。", 
            "君看圣画易，风行水上涣。", 
            "谁令鞶帨工，能使雅郑乱。", 
            "六经日丽天，诸子云雾散。"
        ], 
        "title": "贯道堂", 
        "type": "古风", 
        "yun": "翰"
    }, 
    {
        "author": "程公许", 
        "era": "宋", 
        "subtype": null, 
        "text": [
            "务学有彝训，左右逢其原。", 
            "后生巧穿凿，末派迷本源。", 
            "世不有先觉，谁当警群昏。", 
            "佩衿来于于，千古师道尊。"
        ], 
        "title": "逢源堂", 
        "type": "古风", 
        "yun": "元"
    }, 
    {
        "author": "程公许", 
        "era": "宋", 
        "subtype": null, 
        "text": [
            "隆中抱膝吟，意岂慕闻达。", 
            "翻然起潜蛰，了不愆宿诺。", 
            "废兴渠有命，忠直理难夺。", 
            "出处士所重，羞死荀文若。"
        ], 
        "title": "卧龙亭", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "道义日群居，閒暇一游息。", 
            "小亭拥芳荣，长江鉴空碧。", 
            "风雩不尽春，庭草有生色。", 
            "习学自孔氏，深体而默识。"
        ], 
        "title": "小亭", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "层楼架蒲牢，其下表奇观。", 
            "江连内外流，山列远近案。", 
            "烽火日平安，烟霞奉娱玩。", 
            "蔽芾南国棠，挺特九秋干。"
        ], 
        "title": "题枕带双流阁", 
        "type": "古风", 
        "yun": "翰"
    }, 
    {
        "author": "程公许", 
        "era": "宋", 
        "subtype": null, 
        "text": [
            "群峰最高处，一席如镜平。", 
            "烟霞敞松牖，风月栖茅楹。", 
            "仙姑紫绮裘，飞步白玉京。", 
            "挥手一长啸，四海风尘清。"
        ], 
        "title": "圆峤", 
        "type": "古风", 
        "yun": "庚"
    }, 
    {
        "author": "程公许", 
        "era": "宋", 
        "subtype": null, 
        "text": [
            "楼台错图画，高低各云烟。", 
            "小车倦登览，危栏且回旋。", 
            "沧波纳暝色，溟濛同一天。", 
            "此中有真赏，题诗谢雕镌。"
        ], 
        "title": "水云天", 
        "type": "古风", 
        "yun": "先"
    }, 
    {
        "author": "程公许", 
        "era": "宋", 
        "subtype": null, 
        "text": [
            "淫雨三月赊，点篷今夕止。", 
            "萧晨企璇汉，微云散霞绮。", 
            "鸭绿澹不波，软翠净如洗。", 
            "吾行及端月，馀寒未云已。", 
            "何以写幽情，无多佳句子。"
        ], 
        "title": "解缆凌云快晴", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "剑北山巑岏，刺眼乱矛戟。", 
            "烟云借光景，稍觉含秀色。", 
            "倚樯寄遐瞻，慨我三友益。", 
            "有怀无与晤，搔首暮云碧。"
        ], 
        "title": "舟行过昭化望远山秀色柬幕中诸丈", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": null, 
        "text": [
            "凛秋天气佳，令节天赐沐。", 
            "客居意莫展，胜赏诺已宿。", 
            "风澹湖不波，雾敛山更簇。", 
            "画舫厌嚣喧，笋舆恣追逐。", 
            "閒寻水乐洞，嵌空韵琴筑。", 
            "烟云互吞吐，台馆适凉燠。", 
            "非无人力胜，亦自天巧足。", 
            "侧步滑青苔，醉面爽飞瀑。", 
            "风篁转幽径，龙井鉴寒玉。", 
            "默堂定未起，清风谁与续。", 
            "四海两仙翁，三生缘契熟。", 
            "定知明月夜，屐响答空谷。", 
            "归路取名园，移尊屡更仆。", 
            "冻雨不成泥，驺骑未须趣。", 
            "峨岷渺何在，万里劳远目。", 
            "安得天瓢翻，尽把边尘沃。", 
            "文昌德宏毅，承旨气肃穆。", 
            "温雅奉常卿，忠愤胶庠博。", 
            "宫讲静有仪，正字竭忠告。", 
            "而我赘其间，自省羞朴樕。", 
            "明堂索桴栋，底用采卷曲。", 
            "平生丘壑姿，本不耐羁束。", 
            "抚事长郁陶，临觞转颦蹙。", 
            "故园俯大江，绕屋艺嘉木。", 
            "何以娱岁晚，篱落森杞菊。", 
            "糗粮幸有储，那不返耕筑。"
        ], 
        "title": "重阳陪诸乡丈游水乐洞过风篁岭龙井张饮观两苏仙辩才法师像晚憩杨家梅园归路小雨", 
        "type": "古风", 
        "yun": null
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "自过三泉境，纡回谷道中。", 
            "居民虽渐复，生理顿成空。", 
            "败屋翳蒿径，颓墙荒棘丛。", 
            "稻田多宿莽，麦陇间铺茸。", 
            "耕织岂当废，伤残甘忍穷。", 
            "遑怜已死骨，使得掩幽宫。", 
            "梨粉偏饶白，桃腮也自红。", 
            "羁游愁满眼，感愤气填胸。", 
            "家计艰营葺，人谋有异同。", 
            "熟为根本虑，无使浪施功。"
        ], 
        "title": "行黑水谷三十里以耳目闻见有赋", 
        "type": "排律", 
        "yun": null
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "雪中佳士集，同倚寺楼看。", 
            "晁荡迷沧海，空明迫广寒。", 
            "重城和气浃，万井语声欢。", 
            "瑞接三冬白，忧宽一寸丹。", 
            "渔船寻剡曲，战马渡桑乾。", 
            "天意俱悭与，无毡分冷官。"
        ], 
        "title": "大雪同杨景韩程子敬登寺楼", 
        "type": "排律", 
        "yun": "寒"
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "恭惟廊庙具，岁晚落江湖。", 
            "岂不三缄舌，深惭七尺躯。", 
            "若为周士贵，翻作楚囚拘。", 
            "诗款催供上，皇聪莫可呼。", 
            "孔融成幸免，柳子岂真愚。", 
            "瓢酒那能醉，叉钱可得腴。", 
            "贫虽无四壁，梦不到清都。", 
            "赤壁一枝笛，寒溪十幅蒲。", 
            "故交同缟纻，废垒借耰锄。", 
            "未分径争捷，可怜锥也无。", 
            "是非端自定，流落坐成迂。", 
            "四海老泉水，一时丹穴雏。", 
            "士皆怜大器，手不转洪枢。", 
            "拟问灵蓍卜，难凭造化炉。", 
            "喑喑枥下马，汎汎水中凫。", 
            "富贵危探虎，烟波梦钓鲈。", 
            "定知铿舍瑟，终不乱吹竽。", 
            "榛莽开金地，江山称画图。", 
            "何当麾斗柄，相与第天吴。", 
            "生世须如此，不然非丈夫。"
        ], 
        "title": "游东坡和柯山潘邠老旧赋", 
        "type": "排律", 
        "yun": null
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "沃野三千里，春风十六城。", 
            "顾忧宁易释，遣送定非轻。", 
            "忆昔光华赋，随轩老稚迎。", 
            "根株探吏蠹，疴痒察人情。", 
            "汉网宁疏漏，周原数按行。", 
            "堰渠丰䆉稏，犴户绝笞榜。", 
            "六诏寂无警，三农容杂耕。", 
            "与民为父母，敛惠到孤茕。", 
            "江汉今犹昔，人才世载英。", 
            "颓流无砥柱，公道莽榛荆。", 
            "能使薰莸别，端由藻鉴明。", 
            "纲条虽整肃，襟度乃恢宏。", 
            "行路无思犯，濡丝已载赓。", 
            "前旒应渴见，方底趣终更。", 
            "岂有坳堂水，能容碧海鲸。", 
            "伫翔幽谷羽，入啭上林莺。", 
            "闻道宗风美，推高月旦评。", 
            "荣非同象笏，爱亦异金籯。", 
            "博士尤姱节，端公更直声。", 
            "流芳镌琬琰，仍世盛簪缨。", 
            "早并胶庠彦，同为馆下生。", 
            "诗书勤澡濯，声誉响铿鍧。", 
            "棘路仙班近，麻坛守绂荣。", 
            "徒劳将使指，未足展修名。", 
            "王事犹多难，朝阳待一鸣。", 
            "吾君元盛德，庙算岂佳兵。", 
            "鹬蚌牢相守，貔貅滞远征。", 
            "秋砧霜满户，晓角月连营。", 
            "纵幸齐疆复，难轻海上盟。", 
            "所忧新鬼大，何日泰阶平。", 
            "世论难撑拄，天时会扩清。", 
            "狼心宁易厌，鲂尾恐加赪。", 
            "椎剥无馀算，丝何忍取赢。", 
            "急须元气护，可使内忧并。", 
            "否极当逢泰，屯馀合遇亨。", 
            "丝纶九天下，羽翼一朝成。", 
            "已卜皇图永，宁忧敌势勍。", 
            "公归瞻负扆，朝罢谒阿衡。", 
            "勿吝谋猷告，频将底里倾。", 
            "致身须豹尾，平武即鹏程。", 
            "有客青衫陋，逢人白眼瞠。", 
            "愧无长袖舞，愁对短灯檠。", 
            "天悯龙钟极，身遭鉴赏精。", 
            "盐车华锦绣，土鼓发韺䪫。", 
            "披豁叨深眷，暌违耿素诚。", 
            "谁云鸳序远，忍欠鲤鱼烹。", 
            "愿效鹰鹯击，生憎虎豹狞。", 
            "送公腾召驾，撩我动心旌。", 
            "湔祓惭褒衮，凄凉乏报琼。", 
            "松筠青不落，看取岁峥嵘。"
        ], 
        "title": "送宪使江寺簿赴召", 
        "type": "排律", 
        "yun": "庚"
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "江路三年别，心旌万里摇。", 
            "登龙空有梦，蛰蚁困无聊。", 
            "侧听除书峻，深期庙论调。", 
            "方看仪玉笋，胡遽理荪桡。", 
            "在昔推华族，于今壮本朝。", 
            "谈迁承绪远，坡颍更难超。", 
            "江汉英风迥，堪舆间气饶。", 
            "文传千户印，和备九成箫。", 
            "撼地喧雷鼓，当空插斗杓。", 
            "灵龟韬远见，瘦鹤峙孤标。", 
            "久矣驽陵骥，凄其鹄避雕。", 
            "与时为准的，立己有科条。", 
            "蚤岁趋严诏，修名耸百僚。", 
            "青藜窥夜读，纨箑障尘飘。", 
            "荐绾藩侯绂，连驱使者轺。", 
            "通才期用世，所至蔼腾谣。", 
            "将略雄诸葛，皇灵格有苗。", 
            "帝思前席问，命下赐环招。", 
            "敷奏趋丹陛，疏荣逼紫霄。", 
            "一朝惊玉立，三馆看缨彯。", 
            "晓露坳螭润，春风砌药娇。", 
            "倚才兼夕拜，专对禠天骄。", 
            "草诏銮坡夜，横经鹤禁朝。", 
            "紫荷班已峻，黄阁路非遥。", 
            "感激君恩重，伤嗟世论浇。", 
            "维时忧旱暵，大地遍炎熇。", 
            "公道荒荆棘，舆情渴蓼萧。", 
            "直前臣语戆，蹙听帝心怊。", 
            "剪爪晨颁綍，濡膏夕洒瓢。", 
            "孤鸣知凤瑞，众疾奈鸠佻。", 
            "贾勇封囊上，嘘回士气消。", 
            "防门狞九虎，利吻噪群鸮。", 
            "自古讥簧巧，伤人甚骨销。", 
            "吾身任江海，公论付刍荛。", 
            "姱节寒冰雪，归情溯汐潮。", 
            "鹭鸥波浩荡，龙鹤梦岧峣。", 
            "雅量陂难挠，身心柏后凋。", 
            "不妨閒袖手，冷看疾扬镳。", 
            "咏草春波绿，移床夜雨潇。", 
            "湖边鸿并影，梦里鹿藏蕉。", 
            "庸俗偏酣豢，清风久寂寥。", 
            "菉葹纷蔽户，萧艾服盈腰。", 
            "甘作墦间乞，真成陌上挑。", 
            "迷途争窘步，俚耳怪闻韶。", 
            "主自明如舜，人宁免吠尧。", 
            "与时虽落落，任运独嚣嚣。", 
            "正论何曾泯，群公莫误料。", 
            "邦基期奠鼎，邻火逼回飙。", 
            "漫倚泥封谷，徒嫌斗击刁。", 
            "护疽虽暂逸，废食可禁枵。", 
            "尝胆当忘食，求衣合在宵。", 
            "若为人杞梓，空使侣渔樵。", 
            "蜡润东山屐，尘漫北阙貂。", 
            "牙签搜蠹槁，画舫看鱼跳。", 
            "回首尧天阔，惊心郢路迢。", 
            "仆夫悲马局，詹尹拂龟燋。", 
            "忍使遐心写，悬知睿想翘。", 
            "天街催并辔，里社耻题桥。", 
            "慨念材成就，艰如器琢雕。", 
            "扶持非有素，运用恐无繇。", 
            "康世先营度，犹农待劝劭。", 
            "可容苗乱莠，莫使榝侵椒。", 
            "议必和平勃，忠无弃董晁。", 
            "皇皇贤路辟，汲汲将才骁。", 
            "不废菁莪育，精分玉石烧。", 
            "人心如眷眷，天理自昭昭。", 
            "蓄锐勤耕渭，乘机速渡辽。", 
            "定应人激厉，可使气嫖姚。", 
            "催促元勋纪，欢呼敌首枭。", 
            "明知霖雨渴，不用鼎烹要。", 
            "豫卜中兴汉，毋徒小惠侨。", 
            "寒儒钻蠹简，雅志自垂髫。", 
            "有梦骞鹏浪，无心玩翠苕。", 
            "忆曾持铁寸，误辱采桐焦。", 
            "步想长楸展，痴成大瓠呺。", 
            "长怀梧凤表，屡赋草虫喓。", 
            "官冗盆缫茧，身羁甲附蜩。", 
            "不辞行役倦，愿奉燕居夭。", 
            "抱璞求砻琢，荒畴待蓘穮。", 
            "木瓜如许赠，誓志报琼瑶。"
        ], 
        "title": "又上座主李左史八十韵", 
        "type": "排律", 
        "yun": "萧"
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "骥不称其力，文当与德兼。", 
            "褊能多悻悻，小器或惉惉。", 
            "行世吾谁与，窥公意自厌。", 
            "秉心温以恪，植操静而廉。", 
            "信矣天资美，加之学力渐。", 
            "岩岩疑壁立，滟滟乃渊潜。", 
            "李杜波澜阔，黄陈律令严。", 
            "铿鈜谐律吕，璀璨溢缃缣。", 
            "振采贤关辟，疏荣物议佥。", 
            "董帷终日下，戴席几重添。", 
            "江汉荆之望，龟蒙鲁所瞻。", 
            "鹢飞俄引却，蝶梦一何恬。", 
            "万里纡朱绂，孤峰对白盐。", 
            "清吟凭月槛，长啸倚风檐。", 
            "偶过伊川洞，高褰刺史襜。", 
            "简宽疏讼缿，恻怛到穷阎。", 
            "治行流江海，除书降陛廉。", 
            "六条颁属部，五听察苍黔。", 
            "紫塞尘方暗，红巾党未歼。", 
            "人情弥震汹，邻境倍危阽。", 
            "所恃福星照，能令妖焰熸。", 
            "民皆欣抃手，公亦笑掀髯。", 
            "凤綍搜才切，骊珠信手拈。", 
            "春雷掀旧蛰，秋月吐新蟾。", 
            "平似衡加石，明如镜出奁。", 
            "荐贤应受赏，端策不须占。", 
            "世路吁犹梗，宸衷祇自惔。", 
            "飞书星较速，多垒日相觇。", 
            "曀雾中原惨，何时圣化沾。", 
            "庙谋须谨密，人意恶猜嫌。", 
            "裘葛如无定，膏肓岂易砭。", 
            "内须和鼎铉，外亦倚珠钤。", 
            "顷者益谋帅，胡然心执谦。", 
            "有才空置散，蓄愤可能忺。", 
            "人物何其眇，公朝忌者憸。", 
            "几曾明察察，竞作息奄奄。", 
            "我自刍荛侣，情酣笋蕨甜。", 
            "辍耕怜觳觫，贪饵强喁噞。", 
            "昔恋龟头缩，今愁马口钳。", 
            "何阶群玉府，入手万牙签。", 
            "憔悴投林翼，蹒跚上竹鲇。", 
            "自窥谈屑璨，屡诧笔锋铦。", 
            "愧甚享金帚，惭如倚玉蒹。", 
            "素怀长北阙，流景恐西崦。", 
            "天久思平治，公当赞景炎。", 
            "入应扶紫极，出则拥朱綅。", 
            "谋必先康济，才宜拔滞淹。", 
            "岂闻春发育，而间物洪纤。", 
            "执御心无斁，题诗笔欠尖。", 
            "清波一引手，浊水脱胶粘。"
        ], 
        "title": "上曹宪使五十韵（曹公名器字叔远）", 
        "type": "排律", 
        "yun": null
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "清莹玻璃水，巉岩石笋峰。", 
            "孕才供世用，有道致时雍。", 
            "阀阅宋清节，源流唐靖恭。", 
            "异时先太史，司匦事光宗。", 
            "忠愤排黄闼，忧危溢皂封。", 
            "扶颠重立极，涉笔但司农。", 
            "馀地勤菑穫，连城荐璧琮。", 
            "羽毛参薛凤，头角半荀龙。", 
            "赫奕誇分鼎，铿鍧响大镛。", 
            "云霄才直上，时运快遭逢。", 
            "袖馥麋丸赐，芸翻蠹简重。", 
            "亨衢无龃龉，按辔独从容。", 
            "监寺虽平进，班行叹乏供。", 
            "赐茶经幄暝，濡笔殿坳彤。", 
            "晓陛荷囊拥，春墀革履跫。", 
            "时来如邂逅，虑远妙弥缝。", 
            "霖雨睿思渴，云山归兴浓。", 
            "入辞亲黼座，宣劝滟金钟。", 
            "可使安耕稼，无劳访枸筇。", 
            "锦衣华故里，茸纛拂遐冲。", 
            "龙驾攀无及，乌号涕莫从。", 
            "嗣皇初访落，达孝极思庸。", 
            "故老尤纡眷，庭臣孰比踪。", 
            "威名震滇僰，治体嗣黄龚。", 
            "白羽閒春燕，黄埃敛夕烽。", 
            "官刑惩纵暴，民气化醇醲。", 
            "北定风檐敞，西来雪浪舂。", 
            "凭栏聊放目，忧国若为悰。", 
            "褒诏烦因任，真祠未许慵。", 
            "定知频侧席，胡不趣追锋。", 
            "念昔联瓜葛，游谈及菲葑。", 
            "驽骀劳剪拂，矿质费陶镕。", 
            "冰谷窘寒冻，石田加蕴爞。", 
            "摄斋时缓缓，衔感志忪忪。", 
            "世论方胶柱，人情谨护痈。", 
            "迟公归燮理，为国扫蒙茸。", 
            "溯日孤忠炯，飞霜两鬓松。", 
            "欲酬青玉案，何有色丝胸。", 
            "自笑疏顽甚，犹须砭剂攻。", 
            "兔丝虽小草，千丈托长松。"
        ], 
        "title": "上泸州杨尚书四十韵", 
        "type": "排律", 
        "yun": null
    }, 
    {
        "author": "程公许", 
        "era": "宋", 
        "subtype": "五言排律", 
        "text": [
            "湖海裒英气，星凰瑞圣朝。", 
            "黄钟回暖律，紫毳下层霄。", 
            "平武登巍选，高才局下僚。", 
            "一朝翻渤海，万里羾扶摇。", 
            "迁次更州牧，澄清奉汉条。", 
            "帑藏参会计，阃寄竦嫖姚。", 
            "帝想重关阻，云连八水辽。", 
            "近知敌运尽，不复旧时骄。", 
            "遣送纡天宠，将输伏使轺。", 
            "艰难须力济，氛祲觉潜销。", 
            "还把天隅绣，来题驷马桥。", 
            "留良无复恨，撷秀自应饶。", 
            "倚重藩条布，尤先政理调。", 
            "根株探吏蠹，襦裤蔼民谣。", 
            "流地金钱溢，褰风锦幄飘。", 
            "异时司榷牧，永日但逍遥。", 
            "谁似躬行美，能知燕处超。", 
            "兵厨疏蚁味，讼牍列牛腰。", 
            "苦节同儒素，清风起俗嚣。", 
            "世途犹梗塞，士气况阴消。", 
            "竭泽无馀算，何时罢击刁。", 
            "定知虚宁久，可卜赐环招。", 
            "经世须材略，犹农力蓘穮。", 
            "牧时宜解瑟，渴治急闻韶。", 
            "豹尾催持橐，蝉冠合珥貂。", 
            "致身期丙魏，耐老并松乔。", 
            "笑我同沟断，惟公赏爨焦。", 
            "穷栖官署冷，阻侍燕居夭。", 
            "春信梅先觉，霜天柏后凋。", 
            "殷勤眉寿祝，持用报琼瑶。"
        ], 
        "title": "寿茶使三十韵", 
        "type": "排律", 
        "yun": "萧"
    }, 
    {
        "author": "程公许", 
        "era": "宋", 
        "subtype": "七言排律", 
        "text": [
            "皖伯疏封有故城，新堂犹宝李翱铭。", 
            "三峰秀出尘区外，二水空流战血腥。", 
            "在昔建邦专地势，祇今误计寄沙汀。", 
            "集鸿底处容栖宿，冠鹖何人称使令。", 
            "轮对适当三馆彦，忠纯能耸四聪听。", 
            "俄闻命绾邦侯组，应是名题御坐屏。", 
            "地有险夷何可择，事方艰棘不遑宁。", 
            "扶持羸惫为耕叟，收敛奸雄作战丁。", 
            "遗爱重寻朱邑庙，壮图仍访吕蒙亭。", 
            "可能旧观珠还浦，试拓新规刃发硎。", 
            "少待烽烟清紫塞，却持笔橐侍彤庭。", 
            "男儿莫作分携恨，勋业相期汗简青。"
        ], 
        "title": "饯秘书郎刘侯出守龙舒分韵得亭字", 
        "type": "排律", 
        "yun": "青"
    }, 
    {
        "author": "程公许", 
        "era": "宋", 
        "subtype": "七言排律", 
        "text": [
            "仙李蝉嫣系绪长，丹崖谱牒自曹王。", 
            "滔滔江汉流波漫，濯濯芝兰奕叶芳。", 
            "陵井已偕儒术显，巽岩尤擅史才良。", 
            "榆枌倍借千钧重，阀阅高腾万丈光。", 
            "在昔五之皆瑞晋，祇今三薛共推唐。", 
            "何人说似公初诞，趺坐从来见未尝。", 
            "不是老聃钟瑞异，也应太白减精芒。", 
            "直从上界飘霞佩，来向尘寰艳织襄。", 
            "疑梦无因嗤卫玠，问炊不馅比元方。", 
            "鲤庭早熟兰膏读，蟾窟浓分桂子香。", 
            "秘馆翻书推博洽，著庭紬史极精详。", 
            "归来两郡驱红旆，还入修门荷紫囊。", 
            "议礼挽回周典制，代言直似汉文章。", 
            "一朝谁作兵端启，万里应劳使指将。", 
            "射雁子卿归亦幸，弃豚窦宪势方张。", 
            "披肝九陛狞群吠，回首三边已战场。", 
            "妙选何心荣宠利，扶颠有意为周防。", 
            "事难忍作抽身计，几密方明疾恶肠。", 
            "鸾凤得朋应渐集，鸱鸮铩羽可能翔。", 
            "鱼头熟念衣宽带，虎士欢趋气涌汤。", 
            "诏下九天衔袖满，人知二府画谋臧。", 
            "古来所贵真儒用，天定何忧敌国强。", 
            "刑典已先明两观，和盟便许复侵疆。", 
            "论功自合专台席，谗口胡为弄巧簧。", 
            "三载峨峰听鹤唳，九年里社祗龟藏。", 
            "疏疏竹色横青琐，滟滟湖光映画廊。", 
            "晓案圣经研蕴奥，夜窗古史阅兴亡。", 
            "烟霞雅趣疑成痼，风雨清吟乐对床。", 
            "谁遣白驹歌逸豫，未应绿野久徜徉。", 
            "情知萧艾糅芳泽，手艺衡兰储糗粮。", 
            "拟辅皇舆休偾轴，莫令中道叹无航。", 
            "新衔宠自乾坤施，继廪恩疏雨露瀼。", 
            "公论在人元不泯，精忠报国谅难忘。", 
            "慨思周道忧如捣，常恐豳风怨缺斨。", 
            "九世陵园无复理，百年玉帛不能偿。", 
            "鸾旂龙驭犹西浙，貂帽狐裘满大梁。", 
            "休怪穷猿能倔强，且防新羯重披猖。", 
            "梦疑谢驾游春墅，望渴商霖泽旱秧。", 
            "借问孤舟横野渡，谁为一柱屹明堂。", 
            "会看马首遮于叟，并遣筹帷出子房。", 
            "勤恤民心延命脉，精搜人物整朝纲。", 
            "国威久愤宁终屈，事会时来岂有常。", 
            "决眦三阶明象纬，为渠一矢殒天狼。", 
            "日高宫线初添绣，雾滃门弧记设桑。", 
            "盛事满堂皆象服，荣观三寿簇霞觞。", 
            "拟将善颂祈周斗，空有遐思恋孔墙。", 
            "期与八荒开寿域，也荣枯蘖舞春阳。", 
            "诗书泽厚床堆笏，竹帛勋高绣织裳。", 
            "与国同休山若砺，锡公难老寿如冈。", 
            "丹成却结乔松侣，驾鹤三清乐未央。"
        ], 
        "title": "代寿李参预雁湖先生五十韵", 
        "type": "排律", 
        "yun": "阳"
    }, 
    {
        "author": "程公许", 
        "era": "宋", 
        "subtype": "七言排律", 
        "text": [
            "荷囊晓趁紫宸朝，玉立堂堂侍冕旒。", 
            "帝为蚕丛精择帅，诏颁虎节往分忧。", 
            "旌幢云合三千乘，锦绣春浓六十州。", 
            "仪凤雅应为国瑞，烹鲜何忍与民仇。", 
            "阳和嘘暖松州雪，膏泽长随锦水流。", 
            "酒贱途歌喧夜市，彘肥社鼓响春畴。", 
            "教条宽简难轻犯，鉴戒高明不暗投。", 
            "建学文翁先美俗，雄边德裕有良筹。", 
            "若为殿角频忧顾，何恨天涯久逗遛。", 
            "几度玺书颁北阙，四时朱履簇西楼。", 
            "神全削垩无机露，德厚如山镇俗浮。", 
            "边骑谁令轻犯塞，羽书忽讶急飞邮。", 
            "祃牙往度重关险，建旐那容一刻留。", 
            "明月三更悲鼓角，晴烟万灶宿貔貅。", 
            "乘墉妄意窥吾境，奠枕何由奈敌雠。", 
            "忠孝全军齐缟素，嫖姚列校奋戈矛。", 
            "金牌不与全腰膂，铁胄安能芘髑髅。", 
            "战胜游魂惊铤鹿，凯旋享士趣椎牛。", 
            "三秦席卷非难事，偏将星奔怅寡谋。", 
            "坐屈戎昭亲跋履，申严师律戢奸偷。", 
            "人知福德如中令，谁省恩威似武侯。", 
            "过眼七年劳节制，焦心九陛渴才猷。", 
            "赐环笑拆封泥诏，叠鼓催装下峡舟。", 
            "织锦何伤谗口捷，憩棠翻作去思愁。", 
            "雅怀纳纳湖千顷，外物区区海一沤。", 
            "书怪无心疑咄咄，委怀何事不悠悠。", 
            "纷纭归梦寻猿鹤，浩荡诗盟狎鹭鸥。", 
            "世事未知何日定，才难莫若旧人求。", 
            "病深根本宜加护，脉在参苓或未瘳。", 
            "德望定须歌赤舄，姓名伫见启金瓯。", 
            "蹇余政自臞山泽，漫仕都缘迫釜区。", 
            "綵棒乏材供击断，镂冰无技苦雕锼。", 
            "岂期吏责宽三尺，误辱儒宗放一头。", 
            "袖有神鞭驱款段，意令蹇步逐骅骝。", 
            "生遭名德为知己，誓企清尘力好修。", 
            "桂楫稳飞三峡浪，蒲帆归赴五湖秋。", 
            "百年几见轻成别，万斛清愁黯莫收。", 
            "倚俟泰阶明紫极，未愁弱水限瀛洲。", 
            "槐庭何日堤沙筑，玉食须渠鼎铉调。", 
            "议有异同宜审择，人无近远要旁搜。", 
            "非才忍负知音遇，引臂追随万里游。"
        ], 
        "title": "送别制置董侍郎东归", 
        "type": "排律", 
        "yun": "尤"
    }, 
    {
        "author": "程公许", 
        "era": "宋", 
        "subtype": "七言排律", 
        "text": [
            "帝祐炎图合中兴，风云嘉会契千龄。", 
            "石田旱暵须膏泽，蛰户阴凝耸震霆。", 
            "审象岩间同说命，绝韦圣处见羲经。", 
            "立谈解使枭羹烂，馀事能空兔窟腥。", 
            "岌岌危机还奠枕，恢恢游刃发新硎。", 
            "坐令含哺娱黄耇，忍使供徭困白丁。", 
            "河带已知申汉誓，云和聊复访湘灵。", 
            "归来旌节华仁里，寄傲壶觞等大庭。", 
            "天厌游氛侵上国，风传飞羽警边亭。", 
            "汗颜何限指空血，胶柱谁云瑟可听。", 
            "斧钺重开都督府，緌绅盛集小朝廷。", 
            "白波坐压风涛汹，黄纸恩浓雨露泠。", 
            "重与蜀民司命脉，定知天陛渴仪形。", 
            "着高何病棋难活，事定端如醉得醒。", 
            "万里车书宁久隔，三边鼙鼓几时停。", 
            "西南屹立擎天柱，子午长驱建屋瓴。", 
            "会见舆图恢故境，便纡公衮坐头厅。", 
            "无穷寿福由忠赤，不朽功名付汗青。", 
            "自笑此生同塞马，若为有幸列侯鲭。", 
            "诵诗起为苍生贺，南极星环帝座星。"
        ], 
        "title": "代寿安宣相", 
        "type": "排律", 
        "yun": "青"
    }, 
    {
        "author": "程公许", 
        "era": "宋", 
        "subtype": "五言绝句", 
        "text": [
            "共蜡登山屐，俄寻下水船。", 
            "到家人怪问，满袖挟风烟。"
        ], 
        "title": "同诸友山行分袂言别五首 其一", 
        "type": "绝句", 
        "yun": "先"
    }, 
    {
        "author": "程公许", 
        "era": "宋", 
        "subtype": "五言绝句", 
        "text": [
            "大面窈深处，神仙碧玉壶。", 
            "孙郎妙心眼，催作后山图。"
        ], 
        "title": "同诸友山行分袂言别五首 其二", 
        "type": "绝句", 
        "yun": "虞"
    }, 
    {
        "author": "程公许", 
        "era": "宋", 
        "subtype": "五言绝句", 
        "text": [
            "神都旬浃住，大面欠穷探。", 
            "未尽山中趣，重来赋蔚蓝。"
        ], 
        "title": "同诸友山行分袂言别五首 其三", 
        "type": "绝句", 
        "yun": "覃"
    }
]